﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 392<br>Hüküm no: 329<br>Orijinal metin no: [88a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karcıbaşızâde el-Hâc Mustafa Ağa’nın hayatta iken mülkü olan Yeşillizâde Çiftliği’nin sülüs hissesini satmış olduğu</b><br><br>Husûs-ı âti’l-beyânın mahallinde istimâ‘ ve tahrîri [iltimâs] olunmağın savb-ı şer‘-i enverden Mevlânâ Mustafa Efendi b. Hüseyin irsâl olunup ol dahi medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Câmi‘-i Kebîr Mahallesiʼnde sâkin iken bundan akdem vefât eden Karcıbaşızâde demekle ma‘rûf el-Hâc Mustafa Ağa b. Osman’ın hayâtında sâkine olduğu menzile varıp zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî ettikde müteveffâ-i mezbûrun zevce-i menkûha-i metrûkeleri olup zâtları zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan Zeyneb Hatun bt. Mehmed ve Fethi Hatun bt. Abdullah meclis-i ma‘kūd-ı mezkûrda zikri âtî çiftliğin sülüs hissesine vaz‘-ı yed eden işbu râfiʻü’l-kitâb Mehmed Ağa b. İbrahim Efendi mahzarında üzerine da‘vâ ve takrîr-i kelâm edip zevcemiz müteveffâ-i mezbûrun ile’l-vefât yedinde mülk ve hakkı olup Havâss-ı Refîʻa’ya muzâfe Çekmece-i Sagīr nâhiyesine tâbi‘ Alibey karyesinde vâki‘ lede’l-ahâlî ve’l-cîrân ma‘lûmü’l-hudûd ve’l-müştemilât Yeşillizâde Çiftliği demekle ma‘rûf büyût-ı adîdeyi muhtevî mülk çiftliğin sülüs [88b] hissesine mezbûr Mehmed Ağa bi-gayr-ı hakkın vaz‘-ı yed eder, suâl olunup kasr-ı yedine tenbîh olunmak matlûbumdur dediklerinde gıbbe’s-suâl mezbûr Mehmed cevâbında çiftlik-i mahdûd-ı mezkûrun sülüs hissesine vaz‘-ı yedini ikrâr lâkin müteveffâ-i mezbûr el-Hâc Mustafa b. Osman b. Abdullah târîh-i kitâbdan bir sene mukaddem çiftlik-i mahdûd-ı mezkûrun sülüs hissesini bana üç yüz guruşa beyʻ ve temlîk ve teslîm edip ben dahi ber-vech-i muharrer iştirâ ve temellük ve tesellüm ve kabz ve kabûl eylediğimden sonra semeni olan meblağ-ı mezbûru yedinden bi’t-tamam ahz u kabz eyleyip hatta müteveffâ-i mezbûr hâl-i hayâtında ve kemâl-i akl [u] sıhhatinde fevtinden altı ay mukaddem çiftlik-i mahdûd-ı mezkûrun sülüs hissesini semen olan meblağ-ı mezbûr üç yüz guruşa bana beyʻ ve temlîk ve teslîm eylediğini huzûr-ı Müslimîn’de kirâren ve mirâren ikrâr ve işhâd edip ol vechile çiftlik-i mahdûd-ı mezkûrun sülüs hissesi benim mülk-i müşterâm olmuşdur deyü def‘le mukābele edicek, gıbbe’l-istintak ve’l-inkâr merkūm Mehmed Ağa’dan def‘-i meşrûhunu mutâbık beyyine taleb olundukda udûl-ı ahrâr-ı ricâl-i Müslimîn’den mahmiye-i İstanbul’da Hâcehatun Mahallesiʼnde sâkin Osman Ağa b. ( ) ve Ereğli Mahallesiʼnde sâkin Osman Efendi b. Halil nâm kimesneler li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd fi’l-hakīka müteveffâ el-Hâc Mustafa b. Osman b. Abdullah’ın yedinde mülk ve hakkı olup sâlifü’z-zikr Çekmece-i Sagīr nâhiyesine tâbi‘ Alibey karyesinde vâki‘ lede’l-ahâlî ve’l-cîrân ma‘lûmü’l-hudûd ve’l-müştemilât Yeşillizâde Çiftliği demekle ma‘rûf büyût-ı adîdeyi muhtevî mülk çiftlik sülüs hissesini işbu müdde‘î-i mezbûr Mehmed Ağa’ya üç yüz guruşa beyʻ ve temlîk ve teslîm, ol dahi ber-vech-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezbûru merkūm Mehmed Ağa yedinden bi’t-tamam ahz u kabz edip hatta müteveffâ-i mezbûr hâl-i hayâtında ve kemâl-i akl [u] sıhhatinde fevtinden altı ay mukaddem vech-i muharrer üzere olduğunu huzûrumuzda kirâren ve mirâren ikrâr ve bizi işhâd eyledi, biz bu husûsa ber-vech-i muharrer şâhidleriz, şehâdet dahi ederiz deyü herbiri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleriyle makbûle olmağın mûcebiyle baʻde’l-hükm vâki‘ hâli mevlânâ-yı mezbûr mahallinde ketb u tahrîr, ba‘dehû ma‘an ba‘s olunan ümenâ-i şer‘den Çukadâr Ahmed Ağa ve Muhzır es-Seyyid Mehmed Çelebi ile meclis-i şer‘a gelip herbiri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer [min]-Rebîʻülâhir sene tisʻa ve hamsîn ve mi’e ve elf, 1159.<br><br>Şuhûdü’l-hâl: Hatîb el-Hâc Mehmed Efendi [b.] Mustafa Efendi, Mehmed Odabaşı [b.] Ömer, Mehmed Efendi [b.] Osman, Abdi Odabaşı [b.] Abdülkerim, Ebûbekir Ağa [b.] Süleyman, Mustafa Beşe [b.] el-Hâc Mehmed, Mehmed Ağa [b.] el-Hâc İbrahim, es-Seyyid Mustafa Efendi [b.] Abdülbaki [b.] Ebûbekir, Halil Çelebi [b.] İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=16942"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16944"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b392"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o408"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>