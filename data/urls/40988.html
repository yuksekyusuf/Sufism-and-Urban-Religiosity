﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 666<br>Hüküm no: 709<br>Orijinal metin no: [109a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Papa Sedani ve kardeşi Zika’nın kardeşleri İlya v. Nika’nın ölümüne sebep olduğu iddiasıyla Delvine Sancağı Mutasarrıfı Ali Paşa aleyhine açtıkları kan ve diyet davasında iki yüz elli guruşa sulh oldukları</b><br><br>Vilâyet-i Rumeli’nde Delvine sancağında Mazarak kazâsına tâbi‘ Konosmol nâm karyede sâkin iken bundan akdem mürd olan İlya v. Nika nâm zimmînin verâseti zevce-i metrûkesi Mariya nâm zimmiyyeye ve li-ebeveyn karındaşları Papa Sedani ve Zika nâm zimmîlere münhasır olduğu şer‘an muhakkak oldukdan sonra mezbûr Papa Sedani asâleten [ve] mezbûre Zika tarafından [vekâleten] meclis-i şer‘-i hatîr-i lâzimü’t-tevkīrde hâlâ mârrü’z-zikr Delvine sancağına ber-vech-i arpalık mutasarrıf olan emîrü’l-ümerâ’i’l-kirâm Ali Paşa mahzarında bi’l-asâle ve bi’l-vekâle ikrâr ve takrîr-i kelâm edip mûrisimiz mezbûr paşa-yı müşârun-ileyh hazretlerinin sancak ra‘iyyeti olup âdemleriyle mâ-beynlerinde nizâ‘ ve muhârebe olmağla mürd-i mezbûrun helâkine bâ‘is ve bâdî oldun deyu paşa-yı müşârun-ileyhden dem ve diyete müte‘allik da‘vâ ettiğimde bizi muslihûn-ı mütevessilûn ile iki [yüz] elli guruş üzere sulh ettiklerinde biz dahi sulh-ı mezbûru kabûl ve bedel-i sulh olan meblağ-ı mezbûru bi’t-tamâm ve’l-kemâl ahz u kabz edip ba‘de’l-yevm karındaşımız mürd-i mezbûrdan paşa-yı müşârun-ileyh ile dem ve diyetine müte‘allik da‘vâ ve nizâ‘ımız kalmamışdır husûs-ı mezbûra müte‘allik da‘vâ ve nizâ‘dan zimmetini ibrâ-i âm ile ibrâ ve ıskāt etdik dediklerinde mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’r-râbi‘ min şehri Ramazâni’l-mübârek li-sene semân ve sittîn ve elf.<br><br>Şühûdü’l-hâl: Umdüte’l-ümerâ’i’l-kirâm Mehmed Paşa b. ( ) mîr-i mîrân, İbrahim Çavuş b. Mehmed, Hasan Çavuş b. Şa‘ban, Hasan Bey b. Mehmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40987"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40989"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b666"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o804"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>