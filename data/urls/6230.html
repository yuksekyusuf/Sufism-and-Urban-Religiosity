﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 81<br>Hüküm no: 14<br>Orijinal metin no: [3b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mardıros v. Aleksan’ın ev bağını sattığı</b><br><br>Mübâya‘a-i bağ<br><br>Habbâz tâifesinden vilâyet-i Anadolu’da Eğin kazâsına tâbi‘ Kemergüb nâm karye ahâlîsinden olup mahmiye-i İstanbul’da Vâlide Sultan -tâbet serâhâ- Câmi‘-i şerîfi kurbünde ekmekçi fırını ustası Mardıros v. Aleksan nâm Ermeni meclis-i şer‘-i hatîr-ı lâzımü’t-tevkīrde işbu hâmilü’r-rakīm diğer Mardıros v. Serkiz nâm Ermeni muvâcehesinde ikrâr ve takrîr-i kelâm edip akd-i âti’z-zikrin sudûruna değin yedimde mülk ve hakkım olan emlâkimden karye-i merkūmede vâki‘ bir tarafdan karındaşım Kirkor menzili ve bir [tara]fdan Şahin menzili ve iki tarafdan tarîk-i âm ile mahdûd fevkānî ve tahtânî iki bâb oda ve önünde bir bâb berber dükkânını müştemil mülk menzilimi ve yine karye-i mezbûre bağları hilâlinde vâki‘ Hararhol bağı demekle ma‘rûf bir tarafı Hacikoğlu zimmî bağı ve bir tarafı Marta zimmî bağı ve bir tarafı Tevekkül meşesi ve bir tarafı tarîk-i âm ile mahdûd kürûmî mülk bağımı ve yine karye-i mezbûre bağları hilâlinde vâki‘ bir tarafdan Harpuh bağı ve bir tarafdan Aknados bağı ve bir tarafdan Şuşek bağı ve bir tarafdan tarîk-i âm ile mahdûd kürûmî mülk bağımın hâfilin? tarafından nısf-ı şâyi‘ini tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile merkūm diğer Mardıros’a beş yüz elli guruşa bey‘ ve temlîk ve mahallinde her birini kabzına tarafımdan taslît eylediğimde ol dahi ber-vech-i mübeyyin iştirâ ve temellük ve kabûl eylediğinden sonra semen-i mebî‘ beş yüz elli guruş mutâlebesine müte‘allıka âmme-i da‘vâdan merkūm Mardıros’un zimmetini ibrâ-i âm ile ibrâ ve ıskāt eyledim ba‘de’l-yevm hudûd-ı mezkûr ile mahdûd menzil ve bağ ve nısf bağ merkūm Mardıros’un mülk-i müşterâsı olup benim kat‘an alâka ve medhalim kalmamışdır dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Zilhicceti’ş-şerîfe sene 1152.<br><br>Eş-şâhidûnü’s-sâbikūnü’l-Müslimûn<br><br>Aleksan v. Artin, Avanes v. Arakil, Kirkor v. Markar, Begos v. Aleksan, Matarfan v. Hazer</p>          <br><a title="Önceki sayfa" style="text-decoration:none" href="./ayrmetin.php?idno=6229"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6231"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b081"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o679"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>