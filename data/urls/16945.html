﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 395<br>Hüküm no: 331<br>Orijinal metin no: [89b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çelebi’nin mülkü olan evde, vefât eden hanımı Fâtıma Hanım’ın hakkı olmadığından vârislerinin de haklarının olamayacağı</b><br><br>Husûs-ı âti’l-beyânın mahallinde istimâ‘ ve tahrîri için bu fakīr medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Servi Mahallesiʼnde sâkin iken bundan akdem vefât eden Fâtıma Hanım bt. Mustafa Bey’in hayâtında sâkine olduğu menzile varıp zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî ettikde müteveffât-ı mezbûrenin verâseti zevc-i metrûku Mustafa Çelebi b. Hasan ile sadriye sagīre kızı Râbia’ya ve li-ebeveyn kız karındaşı Hadice Hanım’a münhasıra ve tashîh-i meseleleri dört sehmden i‘tibâr olunup sihâm-ı mezbûreden bir sehmi zevc-i mezbûr Mustafa Çelebi’ye ve iki sehmi kızı sagīre-i mezbûre Râbia’ya ve bâkī bir sehmi kız karındaşı mezbûre Hadice Hanım’a isâbeti tahakkukundan sonra sagīre-i mezbûre Râbia’ya tashîh-i [meselesi] için? vasî nasb olunan Hatîb el-Hâc Mehmed Efendi b. Mustafa Efendi meclis-i ma‘kūd-ı mezkûrede zikri âtî menzile ber-vech-i âtî vaz‘-ı yedi mütehakkık olan müteveffât-ı mezbûrenin zevc işbu râfiʻü’l-kitâb mezbûr Mustafa Çelebi mahzarında üzerine da‘vâ ve takrîr-i kelâm edip mahalle-i mezbûrede vâki‘ bir tarafdan baʻzan Abbas Efendi menzili demekle ma‘rûf Attâr İbrahim Çelebi menzili ve baʻzan Aşcızâde Salih Çelebi menzili ve baʻzan İbrahim Haseki menzili ve iki tarafdan Pasdırmacı menzili demekle ma‘rûf menzil ve bir tarafdan tarîk-i âm ile mahdûd ve hâriciyye ve dâhiliyesinde büyût-ı adîdeyi muhtevî işbu akd-i meclis-i şer‘ olunan mülk menzil müteveffât-ı mezbûrenin hayâtında yedinde mülk ve hakkı olup ba‘de vefâtihâ veresesi mezbûrûna mevrûs olmağla menzil-i mahdûd-ı mezkûrdan tashîh-i mezbûr üzere sagīre-i mezbûrenin hissesini zabt murâd eylediğimde mezbûr Mustafa Çelebi menzil-i mahdûd-ı mezkûru müstakillen bi-gayr-ı hakkın fuzûlî zabt ve tasarruf eder, suâl olunup kasr-ı yed tenbîh olunmak matlûbumdur dedikde gıbbe’s-suâl mezbûr Mustafa Çelebi hayâtında menzil-i mahdûd-ı mezkûra vaz‘-ı yedini ikrâr lâkin zevcem müteveffât-ı mezbûre Fâtıma Hanım bt. Mustafa Bey b. Abdullah hâl-i [hayâtında ve] kemâl-i sıhhatinde menzil-i mahdûd-ı mezkûru benim emrime ve kendi âlim? ile Şehdî Hazînedârı demekle ma‘rûf müteveffâ es-Seyyid Mustafa Efendi b. Mehmed’den hayâtında yedinde mülkü olduğu hâlde sekiz yüz guruşa benim için bi’l-vekâle iştirâ ve semeni olan meblağ-ı mezbûru tamamen es-Seyyid Mustafa Efendi’ye def‘ ve teslîm edip hatta müteveffât-ı mezbûre Fâtıma Hanım hâl-i [hayâtında ve] kemâl-i sıhhatinde bin yüz elli yedi senesi Muharremi’nde menzil-i mahdûd-ı mezkûru ber-minvâl-i mübeyyen benim için iştirâ edip kendünün katʻâ alâka ve medhali olmadığını huzûr-ı Müslimîn’de kirâren ve mirâren ikrâr ve işhâd ve yedime işbu memhûr ve mümzâ temessüğü i‘tâ etmekle menzil-i mahdûd-ı mezkûr benim mülk-i müşterâm olmuşdur deyü def‘le mukābele edicek, gıbbe’l-istintak ve’l-inkâr mezbûr Mustafa Çelebi’den def‘-i meşrûhuna mutâbık beyyine taleb olundukda udûl-ı ahrâr-ı ricâl-i Müslimîn’den medîne-i mezbûrede Defterdâr Kara Süleyman Mahallesiʼnde sâkin Ahmed Ağa b. Mehmed ve İsmail Efendi b. el-Hâc Osman ve Ebûbekir Efendi b. Mehmed ve Ali Çelebi b. Abdullah nâm kimesneler li-ecli’ş-şehâde meclis-i ma‘kūd-ı mezkûra hâzirûn olup isre’l-istişhâd fi’l-hakīka şahsı rü’yetimiz ile ma‘lûmumuz olan müteveffât-ı mezbûre Fâtıma Hanım bt. Mustafa Bey b. Abdullah hâl-i [hayâtında ve] kemâl-i sıhhatinde bin yüz elli yedi senesi Muharremi’nde mahalle-i mezbûre[de] vâki‘ bir tarafdan baʻzan Abbas Efendi menzili demekle ma‘rûf Attâr İbrahim Çelebi menzili ve baʻzan Aşcızâde Salih Çelebi menzili ve baʻzan İbrahim Haseki menzili ve iki tarafdan Pasdırmacı menzili ve bir tarafdan tarîk-i âm ile mahdûd hâriciyye ve dâhiliyesinde büyût-ı adîdeyi [90a] müştemil işbu akd-i meclis-i şer‘ olunan bir bâb mülk menzili işbu mezbûr Mustafa Çelebi’nin mâlı ve emri ile müteveffâ Şehdî Hazînedârı demekle ma‘rûf es-Seyyid Mustafa Efendi b. Mehmed’den yedinde mülkü olduğu hâlde sekiz yüz guruşa müteveffiye-i mezbûre Fâtıma Hanım zevci mezbûr Mustafa Çelebi için bi’l-vekâle iştirâ ve kabz edip menzil-i mahdûd-ı mezkûrda kendünün katʻâ alâka ve medhali olmadığını târîh-i temessükde huzûrumuzda ikrâr ve bizi işhâd ve yedine işbu memhûr ve mümzâ temessüğü i‘tâ edip menzil-i mahdûd-ı mezkûr mezbûr Mustafa Çelebi’nin mülk-i müşterâsıdır, biz bu husûsa bu vech üzere şâhidleriz, şehâdet dahi ederiz deyü herbiri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûl olmağın mûcebiyle baʻde’l-hükm mâ-vaka‘a bi’t-taleb ketb olundu.<br><br>Fi’l-yevmi’s-sâdis aşer min-Rebîʻülâhir sene tisʻa ve hamsîn ve mi’e ve elf, 1159.<br><br>Şuhûdü’l-hâl: Abdullah Efendi el-İmâm bi-Câmi‘i Kebîr, Bostanî İbrahim Ağa b. Musli, Mehmed Çelebi b. Ali, es-Seyyid Mustafa [b.] Mehmed Emin, es-Seyyid Hasan [b.] es-Seyyid Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=16944"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16946"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b395"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o406"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>