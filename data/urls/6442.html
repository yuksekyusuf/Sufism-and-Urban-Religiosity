﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 244<br>Hüküm no: 226<br>Orijinal metin no: [32a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan b. Abdurabbinnebi’nin Acem asıllı olması dolayısıyla azat edilmesi gerektiği</b><br><br>Itıknâme<br><br>Sâbıkā rıkkıyetini mu‘terif ve ber-vech-i âtî kıbel-i şer‘den da‘vâya me’zûn olan uzun boylu, kara kaşlı, kara gözlü, sâhibü’l-vesîka Hasan b. Abdurabbinnebi nâm kimesne ve meclis-i şer‘-i hatîr-ı lâzımü’t-tevkīrde kendüye rakīkı olmak üzere vaz‘-ı yed eden mefharü’l-kitâb İbrahim Efendi b. Osman Efendi b. Abdullah tarafından zikri câî da‘vâda redd-i cevâba, fasl-ı husûmete vekîl olduğu nehc-i şer‘î üzere sâbit ve sübût-ı vekâletine hükm-i şer‘î lâhık olan Mustafa Efendi b. Ali muvâcehesinde üzerine da‘vâ ve takrîr-i müdde‘â edip ben vilâyet-i İran’da Gence kazâsına tâbi‘ Marşan nâm karye ahâlîsinden mezbûr Abdurabbinnebi b. İslâm’ın firâşından hâsıl ve zevce-i menkûhası Nari bt. Abdullah’dan mütevellid olup bâ-fermân-ı âlî sebîlleri tahliye olunan Acem cinsinden iken müvekkil-i merkūm bana rık olmak zu‘muyla bi-gayr-ı hakkın vaz‘-ı yed eder suâl olunup sebîlim tahliye ve müvekkil-i merkūmun kasr-ı yedi’çün vekîl-i mezbûra tenbîh olunmak matlûbumdur dedikde gıbbe’s-suâl vekîl-i mezbûr cevâbında mevsûf-ı mezbûr Hasan’a müvekkil-i merkūm Çerkes cinsinden rakīkı olmak üzere vaz‘-ı yed eylediğini ikrâr ve mâ‘adâyı ma‘lûmum değildir deyü inkâr edicek mevsûf-ı mezbûrdan ber-vech-i muharrer müdde‘âsına beyyine taleb olundukda udûl-ı ahrâr-ı ricâl-i Müslimînden ve karye-i mezbûre ahâlîlerinden olup mahmiye-i merkūmede Vezirhanı’nda sâkinler Ahmed b. Mustafa ve Salih b. Ali nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka işbu müdde‘î Hasan vilâyet-i İran’da Gence kazâsına tâbi‘ Marşan nâm karye ahâlîsinden Abdurabbinnebi b. İslâm’ın firâşından hâsıl ve zevce-i menkûhası Nazlı bt. Abdullah’dan mütevellid olup bâ-fermân-ı âlî sebîlleri tahliye olunan Acem cinsindendir biz bu husûsa bu vech üzere şâhidleriz şehâdet dahi ederiz deyü şehâdet-i şer‘iyye ettiklerinde gıbbe ri‘âyeti şerâiti’l-kabûl şehâdetleri makbûle olmağın mûcebince mevsûf-ı mezbûrun ber-mûceb-i fermân-ı âlî sebîli tahliye ve müvekkil-i merkūmun kasr-ı yedi’çün vekîl-i mezbûra tenbîh birle mâ-vaka‘a bi’t-taleb ketb olundu.<br><br>Fî 4 S sene 1153.<br><br>Şuhûdü’l-hâl: Merhabazâde Mehmed Emin Efendi, es-Seyyid Ömer Efendi Babadağı, es-Seyyid Ahmed Efendi Bostanzâde, Mehmed Çelebi b. Abdullah, Hüseyin Çelebi du‘âcı ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=6441"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6443"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b244"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o651"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>