﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 236<br>Hüküm no: 253<br>Orijinal metin no: [34a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mardros v. Bağdisiyar’ın, Karabet v. Bedros aleyhine açtığı davanın zaman aşımına uğradığı</b><br><br>Eskici men‘i<br><br>Ma‘rûz<br><br>Eskici Mardros v. Bağdasar zimmî meclis-i şer‘-i münîrde İslâmbol’da ırgat pazarında Parmakkapı dâhilinde vâki‘ eskici dükkânı derûnunda mevcûde gedik tâ‘bir olunan eşyâ-i ma‘lûmeye vâzı‘u’l-yed olan Karabet v. Bedros zimmî muvâcehesinde zikr olunan gedik âlâtını târih-i i‘lâmdan kırk bir sene mukaddem benim sabâvetim halinde vasîm olan anam Karina Nasrâniye üvey babam Malkon zimmîden benim için beş yüz guruşa bi’l-vesâye iştirâ ve kabz eylediğinden sonra bin iki yüz seksen dört senesi târihinde ben üvey babam mersûm Malkon zimmî ile Ümmügülsüm nâm Hatundan ma‘an istidâne ve kabz eylediğimiz beş yüz guruş deynim mukābelesinde bi-tarîkı’l-istiğlâl bey‘ ve teslîm eylediğimizden sonra ben diyâr-ı âhara gidip dokuz sene meks ve ikāmet etmemle mezbûre Ümmügülsüm âlât-ı gedik-i mezkûru işbu Karabet zimmînin babası Bedros zimmîye bey‘ ve teslîm ol dahi iştirâ ve kabz eylediğinden sonra hâlik oldukda âlât-ı mezkûre oğlu işbu Karabet zimmî zabt edip lâkin ben mezbûre Ümmügülsüm’ün bey‘ini mücîz olma[mam]la âlât-ı mezkûreden keff-i yed ve bana teslîme mersûm Karabet zimmîye tenbîh olunması murâdımdır deyü tasaddîi münker olduğundan mâ‘adâ müdde‘î-i mersûmun takrîri üzere seksen dört târihinden işbu târih-i i‘lâma gelince dokuz sene müddet diyâr-ı âharda ba‘dehû yirmi üç sene dahi mezbûre Ümmügülsüm ve ba‘dehû mersûmân Karabet ve Bedros zimmîler ile bir beldede mütemekkinler olup bu müddetde bilâ-özr sükūt ve terk-i da‘vâ eylediğini mu‘terif olmağla on beş sene bilâ-özr terk olunan da‘vânın bilâ-emr istimâ‘ı memnû‘âtdan olmağın müdde‘î-i mersûmun da‘vâ-yı mezkûresi mesmû‘a olmadığı İstanbul Mahkemesi’nden huzûr-ı âlîlerine i‘lâm olundu.<br><br>Fî-9 min-Zilhicce sene 1216</p>          <br><a title="Önceki sayfa" style="text-decoration:none" href="./ayrmetin.php?idno=31006"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31008"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b236"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o629"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>