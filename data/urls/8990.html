﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 2 Numaralı Sicil (H. 970 - 971 / M. 1563)<br>cilt: 11,&nbsp;sayfa: 61<br>Hüküm no: 17<br>Orijinal metin no: [4a-1, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Muhallefâtından yüz bin akçesi Beytülmâlce zapt edilen Ali b. Pîr Ahmed’in mirasçılarının hak iddiasının kabul edildiği</b><br><br>Udûlden Emrullah b. el-Hâc Mürsel ve Hamza b. Hüseyin nâm kimesneler Dîvân’da ikisi huzûrunda, Akhisar kasabası sükkânından Hüseyin b. Pîr Ahmed’den kendi nefsinden asâleten, mezbûr Pîr Ahmed’in Emir, Abdullah, Ömer Pîr Ahmed, Hânîşâh ve Kamerşâh nâm evlâdı kıbelinden da‘vâ ve kabza vekâleten ve Nurullah b. Pîr Ahmed nâm sagīre kıbel-i şerden mansûb vasî olarak vesâyeten sâdır olan da‘vâda ve Halise Beşe bt. Emirza, Ayşe bt. Pîr Ahmed kıbelinden da‘vâ ve kabza vekâleti sâbit olan Fazlullah b. Hızır’dan sâdır olan da‘vâda ve Sitti bt. Abdullah kıbelinden da‘vâ ve kabza vekâleti sâbit olan İsmail b. Ali’den sâdır olan da‘vâ-yı sahîha-i şer‘iyyede, gıbbe’l-istişhâd şöyle şehâdet ettiler ki, müdde‘î-i mezbûr Hüseyin ve sagīr-i mezbûr ve müvekkilîn-i mezbûrîn, mahmiye-i Kostantıniyye mahallâtından Hüseyin Ağa mahallesinde bundan akdem vefât eden ve muhallefâtından zeyilde mezkûr senenin Muharrem ayının yirmi sekizinci günü mahalle-i mezbûredeki Beytülmâl emîni Ahmed yediyle yüz bin yüz yirmi beş akçesi zapt edilip Hazine-i âmire’ye aktarılan Ali b. Pîr Ahmed’in vârisleridir. Zira, müdde‘î-i mezbûr Hüseyin ve Emir, Abdullah ve Ömer nâm müvekkilleri ve sagīr-i mezbûr müteveffâ-yı mezbûrun ana-baba bir kardeşidirler. Kamerşâh ve Hânîşâh nâm müvekkilleri ise ana-baba bir kız kardeştir. Mezbûre Halise ise müteveffâ-yı mezbûrun annesidir. Müvekkile Ayşe Hâtun ana-baba bir kardeştir. Müvekkile Sitti bt. Abdullah ise müteveffâ-yı mezbûr öldüğünde taht-ı nikâhında bulunan zevcesidir. Müteveffâ-yı mezbûrun verâseti münhasıran bu kimesnelere âiddir. Onlardan başka vârisi ma‘lûmumuz değildir. Müdde‘î-i mezbûrun, günün kazâ-i mezbûre kadısı Mevlânâ Mehmed b. el-Hâc Ali’den vârid olan mazmûnu bimâ hüve tarîki’s-sübût şer‘an sâbit ve muhtevâsı kaziyye-i mahkiyeyi nâtık hücceti ibrâz etmesinin ve şâhidlerin şehâdetlerinin ba‘de’t-ta‘dîli’ş-şer‘î ve’t-tezkiyeti’ş-şer‘iyye inde’ş-şer‘ mu‘teber ve makbûl olmasının ardından mûcebince hükmedildi.<br><br><br>Cerâ zâlike ve hurrire fî evâhiri Rebî‘ilevvel sene seb‘în ve tis‘a mie.<br><br><br>Şuhûdü’l-hâl: Ahmed b. Ali et-tâcir ve Hasan b. Ali et-tâcir</p>          <br><a title="Önceki sayfa" style="text-decoration:none" href="./ayrmetin.php?idno=8989"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8991"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt002&bsm=blt002b061"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt002&bsm=blt002o443"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>