﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 184<br>Hüküm no: 103<br>Orijinal metin no: [33a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Lehistanlı köle Süleyman b. Abdullah’ın kendisini Osman Beşe b. Mehmed’in azat ettiğini ispat ettiğinden serbest bırakıldığı</b><br><br>Rıkk-ı sâbıkını mu‘terif olmağla vech-i âtî üzere da‘vâya kıbel-i şer‘den me’zûn olan açık kaşlı elâ gözlü uzun boylu Lehiyyü’l-asl hâmil-i hâze’l-kitâb Süleyman b. Abdullah meclis-i şer‘-i şerîf-i enverde rıkk olmak üzere vâzı‘u’l-yed olan Osman Beşe b. Mehmed nâm kimesne mahzarında üzerine da‘vâ ve takrîr-i kelâm edip ben hâlâ Balçık kasabasında nâzır olan Akbıyık demekle beyne’n-nâs meşhûr olmağla ism-i ced zikrinden müstağnî Mehmed Ağa b. Solak Mahmud’un mukaddemâ abd-i memlûku olmağla mezbûr Akbıyık Mehmed Ağa târih-i kitâbdan üç sene mukaddem mahmiye-i İstanbul’da Balatkapısı dâhilinde sâkin olduğu menzilinde mat‘ûn olduğum hâlde beni mâlından tahrîr ve i‘tâk ve sâir ahrâr-ı asliyyîn silkine idrâc ve ilhâk edip ben sâir ahrâr-ı asliyyîn gibi hür olmuş iken mezbûr Osman Beşe rıkk olmak üzere bana bi-gayr-ı hakkın vaz‘-ı yed eder suâl olunup üzerimden kasr-ı yedine tenbîh ve sebîlim tahliye olunmak matlûbumdur dedikde gıbbe’s-suâl mezbûr Osman Beşe cevâbında mevsûf-ı mezbûr Süleyman’ı mezkûr Akbıyık Mehmed Ağa’dan rıkk olmak üzere semen-i medfû‘a iştirâ ve tesellüm etmişidim deyü mevsûf-ı mezbûr ber-vech-i muharrer rıkk olmak üzere vaz‘-ı yedini ikrâr lâkin müdde‘î-i mezbûrun vech-i mübeyyen üzere [hürri]yetini inkâr edicek müdde‘î-i mezbûrdan müdde‘âsına beyyine taleb olundukda udûl-i ahrâr-ı Müslimînden ve mezbûr Mehmed Ağa’nın sâbıkā hazînedârı olup hâlâ mahmiye-i mezbûrede Mollagürânî kurbünde Defterdârzâde Mustafa Bey hânesinde sâkin Diyârbekrî Ali Ağa b. Mustafa ve kezâlik mezbûrun sâbıkā çukadârı olup hâlâ kasaba-i Fındıklı’da Molla Çelebi mahallesinde sâkin el-Hâc Hasan b. Hüseyin nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka işbu mevsûf-ı mezbûr Süleyman hâlâ kasaba-i Balçık’da nâzır olan Akbıyık demekle beyne’n-nâs meşhûr ve ma‘rûf olan Mehmed Ağa b. Solak Mahmud’un mukaddemâ abd-i memlûku olup mezbûr Akbıyık Mehmed Ağa târih-i kitâbdan üç sene mukaddem zikrolunan Balatkapısı dâhilinde sâkin olduğu menzilinde mat‘ûn olduğu hâlde mevsûf-ı mezbûr Süleyman’ı bizim huzûrumuzda tahrîr ve i‘tâk ve sâir ahrâr-ı asliyyîn silkine idrâc ve ilhâk edip mevsûf-ı mezbûr Süleyman sâir ahrâr [gibi] hür olmuşdur biz bu husûsa [bu vech] üzere şâhidleriz şehâdet dahi ederiz deyü herbiri edâ-i şehâdet-i şer‘iye eylediklerinden gıbbe’t-ta‘dîl ve’t-tezkiye şehâdetleri makbûle olmağın mûcebiyle mezbûr Süleyman’ın hürriyetine ba‘de’l-hükm mevsûf-ı mezbûrdan mezbûr Osman Beşe’nin kasr-ı yedine tenbîh ve mezbûr Süleyman’ın sebîli tahliye olunmağın mâ hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ min-Şa‘bâni’l-mu‘azzam li-sene seb‘a ve mie ve elf.<br><br>Şuhûdü’l-hâl: Umdetü’l-emâcid ve’l-a‘yân Mîr-i alem Yusuf Bey, fahrü’l-emâcid Fazlı Paşazâde Ahmed Bey, Yusuf Efendi b. Muharrem, Mehmed Çelebi b. Şeyh Esad Efendi, Nurullah Efendi b. Mahmud İmâm-ı Hocapaşa, <<İmâm-ı Hoca>>, Ali Bey b. Mustafa, Süleyman Bey b. Osman, Süleyman b. Abdullah, Yusuf b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=28518"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28520"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b184"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o883"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>