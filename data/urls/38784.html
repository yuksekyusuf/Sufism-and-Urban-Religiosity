﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 354<br>Hüküm no: 404<br>Orijinal metin no: [67a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Mustafa’nın Yemeniciler çarşısındaki eskici dükkânına ait yanan hüccetinin yenilenmesi</b><br><br>İhbâr hücceti,<br><br>Vilâyet-i Anadolu’da Nevşehir sancağında Zile kazâsı ahâlisinde olup mahmiye-i İstanbul’da Taşçılar Hanı’nda sâkin iken bundan akdem fevt olan Mustafa Ağa b. Mustafa’nın sulbî kebîr oğlu ve hasran vârisi Mustafa Ağa meclis-i şer‘-i şerîf-i enverde yine esnâf-ı merkūmeden Ömer Ağa b. Mustafa ve es-Seyyid Yusuf Ağa b. Yusuf hâzır oldukları hâlde bi’l-verâse takrîr-i kelâm ve ta‘bîr ani’l-merâm edip mahmiye-i mezbûrede Sultan Mehmed câmi‘-i şerîfi civârında Yemeniciler sûkunda berber ve yemenici dükkânları beynlerinde kâin bir bâb eskici dükkânı derûnunda mevcûde beyne’l-esnâf gedik ta‘bîr olunur bâ-defter-i müfredât âlât-ı lâzıme-i ma‘lûme müddet-i vâfire mûrisim babam müteveffâ-yı mezbûrun hayatında ile’l-vefât bâ-hüccet-i şer‘iye müstakıllen yedinde emvâli olup ba‘de vefâtihî âlât-ı muharrere-i mezkûre ancak bana mevrûs olmağla lâkin zikr olunan atik hüccet bundan akdem vukū‘ bulan harîkde muhterik olup ol-vechile yedimde hüccetim olmamağla hakīkat-i hâl hâzırân-ı mezbûrândan lede’l-istihbâr kıbel-i şer‘den yedime li-ecli’l-istihkâm bir kıt‘a hüccet-i şer‘iye i‘tâ olunmak matlûbumdur dedikde hâl bâlâda bast olunan minvâl-i muharrer üzere olup zikr olunan dükkân derûnunda mevcûde beyne’l-esnâf gedik ta‘bîr olunur bâ-defter-i müfredât âlât-ı lâzıme-i ma‘lûme müteveffâ-yı mezbûr Mustafa Ağa’nın hayatında bâ-hüccet-i şer‘iye müstakıllen yedinde emvâli olup ba‘de vefâtihî ancak oğlu mezbûr Mustafa Ağa’ya mevrûs olup yedinde bi’l-irsi’ş-şer‘î emvâli olduğunu hâzırân-ı merkūmândan her biri meclis-i şer‘de alâ-tarîki’ş-şehâde haber vermeleriyle vâki‘u’l-hâl hıfzen li’l-makāl işbu vesîka-i enîka bi’t-taleb ketb olundu.<br><br>Fî 12 Ş sene [1]242.<br><br>Şühûdü’l-hâl: Es-Seyyid Yusuf Ağa b. Yusuf, Ömer Ağa b. Mustafa, Ebûbekir Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38783"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38785"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b354"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o505"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>