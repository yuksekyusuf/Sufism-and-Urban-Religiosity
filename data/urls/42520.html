﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 340<br>Hüküm no: 414<br>Orijinal metin no: [83a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan b. Mehmed’in Çukadar Numan aleyhindeki alacak iddiasında haksız olması</b><br><br>Bâ-mühr-i efendi<br><br>Ma‘rûz,<br><br>Sâhib-i arzuhâl Hasan b. Mehmed derûn-ı arzuhâlde mezkûrü’l-ism Çukadâr Numan b. el-Hâc Hasan muvâcehesinde mezbûr Çukadâr Numan bin yüz altmış üç senesi Şa‘bânı’nın beşinci günü beş yüz guruş ve altmış beş senesi Zilka‘desinin on dokuzuncu günü altı yüz elli guruş malımdan ikrâz ve teslîm ol dahi yedinden iktirâz ve kabz ve kendi masârıfına sarfla istihlâk eyledikden sonra meblağayn-ı mezkûreynin iki yüz on dokuz guruşunu ahzetmiş idim. Bâkī kalan cem‘an sekiz yüz seksen bir guruşu dahi mezbûrdan hâlâ taleb ederim deyü da‘vâ ve mezbûr Çukadâr Numan cevâbında müdde‘î-i mezbûr ber-vech-i muharrer müdde‘âsını inkârından mâ‘adâ ben zikr olunan Şa‘bân’ın beşinci günü Rumeli’de medîne-i Manastır’da ve Zilka‘de’nin on dokuzuncu günü müddet-i sefer-ba‘îd olan Karlıili’de olup yevmeyn-i mezkûreynde zikr olunan mahallerde olduğum meşhûr ve mütevâtirdir demekle fi’l-hakīka mezbûr Çukadâr Numan yevmeyn-i mezkûreynde sâlifü’l-beyân Manastır ve Karlıili’de olduğunu kizb üzerine ittifâkları mutasavver olmayan kırk nefer müseccelü’l-esâmî kimesneler müdde‘î-i mezbûr muvâcehesinde alâ-vechi’ş-şöhreti ve’t-tevâtür haber vermeleriyle müdde‘î-i mezbûr Hasan hilâf-ı şöhret ve tevâtür meblağ-ı bâkī-i mezbûr sekiz yüz seksen bir guruş mutâlebesiyle mezbûr Çukadâr Numan’a bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 24 Zilhicce sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42519"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42521"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b340"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o533"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>