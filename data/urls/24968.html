﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 148<br>Hüküm no: 81<br>Orijinal metin no: [8a-7]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun bt. Muslihiddin Ağa’nın Arpaemini mahallesindeki menzilini Ayşe Hanım bt. Vefalı Mehmed Efendi’ye sattığı</b><br><br>Sâbıkā sekbânbaşı olup vefât eden Muslihiddin Ağa’nın sulbiye kızı fahrü’l-muhadderât Âişe Hatun tarafından husûs-ı âtîye vekîl olup müşârün-ileyhâyı ma‘rifet-i şer‘iye ile ârifân İmâm Hasan Efendi b. Mahmud ve Müezzin Ali Halîfe b. Mustafa şehâdetleri ile vekâleti sâbite olan Mustafa Çelebi b. Mehmed meclis-i şer‘de hâfizetü’l-kitâb Âişe Hanım bt. Vefalı Mehmed Efendi tarafından husûs-ı câ’îye vekîl olup nehc-i şer‘î-i mu‘teber üzere vekâleti sâbite olan Ali Çelebi b. Abdullah mahzarında vekâleten ikrâr ve takrîr-i kelâm edip müvekkilem müşârün-ileyhâ Âişe Hatun mahmiye-i İstanbul’da Arpaemini mahallesinde vâki‘ bir tarafı Saime Hatun mülküne ve bir tarafı el-Hâc Mustafa mülküne ve bir tarafı ba‘zan Paşmakçızâde ve ba‘zan ( ) mülküne ve bir tarafı tarîk-i âmma müntehî iki bâb fevkānî odayı ve matbahı ve bir bâb tahtânî odayı ve altında odunluğu ve kenîfi ve zât-ı eşcâr-ı müsmire ve gayr-ı müsmireli bahçeyi ve içinde mâ’-i cârî ayazmayı müştemil mülk menzilini tevâbi‘ ve levâhıkı ile müşârün-ileyhâ Âişe Hanım’a elli bir bin akçeye bâtten bey‘ ve teslîm ol dahi minvâl-i muharrer üzere iştirâ ve tesellüm edip semeni olan meblağ-ı mezbûr elli bir bin akçeyi tamamen kabz eyledi min-ba‘d menzil-i mezbûr müşârün-ileyhâ Âişe Hanım’ın mülk-i müşterâsı olup keyfe mâ teşâ mutasarrıfe olsun dedikde gıbbe’t-tasdîk mâ-vaka‘a bi’t-taleb ketb olundu.<br><br>Fi’r-râbi‘ aşer min-Recebi’l-ferd li-sene isneyn ve seb‘în ve elf.<br><br>Şuhûdu’l-hâl: Fahrü’l-müderrisîn Mustafa Efendi, Ahmed Efendi el-müderris Âhizâde, Hüseyin Efendi el-Burûsî, Keşfî Mustafa Efendi el-kâtib, Ahmed Çelebi b. Mahmud kethudâ-yı muhzırın.</p>          <br><a title="Önceki sayfa" style="text-decoration:none" href="./ayrmetin.php?idno=24967"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24969"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b148"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1059"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>