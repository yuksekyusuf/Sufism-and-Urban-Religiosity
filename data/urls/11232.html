﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 553<br>Hüküm no: 689<br>Orijinal metin no: [92a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma Hatun’u boşayan Hafız Mehmed Molla’nın mehri ödemesi</b><br><br>İslâmbol’da Cerrâh Mehmed Paşa Câmi‘-i şerîfi kurbünde el-Hâc Ahmed mahallesinde sâkine Fatıma Hatun’un babası ve tarafından ber-vech-i âtî da‘vâya vekîl olduğu zât-ı mezbûru ârifân Ali b. Ali ve İbrahim b. Veliyüddin nâm kimesneler şehâdetleriyle şer‘an sâbit olan Bostânî Mustafa b. Ebîbekir nâm kimesne Davudpaşa Mahkemesi’nde meclis-i şer‘de müvekkile-i mezbûrenin zevc-i mutallıkı Hafız <<Mehmed>> Molla Ahmed b. Mehmed nâm kimesne mahzarında mezbûr Hafız Molla Ahmed kızım müvekkilem mezbûre Fatıma Hatun’un yüz otuz iki guruş mehr-i müeccel tesmiyesiyle zevce-i medhûlün-bihâsı olduğu hâlde târih-i i‘lâmdan üç gün mukaddem zevcesi kızım müvekkilem mezbûre Fatıma Hatun’u tatlîk etmekle zimmetinde ma‘kūdun-aleyh olan mehr-i mezkûr yüz otuz iki guruş ile nafaka-i iddet-i mu‘ayyene ve meûnet-i süknâsını dahi zevc-i mutallıkı mezbûr Hafız Molla Ahmed’den bi’l-vekâle hâlâ taleb ederim deyü da‘vâ etdikde ol dahi kaziyye vech-i muharrer üzere olduğunu ikrâr ve i‘tirâf etmeğin mûcebince mehr-i meblağ-ı mezbûr yüz otuz iki guruşun edâsıyla mezbûr Molla Ahmed ba‘de’l-ilzâm zevcesi müvekkile-i mezbûre Fatıma Hatun’un ber-vech-i muharrer nafaka-i iddet-i ma‘lûme ve meûnet-i süknâsı içün mezbûr Hafız Molla Ahmed on guruş üzerine terâzî olunduğu bi’l-iltimâs huzûr-ı âlîlerine i‘lâm.<br><br>Fî 27 min-Ra sene 1197</p>          <br><a title="Önceki sayfa" style="text-decoration:none" href="./ayrmetin.php?idno=11231"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11233"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b553"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o604"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>