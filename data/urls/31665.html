﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 288<br>Hüküm no: 257<br>Orijinal metin no: [34b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Derviş Mustafa’nın kız kardeşi Fatıma’ya olan borcunu ödemesi ve kız kardeşi Fatıma’nın da oturduğu evi kardeşi Derviş’e teslim etmesi hususunda tenbihte bulunulması</b><br><br>Sulehâya meşrûta menzil,<br><br>Ma‘rûz<br><br>Sâhib-i arzuhâl Derviş Mustafa b. Halil nâm kimesne meclis-i şer‘-i münîrde kız karındaşı derûn-ı arzuhâlde mezkûretü’l-ism zâtı mu‘arrefe Fatıma Hatun mahzarında mezbûre Fatıma Hatun’un sadrî oğlu es-Seyyid Hüseyin b. es-Seyyid Mehmed hâzır olduğu hâlde nezâret-i dâ‘îlerinde âsûde evkāfdan İstanbul’da Seydi Ömer mahallesinde vâki‘ süknâsı re’y-i hâkimü’ş-şer‘le sulehâya meşrûta olan bir bâb menzil bâ-hüccet mutasarrıf ve derûnunda sâkine olan Usturacı Ali Halîfe bin iki yüz on üç senesinde İstanbul kādısı efendi hazretleri huzûrunda menzil-i mezkûrdan keff-i yed ve bana tevcîh olunmasını istid‘â eylediğine binâen işbu yedimde olan hüccet-i şer‘iye mûcebince izn-i hâkimü’ş-şer‘le bana tevcîh olundukdan sonra ben dahi kız karındaşım mezbûre Fatıma Hatun’dan yüz on guruş iktirâz ve kabz ve merkūm Ali Halîfe’ye teberru‘an def‘ ü teslîm ve menzil-i mezkûrda rızâmla kız karındaşım mezbûre ile oğlu hâzır-ı merkūmu iskân eylediğimden sonra meblağ-ı merkūm yüz on guruşu kız karındaşım mezbûreye bundan akdem tamamen edâ ve teslîm etmemle hâlâ menzil-i mezkûrdan hurûc birle bana teslîme kız karındaşım mezbûreye tenbîh olunmak matlûbumdur deyü ba‘de’d-da‘vâ ve’l-istintâk mezbûre Fatıma Hatun cevâbında menzil-i mezkûr tevcîh-i hâkimü’ş-şer‘le bâ-hüccet müdde‘î-i mezbûr Derviş Mustafa’nın taht-ı tasarrufunda olup kendüleri âriyet tarîkiyle sâkinler olduklarını ikrâr lâkin meblağ-ı merkūm yüz on guruşu kabzını inkâr etmekle müdde‘î-i mezbûr meblağ-ı merkūm yüz on guruşu edâ ve teslîmini isbâta kādir olmayıp bi’t-taleb mezbûre Fatıma Hatun bi’l-muvâcehe ber-nehc-i şer‘î tahlîf olunmağın mûcebince meblağ-ı merkūm yüz on guruşu mezbûre Fatıma Hatun’a edâ ve teslîme mezbûr Derviş Mustafa’ya ve menzil-i merkūmdan hurûc birle müdde‘î-i mezbûr Derviş Mustafa’ya teslîme mezbûre Fatıma Hatun’dan her birine tenbîh olunduğu İstanbul Mahkemesi’nden huzûr-ı [âlîlerine i‘lâm olundu.]<br><br>Fî 4 Ra sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31664"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31666"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b288"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o638"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>