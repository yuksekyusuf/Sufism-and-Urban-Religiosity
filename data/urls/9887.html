﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 2 Numaralı Sicil (H. 966-968 / M. 1558-1561) <br>cilt: 42,&nbsp;sayfa: 196<br>Hüküm no: 371<br>Orijinal metin no: [45b-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yani b. Yorgi’nin bey‘ bi’l-istiğlâl yoluyla Baba Ali b. Yusuf Evkafı’ndan ödünç aldığı</b><br><br>Yani b. Yorgi işbu akdin kendisinden sudûruna kadar mâliki olduğu ve taht-ı tasarrufunda bulundurduğu, havâss-ı Kostantıniyye-i mahmiyye tevâbi‘inden Kuruçeşme karyesinde olan, tahtânî iki hâneyi, su kuyusunu, dalyanı ve bostanı hâvî, bir tarafından deryâ, bir tarafından tarîk-ı âm, bir tarafından Hamza Reis b. Tur Ali mülkü, bir tarafından Yoza b. Nikola mülkü ile mahdûd bulunan menzilini cümle hudûdu ve kâffe-i hukukuyla râyicü’l-vakt üç bin akçe semen-i mu‘ayyen-i makbûzla Baba Ali b. Yusuf Evkāfı’na mütevellî olan hâmil-i hâze’l-kitâb Hüsrev b. Abdullah’a bey‘ ettiğini ikrâr ve i‘tirâf eyledi. O dahi vakf-ı mezbûr malıyla ve istiğlâl maksadıyla iştirâ eyledi. Mütevellî-yi mezbûr menzil-i merkūmu târih-i kitâbdan bir sene tamâmına râyicü’l-vakt üç yüz akçe ücret-i kirâ ile bâyi‘-i mezkûra icâreye verdi. Yorgi b. Yani, Kethüdâ İstemad b. Dimitri ve Beylo bt. Mihal icâb ve kabûlü hâvî kefâletle menzil-i mezbûrun derkine ve ücret-i kirâya kefîl oldu. Vâki‘ ikrâr müşterî-yi mezbûr tarafından bi’l-müvâcehe tasdîk edildi.<br><br>Cerâ zâlike ve hurrire fi’l-yevmi’s-sânî min şehri Şa‘bâni’l-mu‘azzam li-sene seb‘a ve sittîn ve tis‘a mi’e<br><br>Şuhûdü’l-hâl: Mevlânâ Mehmed b. Veli el-imâm, Berber Hasan b. Abdullah, İbrahim b. Sadık el-müezzin, Hacı Hamza b. Abdullah, Hayreddin b. Toğan el-kayyım, Berber İlyas b. Abdullah, Kâtib İskender b. Abdullah, Mehmed b. Mustafa el-muhzır, Hüsam b. Nebî el-muhzır, Ramazan b. Mahmud ve gayrühüm mine’l-hâzırîn </p>          <br><a title="Önceki sayfa" style="text-decoration:none" href="./ayrmetin.php?idno=9886"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=9888"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk002&bsm=bsk002b196"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk002&bsm=bsk002o351"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>