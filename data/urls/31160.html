﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 354<br>Hüküm no: 406<br>Orijinal metin no: [58a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Esma bt. Ali’nin, evinin Halil Beşe b. Mustafa’nın menziline bakan tarafına açtığı pencereyi ve saçağı kaldırması gerektiği</b><br><br>Keşif i‘lâmı<br><br>Ma‘rûz<br><br>Sâdır olan fermân-ı âlîlerine imtisâlen savb-ı şer‘-i enverden irsâl olunan Süleyman Efendi nezâret-i Hazret-i Şeyhülislâm-ı sellemehü’l-İslâmî’de âsûde evkāf müfettişi müderrisîn-i kirâm-ı zevi’l-ihtirâmdan Halebli Adem Efendi tarafından mürsel Abdullah Efendi hâssa mi‘mârı hulefâsından Mehmed Emin ve Ahmed Halîfeler ile nezâret-i hazret-i müşârun-ileyhde âsûde evkāfdan Sunullah Efendi vakfından Çinilihamam kurbünde Sekbanbaşı İbrahim Ağa Mahallesi’nde vâki‘ sâhib-i arzuhâl Halil Beşe b. Mustafa ve zevcesi Hatice bt. Osman nâm Hatunun ber-vech-i iştirâk bi’l-îcâreteyn mutasarrıf oldukları menzile varıp huzûr-ı Müslimînde akd-i meclis-i şer‘-i âlî ettiklerinde mezbûr Halil ile zevcesi zâtı mu‘arrefe Hatice Hatun’dan her biri meclis-i ma‘kūd-ı mezkûrda menzil-i mezkûr ittisâlinde kâin Ferhad Ağa vakfı musakkafâtından bir bâb menzile bi’l-îcâreteyn mutasarrıfe olan Esma bt. Ali nâm hatunun vâlidesi ve tarafından ber-vech-i âtî vekîl olduğu zât-ı mezbûreyi ârifân Musa Ağa b. İsmail ve Osman Ağa b. Ali şehâdetleriyle [58b] sâbit olan mu‘arrefetü’z-zât Âişe bt. Hasan nâm Hatun ile terâfu‘larında müvekkile-i mezbûre Esma Hatun mutasarrıfe olduğu menzilinin arsa-yı hâliyesi üzerine ulyâda ve vustâda iki bâb oda ihdâs ve damlalığı yok iken bizim arsamız üzerine saçak itâle eylediğinden mâ‘adâ muhdes pencerelerinden dahi menzilimizin makarr-ı nisvân olan mahallerine nezâreti olup ol vechile zarar-ı mübeyyeni olmağla ba‘de’l-keşf ve’l-mu‘âyene zarar-ı mübeyyeni men‘ ü def‘ olunmak matlûbumuzdur deyü mârrü’l-beyân Sunullah Efendi vakfının mütevelliyesi tarafından mürsel câbî-i vakf Mustafa Efendi ve sâlifü’l-beyân Ferhad Ağa vakfının mütevellîsi hâzır oldukları hâlde da‘vâ eylediklerinde mi‘marân-ı mezbûrân vesâir mazbûtü’l-esâmî Müslimîn ile keşf ve mu‘âyene olundukda müvekkile-i mezbûre Esma Hatun’un binâ eylediği menzilin tabaka-i ulyâsından üç aded pencerelerinden müdde‘iyân-ı mezbûrânın menzillerinin makarr-ı nisvân olan mahallerine nezâreti olduğu zâhir oldukdan sonra vekîl-i mezbûra istintak olundukda ber-vech-i muharrer nezâreti olan pencerelerin muhdes olduğunu ve müdde‘iyân-ı mezbûrânın arsalarına saçak itâle eylediğini bi’l-vekâle ikrâr ve mi‘marân-ı mezbûrân mesâhalarıyla ihdâs eylediği ebniyenin tûlen dört zirâ‘ on beş parmak ve arzan iki buçuk zirâ‘ mahallini kat‘ ve itâle eylediği saçağı ref‘-birle zarar-ı şer‘îsini def‘a bi’l-vekâle ta‘ahhüd eyledikde müdde‘iyân-ı mezbûrân dahi râzılar olup bu vechile kat‘-ı nizâ‘ eylediklerini Mevlânâ-yı mezbûrân ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ eyledikleri tescîl ve huzûr-ı âlîlerine i‘lâm olundu.<br><br>Fî-21 min Ra sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31159"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31161"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b354"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o605"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>