﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 124<br>Hüküm no: 99<br>Orijinal metin no: [18a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdurrahman Efendi b. Hüsameddin Efendi’nin Edirne Nâibi iken Memi Ağa b. Abdullah’dan rüşvet yoluyla aldığı parayı ödemesi</b><br><br>Dergâh-ı âlî -dâme mahfûfen bi’l-me‘âlî- müteferrikalarından fahrü’l-emâcid Memi Ağa b. Abdullah meclis-i şer‘-i hatîrde fahrü’l-müderrisîn mevlânâ Abdurrahman Efendi b. Hüsameddin Efendi mahzarında üzerine da‘vâ edip ben bin otuz üç senesinde mahmiye-i Edirne kazâsında sâkin olmağla keferenin cizyelerini cem‘ u tahsîle meʼmûr olup taraf-ı saltanattan emr-i şerîf-i vâcibü’l-ittibâ‘la vardığımda mûmâ-ileyh Abdurrahman Efendi mahmiye-i Edirne’de nâibü’ş-şer‘ bulunup yedimde olan emr-i şerîf mûcebince zikr olunan cizyeyi tahsîl ettirmek içün bi tarîki’r-rüşve benden yirmi bin nakd fıddî akçemi aldı meblâğ-ı mezbûrun şer‘an reddi vâcib olmağın taleb ederim dedikde gıbbe’s-suâl mûmâ-ileyh Abdurrahman Efendi cevâbında fi’l-vâkı‘ hâl zikr olunan minvâl üzere olup lâkin mezbûrun yedinden ancak bi tarîki’r-rüşve on beş bin akçe aldım ziyâde almadım deyü ziyâdesini inkâr edicek müdde‘î-i mersûmdan ziyâdesine beyyine taleb olundukda ikāmet-i beyyine içün istimhâl etmeğin mehl-i şer‘î ile imhâl olunup mûmâ-ileyh Abdurrahman Efendi’nin ikrârı mûcebince bi gayr-i vech-i şer‘î aldığı meblâğ-ı mezkûr on beş bin akçeyi red etmeğe tenbîh olunup mâ-vaka‘a bi’t-taleb ketb olundu.<br><br>Tahrîren fî-evâhir-i Şa‘bâni’l-mu‘azzam li-sene selâse ve selâsîn ve elf.<br><br>Şuhûdü’l-hâl: Hüseyin Bey b. Sefer el-cündî, Mehmed Bey b. Sefer el-cündî, Ahmed Ağa b. reîs-i muhzır, Yunus b. Hasan el-muhzır, Mehmed b. Mustafa ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39390"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39392"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b124"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o420"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>