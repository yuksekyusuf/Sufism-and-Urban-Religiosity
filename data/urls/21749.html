﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 59<br>Hüküm no: 10<br>Orijinal metin no: [2a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Abdullah’ın menzilinin Usta Mustafa b. Mehmed’e satıldığı</b><br><br>Mahrûse-i Galata hâricinde Bedreddin Bey mahallesinde sâkin iken bundan akdem vefât eden Mehmed b. Abdullah’ın verâseti zevce-i metrûkesi Meryem bt. Hasan nâm hâtun ile sulbî kebîr oğulları İbrahim ve Salih nâm kimesnelere ve sulbiye kebîre kızı Âişe nâm hâtuna münhasıra olduğu lede’ş-şer‘i’l-enver zâhir ve mukarrer oldukdan sonra mezbûre Âişe Hâtun asâleten ve mezbûr İbrahim kendi kıbelinden <<ve mezbûre Meryem Hâtun’a mukarrer oldukdan sonra mezbûre Âişe Hâtun>>asâleten ve mezbûre Meryem Hâtun tarafından bey‘-i âti’z-zikre vekîli olduğu zât-ı mezbûreyi ma‘rifet-i şer‘iyye ile ârifân Mustafa Çavuş b. Hüseyin ve Usta Bayram b. Mustafa nâm kimesneler şehâdetleriyle sâbit olmağla vekâleten ve mezbûr Salih tarafından kezâlik bey‘-i âti’z-zikre vekîli olduğu Hasan b. Osman ve Usta Bayram b. Mustafa nâm kimesneler şehâdetleriyle sâbit olan Mehmed b. Abdülkādir nâm kimesne vekâleten meclis-i şer‘de hâlâ demirci başı olan işbu râfi‘u’l-vesîka Usta Mustafa b. Mehmed nâm kimesne mahzarında her biri bi’l-asâle ve bi’l-vekâle ikrâr ve takrîr-i kelâm edip müteveffâ-yı mezkûrun terekesinden olmağla vefâtı hasebiyle verese-i mezkûresine mevrûs olup mahalle-i mezbûrede vâki‘ bir tarafdan Arnavud İbrahim nâm kimesne mülkü ve bir tarafdan Tersane duvarı ve bir tarafdan Hüsmen nâm kimesne menzili ve bir tarafdan tarîk-i âm ile mahdûd fevkānî iki bâb oda ve bir sofa ve tahtında bir bâb oda ve kenîfi müştemil mülk menzilimi bi-cümleti’t-tevâbi‘ ve’l-levâhık ve kâffeti’l-menâfi‘ ve’l-merâfık tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûr Usta Mustafa’ya elli beş guruşa bey‘ u temlîk ve teslîm eylediğimizde ol dahi ber-vech-i takrîr iştirâ ve temellük ve tesellüm ve kabûl eyledikden sonra semeni olan meblağ-ı mezbûru mezbûr Usta Mustafa yedinden hâlâ asâleten ve bi’l-vekâle bi-kadri’l-hısas tamâmen ahz ü kabz eyledik ba‘de’l-yevm menzil-i mahdûd-ı mezbûr mezbûr Usta Mustafa’nın mülk-i müşterâsı olmuşdur keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâmin aşer min-Cemâziyelâhir sene 1137<br><br>Şuhûdü’l-hâl: İsmail Kapudan b. Ahmed, Usta Hasan b. Mustafa, Kahveci Abdurrahman b. Hasan, Ali Beşe b. Ahmed, Usta İbrahim b. Mustafa, Hasan Beşe b. Mustafa, Mehmed Beşe b. Abdülkādir. </p>          <br><a title="Önceki sayfa" style="text-decoration:none" href="./ayrmetin.php?idno=21748"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21750"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b059"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o480"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>