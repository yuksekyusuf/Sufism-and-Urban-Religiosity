﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 267<br>Hüküm no: 281<br>Orijinal metin no: [96-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şûrâ-yı Devlet mahkemeleri ile vilayet idare meclislerinden verilen kesinlenmiş ilâmların tanzimata ait yönlerinin icrası</b><br><br>Taraf-ı Vâlâ-yı Fetvâ-penâhî’ye,<br><br>Ma‘rûz-ı bende-i dîrîneleridir ki,<br><br>Şûrâ-yı Devlet mehâkimiyle meclis-i idâre-i vilâyâtdan verilip lâ-yetegayyer hâlini kesb eden i‘lâmâtın tanzîmâta âid cihetlerinin suver-i icrâiyesince bazı ifâdeyi hâvî Şûrâ-yı Devlet İstînaf Müdde‘î-i Umûmiliği’nden verilen takrîr ve melfûfu ile muhâkemât dâiresinin zabıt sûreti üzerine cereyân eden müzâkerâtı hâvî Şûrâ-yı mezkûr Tanzîmât Dâiresi’nden kaleme alınan mazbatada takrîr-i mezkûr me’âlî mahkûmun-aleyh olan me’mûrînden müddet-i cezâiyesini ikmâl ettikçe mahkûm olacağı tazmînâtın tahsîline teşebbüs olunmamak kā‘ide-i kadîme îcâbından olmağla mebhûsün-anh olan i‘lâmâtın hukūk-ı şahsiye hakkındaki ahkâmı tûl müddet icrâsız kalmakta olup hâlbuki cerâimden neşet eden hukūk-ı şahsiye da‘vâlarına dâir i‘lâmâtın suver-i icrâiyesi hakkındaki kānûnun dördüncü maddesinde redd-i emlâk veyâhûd tazmînât ve cezâ-i nakdi i‘tâsıyla mahkûm olan şahsı cürmünden dolayı habs cezâsı veyâ daha ağır bir cezâ ile mahkûm olmuş ise cezâsını gördüğü müddetçe ânın mâlından hukūk-ı şahsiye ve cezâ-i nakdinin istihsâli câiz olduğu ve mâlı olmadığı hâlde müddet-i cezâiyesini ikmâl ettikten sonra anlar için dahi başkaca habsolunabileceği muharrer bulunmuş meclis-i idâreden sudûr eden i‘lâmâtın hukūk-ı şahsiyeye müte‘allik ahkâmının icrâsı mu’ahharan Adliye icrâ me’mûrlarına havâle olunmağla mahkûmun-aleyh olan me’mûrlar hakkında müttehaz olan kā‘ide-i mezkûre lağv edilmiş olmasına nazaran ba‘demâ o misillü i‘lâmâtın cezâya müte‘allik cihetleri ba‘de’t-tasdîk mevki‘-i icrâya verileceği sırada tazmînâta âid cihetlerinin dahi kānûn-ı mezkûr hükmüne tevfîkan mevki‘-i icrâya vaz‘ı vekîlleri ma‘rifetiyle merci‘inden taleb olunmak üzere mezkûr i‘lâmların birer kıt‘a sûret-i musaddakasının dahi tazmînâtın veyâ istirdâd olunacak emlâk ve emvâlin âid olduğu dâire-i resmiyeye i‘tâsı husûsunun usûl ittihâzı lüzûmunu beyândan ibâret olarak sû[r]et-i mebhûs esâsen muvâfık-ı maslahat görünüp yalnız Muhâkemât Dâiresi’nin zabtında ihtâr olacağı vechile i‘lâmât sûret-i musaddakasının âid olduğu ve dâire-i teblîğinin vazîfe olarak mehâkime tahmîlinden devâir vekîllerinin talebine ta‘lîki maslahata daha münâsib ve ahkâm-ı kavânîne muvâfık olacağından makām-ı icrânın tasdîkine iktirân ederek lâ-yetegayyer hâlini kesb eden o misillü i‘lâmât sûret-i musaddakalarının dâire vekîllerinin talebine mu‘allak olarak âid olduğu devâire i‘tâsının usûl ittihâzı tezekkür olunacağı gösterilmiş ve mûcebince icrâ-yı îcâbâtı bi’t-tensîb ta‘mîmen devâir-i vilâyâta ve müstakil mutasarrıflıklarla Şûrâ-yı Devlet Riyâset-i celîlesine îfâ-yı teblîgāt olmuş olmağla Bâb-ı Vâlâ-yı Fetvâ-penâhîlerine de ber-vech-i karâr îfâ-yı mu‘âmeleye himem-i aliyye-i meşîhat-penâhîleri derkâr buyurulmak bâbında emr u irâde hazret-i men-lehu’l-emrindir.<br><br>Fî 29 Şevval sene 304, fî 8 Temmuz sene 303.<br><br>Kâmil</p>          <br><a title="Önceki sayfa" style="text-decoration:none" href="./ayrmetin.php?idno=36205"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36207"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b267"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o529"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>