﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 621<br>Hüküm no: 654<br>Orijinal metin no: [100a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Emrullah Bey’in Ekmekçibaşı Mehmed Ağa’ya emanet ettiği üç bin guruşun kendilerine verilmesini isteyen varisleri ile Mehmed Ağa’nın bin beş yüz guruşa sulh olduğu</b><br><br>Mahmiye-i İstanbul’da Kadırga Limanı kurbünde sâkin iken bundan akdem vefât eden hâssa habbâz üstâdlarından Emrullah Bey b. Ali’nin verâseti zevce-i metrûkesi Ümmühani bt. İbrahim’e ve sulbî kebîr oğlu Mehmed Çelebi ve sulbiye kebîre kızı Fâtıma’ya münhasıra olduğu şer‘an müte‘ayyin oldukdan sonra husûs-ı âti’l-beyânı mahallinde tahrîr için bi’l-iltimâs kıbel-i şer‘-i mergūbdan irsâl olunan Şeyhzâde Mustafa Efendi mahrûse-i Edirne’de merhûm ve mağfûrun-leh Sultân Selim Hân Medresesi müderrisi olup İlâhîzâde demekle şehîr ekmelü’l-müderrisîni’l-fihâm efdalü’l-muhakkıkīni’l-izâm Mehmed Efendi’nin merhûm-ı mezbûrun câmi‘-i şerîfi kurbünde sâkin olduğu menziline varıp zeyl-i sahîfede muharrerü’l-esâmi Müslimîn huzûrunda akd-i meclis-i şer‘-i şerîf eyledikde verese-i merkūmûn Ümmühani ve Fâtıma ve Mehmed Çelebi taraflarından zikri âtî meblağı taleb ve da‘vâ ve lede’l-iktizâ sulh ve ibrâ ve bedel-i sulhu kabza vekîl olup vekâleti hasm-ı câhid-i âtî muvâcehesinde Molla Halil b. Ali ve Ali Kaya Çelebi b. Ahmed nâm kimesneler şehâdetleriyle şer‘an sâbite olan fahrü’l-müderrisîn Feyzullah Efendi b. Veliyyüddin meclis-i ma‘kūd-ı mezbûrda sâbıkā hâssa ekmekçibaşı olan işbu hâfızu’l-kitâb fahrü’l-a‘yân Mehmed Ağa b. Receb mahzarında bi’l-vekâle ikrâr ve i‘tirâf edip müteveffâ-yı mezbûr Emrullah Bey hâl-i hayâtında malından üç bin kıt‘a riyâlî guruşunu mezbûr Mehmed Ağa’ya îdâ‘ ve teslîm ol dahi istîdâ‘ ve kabz eyledikden sonra mezbûr Emrullah Bey meblağ-ı mezbûru kable’l-ahz fevt olmağla irsen veresesi müvekkilûn-ı merkūmûna intikāl eylediği ecilden meblağ-ı mezbûru vesâleten mezbûr Mehmed Ağa’dan taleb ve da‘vâ eylediğimde ol dahi bi’l-külliyye inkâr edicek beynimizde münâza‘ât-ı kesîre vukū‘undan sonra vesâtet-i muslihîn ile da‘vâ-yı mezbûreden merkūm Mehmed Ağa ile bin beş yüz kıt‘a riyâlî guruş üzerine inşâ-i akd-i sulh eylediğinde ben dahi sulh-ı mezbûru vekâleten kabûl ve bedel-i sulh olan meblağ-ı mezbûr bin beş yüz guruşu yedinden tamâmen alıp kabz edip mâ‘adâdan mezbûru ibrâ-i âm ile ibrâ eyledim ba‘de’l-yevm mazmûn-ı kitâba muhâlif da‘vâ sudûr ederse lede’l-hükkâmi’l-kirâm mesmû‘a ve makbûle olmasın dedikde gıbbe’t-tasdîkı’ş-şer‘î vâki‘-i hâli mevlânâ-yı mezbûr mahallinde tahrîr ba‘dehu meclis-i şer‘a gelip ma‘an irsâl olunan İsa b. Ahmed ve Ahmed b. Mahmud ile alâ vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ ve’l-ışrîn min-Cumâdelûlâ li-sene semân ve sittîn ve elf.<br><br>Şühûdü’l-hâl: Kıdvetü’l-müderrisîni’l-fihâm İlâhîzâde Mehmed Efendi, Kıdvetü’l-kuzât Ramazanzâde Ahmed Efendi.</p>          <br><a title="Önceki sayfa" style="text-decoration:none" href="./ayrmetin.php?idno=40932"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40934"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b621"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o813"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>