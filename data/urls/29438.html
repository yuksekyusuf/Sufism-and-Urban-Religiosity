﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 180<br>Hüküm no: 147<br>Orijinal metin no: [71-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havva bt. Abdullah’ın Mehmed Sadık Efendi’ye olan borcunu ödeyerek menzilini rehinden kurtarması</b><br><br>Menzil<br><br>Ma‘rûz,<br><br>Mahmiye-i İslambol’da Sarıgez kurbünde Çıkrıkçı Kemâl mahâllesinde sâkine ve zâtı mu‘arrefe Havva bt. Abdullah nâm hatun Çarşamba günü dîvân-ı âlîde ma‘kūd meclis-i şer‘-i şerîfde mahâlle-i mezbûrede vâki‘ nezâret-i dâ‘îleride olan evkāfdan Beyzâde Mustafa Efendi Vakfı’ndan etrâf-ı erba‘ası mezbûre Havva’nın âhar menzili ve Evliyâ Hasan Ağa menzili ve Mustafa Efendi menzili ve tarîk-i hâs ile mahdûd menzile vâzı‘ü’l-yed olan Mehmed Sadık Efendi b. Abdullah mahzarında menzil-i mahdûd-ı mezkûrun taraf-ı vakf-ı mezkûrdan nısfı benim ve nısf-ı şâyi‘-i âharı zevcim hâzır bi’l-meclis İsmail b. Mehmed nâm kimesnenin tasarrufunda iken mezbûr Mehmed Sadık Efendi’den istidâne ve kabz eylediğim üç yüz guruş deynim mukābelesinde zevcim mezbûrun izniyle mecmû‘unu ferâğ bi’l-vefâ tarîkiyle mezbûr Mehmed Sadık Efendi’ye bâ-ma‘rifet-i mütevellî ferâğ ve teslîm etmiş idim. Hâlâ edâ-yı deyn murâd edip mezbûr Mehmed Sadık Efendi menzil-i mezkûrda bir seneden beri sâkin olmağla her şehir îcâb eden dörder guruş ecr-i mislini taleb ederim deyü bu sûretde eylediği ecr-i misil da‘vâsı mesmû‘a olmayıp mu‘ârazadan men‘ olundukdan sonra mezbûre Havva deyni olan üç yüz guruşu meclis-i şer‘-i şerîfde mezbûr Mehmed Sadık Efendi’ye teslîm ve edâ etmekle, ol dahi bâ-re’y-i mütevellî menzil-i mezkûrun nısfı mezbûre Havva’ya ve nısf-ı şâyi‘ini dahi zevci mezbûr üzerine ferâgat, onlar dahi kabûl edip mezbûre Havva mezbûr Mehmed Sadık Efendi kıbelinde vechen mine’l-vücûh aslâ hakkım kalmadı deyü ikrâr ve i‘tirâf ve kat‘-ı nizâ‘ eyledikleri tescîl olunup bi’l-iltimâs huzûr-ı âlîlerine i‘lâm olundu.<br><br>Fî ( )</p>          <br><a title="Önceki sayfa" style="text-decoration:none" href="./ayrmetin.php?idno=29437"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29439"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b180"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o610"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>