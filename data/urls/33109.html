﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 239<br>Hüküm no: 211<br>Orijinal metin no: [50a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Anaştaş v. Nikola’nın mâlik olduğu manav gediğini vârislerinin Yusuf Beşe b. Mehmed’e sattıkları</b><br><br>Zahîreci manav gediği mübâya‘ası<br><br>Vilâyet-i Anadolu’da Niğde sancağında vâki‘ Bereketli Ma‘deni kazâsına tâbi‘ Kortanoş karyesinde mütemekkin iken bundan akdem hâlik olan zahîreci manav tâifesinden Anaştaş v. Nikola nâm zimmînin verâseti karye-i mezbûrede mütemekkineler zevce-i metrûkesi Anaşya bt. Mesail Nasrâniye ile sulbiye kebîre kızları Marya ve Despino Nasrâniyelere ve hâlâ mahmiye-i İstanbul’da mütemekkin li-ebeveyn ammi oğlu Peredomoz v. İstefan zimmîye münhasıra ve tashîh-i mîrâsları yirmi dört sehmden olup sihâm-ı mezbûrenin üç sehmi zevcesi mersûmeye ve sekizer sehmi kızları mesfûretândan her birine ve bâkī beş sehmi ammi oğlu mesfûr Peredomoz zimmîye isâbeti tahakkukundan sonra mesfûr Peredomoz zimmî meclis-i şer‘-i hatîr-i lâzımü’t-tevkīrde işbu bâ‘isü’l-kitâb Manav Yusuf Beşe b. Mehmed mahzarında bi’l-verâse ikrâr tam ve takrîr-i kelâm edip mahmiye-i mezbûrede emti‘a gümrüğü civârında Eminönü nâm mahâlde vâki‘ Kel Hüseyin ve Deli Abdi dükkânları beynlerinde kâin bir bâb zahîre manav dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibâriyle on yedi sehmi âharın ve mâ‘adâ yüz üç sehmi mûrisim hâlik-i mesfûr Anaştaş zimmînin ile’l-helâk yedinde mâlı ve mülkü ve ba‘de helâkihî ber-tashîh-i merkūm gāibât-ı mesfûrât ile bana mevrûs oldukdan sonra ben âlât-ı lâzıme-i mezkûrenin ber-i‘tibâr-ı merkūm yüz üç sehminden beş sehm hisse-i irsiyeme isâbet eden yirmi bir sehm bir pul hisse-i şâyi‘amı tarafeynden îcâb ve kabûlü hâvî şurût-ı müfsideden ârî bey‘-i bât-ı sahîh-i şer‘î ve safka-i vâhide ve şürekâ-i sâirem izinleriyle iki bin guruşa merkūm Manav Yusuf Beşe’ye bi’l-verâse bey‘ ve temlik ve vech-i lâyıkı üzere teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl ve semeni olan meblağ-ı merkūm iki bin guruşu bana def‘ ü teslîm eylediğinde biz dahi yedinden bi’l-verâse tamamen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt dahi etmemizle fîmâ-ba‘d zikr olunan yirmi bir sehm bir pul hisse-i şâyi‘ada benim bi’l-verâse kat‘a alâka ve medhalim kalmayup merkūm Manav Yusuf Beşe’nin mâl-ı müşterâsı ve hakk-ı sırfı olmuşdur dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 20 C sene 1238.<br><br>Şühûdü’l-hâl: Pazarbaşı İbrahim Sârım Bey, Bölükbaşı Musa Yazıcı, Molla Mahmud el-Muhzır.</p>          <br><a title="Önceki sayfa" style="text-decoration:none" href="./ayrmetin.php?idno=33108"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33110"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b239"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o426"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>