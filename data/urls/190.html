﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 55<br>Hüküm no: 7<br>Orijinal metin no: [2b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdi b. el-Hâc Şükrullah’ın arsa ve tarlalarını sattığı</b><br><br>Husûs-ı âti’l-beyânın mahallinde tahrîri iltimâs olunmağın küttâb-ı mahkeme fahrü’l-kuzât es-Seyyid Mehmed Efendi irsâl olunup ol dahi zeyl-i kitâbda isimleri mastûr olan Müslimîn ile mahmiye-i İstanbul’da Hoca Hayreddin Mahallesi’nde sâkin Abdi b. el-Hâc Şükrullah nâm kimesnenin menziline varıp akd-i meclis-i şer‘-i şerîf oldukda, mezbûr Abdi meclis-i mezbûrda li-ebeveyn karındaşı oğlu işbu bâ‘isü’l-kitâb Mehmed b. Murad nâm kimesne muvâcehesinde ikrâr [ve] i‘tirâf [edip] vilâyet-i Anadolu’da Kengiri [Çankırı] sancağında Kurşunlu kazâsına tâbi‘ Çam nâm karyede babam müteveffâ-i mezbûr Şükrullah’dan irs-i şer‘î ile intikāl edip bir tarafı Turgud b. Pîr Dede mülkü ve bir tarafı el-Hâc Şuayb mülkü ve bir [tarafı] Yar Ahmed mülkü ve bir tarafı tarîk-i âm ile mahdûd ve mümtâz olup mukaddemâ üzerinde beş bâb beyt olan arsa-yı hâliyemi mezbûr Mehmed’e tarafeynden îcâb ve kabûlü hâvî bey‘-i bâtt-ı şer‘î ile beş yüz akçeye bey‘ edip ol dahi iştirâ ve kabûl eyledikden sonra yine karye-i mezbûre sınırı dâhilinde vâki‘ babam müteveffâ-i mezbûr tasarrufunda olan hudûdları beynimizde ma‘lûm tarlaların dahi hakk-ı tasarrufunu sâhib-i arz ma‘rifetiyle mezbûr Mehmed’e bin beş yüz akçeye ferağ ve tefvîz ol dahi tefevvüz ve kabûl eyledikden sonra bedel-i ferağ olan bin beş yüz akçe ile semen-i merkūm beş yüz akçe ki cem‘an iki bin akçeyi mezbûrdan bi’t-tamam ahz u istîfâ edip arsa-yı mersûm ile mezkûr tarlaları mahallinde mutasarrıf-ı mezbûr Mehmed’i taslît eyledim dediğini mevlânâ-yı mezbûr mahallinde ketb ü tahrîr ve meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a kayd şüd.<br><br>Fi’l-yevmi’t-tâsi‘ ve’l-ışrîn min-âhiri’l-Cumâdâ sene selâse ve sittin ve elf.<br><br>Şuhûdü’l-hâl: el-Hâc Satılmış b. İbrahim, Debbâğ Mehmed b. Çalabverdi, Mehmed Beşe b. Şa‘ban, Ali b. Musa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=189"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=191"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b055"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o440"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>