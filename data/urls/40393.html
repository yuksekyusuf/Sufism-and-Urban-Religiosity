﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 171<br>Hüküm no: 114<br>Orijinal metin no: [17b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Abdüllatif Çelebi b. Gülabi’nin Aksaray’a bağlı Yarımca köyüne ait merayı ziraat etmesine izin verilmediği</b><br><br>Vilâyet-i Anadolu’da Aksaray kazâsına tâbi‘ Yarımca nâm karye ahâlîsinden işbu bâ‘isü’l-vesîka Hasan b. Musa ve Mustafa b. İbrahim nâm kimesneler meclis-i şer‘-i hatîr-i lâzimü’t-tevkīrde Seyyid Abdüllatif Çelebi b. Gülabi nâm kimesne mahzarında üzerine da‘vâ ve takrîr-i kelâm edip karye-i mezbûre sınırı dâhilinde vâki‘ Yapılcan’a giden tarîk-ı âmma ve bir tarafı Ulubend’e ve bir tarafı Çatak nâm mezra‘a kurbünde vâki‘ olan mevzi‘a müntehî mer‘â kadîmü’l-eyyâmdan mezra‘a olmayıp altmış seneden beri târih-i kitâba gelince ahâlî-i karye-i mezbûrenin devâb ve mevâşîleri ra‘y olunagelmişken hâlâ mezbûr Seyyid Abdüllatif Çelebi zikri mürûr eden mer‘âya çift koyup zirâat etmekle târih-i kitâb senesi Şa‘bânü’l-mu‘azzamının evâilinde zikrolunan Aksaray’da hilâfeten müvellâ olan Mevlânâ Mahmud Efendi huzûrunda mezbûr Seyyid Abdüllatif Çelebi’den zikrolunan mer‘âda altmış seneden beri zirâ‘at olunmayıp ahâlî-i karye-i mezbûrenin devâb ve mevâşîleri ra‘y olunageldiğini da‘vâ ve muvâcehesinde şühûd-ı udûlle isbât edip mûcibiyle mevlânâ-yı mezbûr merkūm Seyyid Abdüllatif Çelebi’ye zikrolunan mer‘âdan kasr-ı yedine tenbîh eylemişidi hâlâ mezbûr Seyyid Abdüllatif Çelebi yine zikrolunan mer‘âyı mezra‘ası olmak üzere tasarruf eder suâl olunup men‘ olunması matlûbumuzdur deyu târih-i mezbûr ile müverraha ve mevlânâ-yı mezbûrun hat ve hatemini hâviye hüccet-i şer‘iyye ibrâz edip gıbbe’s-suâl mezbûr Seyyid Abdüllatif Çelebi cevâbında mazmûn-ı hüccet-i merkūmeyi bi-tav‘ihî mu‘terif olmağın mûcibiyle zikrolunan mer‘âdan mezbûr Seyyid Abdüllatif Çelebi’nin kasr-ı yedine tenbîh olunup mâ-vaka‘a bi’t-taleb ketb olundu.<br><br>Fi’l-yevmi’s-sâlis aşer min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Seyyid Hasan Çavuş b. Seyyid Ali el-mübâşir, Osman Beşe çukadâr, İsa Bey b. Ahmed, İsmail b. Yunus, Ca‘fer Bey b. Abdullah ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=40392"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40394"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b171"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o895"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>