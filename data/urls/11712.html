﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 437<br>Hüküm no: 381<br>Orijinal metin no: [124a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Evkafı mütevellisi Ali Bey b. Mehmed Bey’in Kalenderhane mahallesindeki vakfa ait evi Hacı Mustafa ve Hacı Emrullah b. Bayram’a kiraya vermesi</b><br><br>Hâlâ Haremeyn-i Muhteremeyn Evkāfı’na bi’l-fi‘il mütevellî olan zümre-i sipâh-ı muzaffer-penâhdan Ali Bey b. Mehmed Bey meclis-i şer‘de râfi‘ayi’l-kitâb el-Hâc Mustafa ve el-Hâc Emrullah b. Bayram nâm kimesneler mahzarında ikrâr ve takrîr-i kelâm edip mahrûsa-i İstanbul’da Kalenderhane mahallesinde vâki‘ Haremeyn Evkāfı’ndan ahâlîsine intimâ ile ta‘rîf ve tavsîfden müstağnî bi-hesâb-ı şatrancî dört yüz yetmiş zirâ‘ arsa üzerinde tahtânî iki evi ve iki sofa ve bi’r-i mâ ve kenîfin meşrûtiyet üzere mutasarrıfı olan merhûm Yahya Çelebi fevt olmağla evlâdı olmayıp vakfa intikāl etmeğin müzâyede olunup ragabât-ı nâs inkıtâ‘ından sonra mezbûrân üzerinde râyic fi’l-vakt yirmi beş [bin] akçede karâr edip ziyâde ile tâlib-i âhar bulunmadığı ecilden yirmi beş bin akçe icâre-i mu‘accele ve yevmî üçer akçe icâre-i müeccele ve lâzım gelen meremmeti kendi mâlından etmek üzere mezbûrân Mustafa ve el-Hâc Emrullah’a îcâr edip onlar dahi vech-i muharrer üzere istîcâr ve kabûl ettiklerinden sonra icâre-i mu‘accele nâmına olan meblağ-ı mesfûr yirmi beş bin akçeyi tevliyyetim hasebi ile vakıf için [124b] yedlerinden bi’t-tamâm alıp kabz eyleyip keyfe mâ yeşâ ve yahtâr tasarruflarına izin verdim dedikde gıbbe’t-tasdîk mâ-vaka‘a bi’t-taleb ketb ve terkīm olundu.<br><br>Hurrire fî-evâsıtı şehri Saferi’l-hayr li-sene erba‘a ve selâsîn ve elf.<br><br>Şühûdü’l-hâl: Es-Seyyid Osman Efendi b. es-Seyyid Veli el-imâm, Seydi Ali b. Seydi Veli, Mehmed Çelebi el-kâtib, el-Hâc Osman Beşe el-müezzin, Hacı Şa‘ban b. el-Hâc Kalender, el-Hâc Ali b. ( ), el-Hâc Hızır b. Osman, Ömer Beşe b. Osman, Receb b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=11711"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11713"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b437"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o703"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>