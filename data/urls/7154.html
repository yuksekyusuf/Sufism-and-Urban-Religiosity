﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 163<br>Hüküm no: 114<br>Orijinal metin no: [16b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrailli Ali b. Seyyid Sâdık’ın varisleri hanımı Hatice bt. İbrahim ile oğlu Seyyid Mehmed’in, mûrislerinin Mehmed Efendi b. Mustafa’da alacağı olduğu iddiasıyla açtıkları davada Mehmed’in borcunu ödediğini ispat ettiği</b><br><br>Ma‘rûz<br><br>Vilâyet-i Rumeli’de medîne-i İbrail mahallâtından Yenicâmi‘ mahallesi sâkinlerinden iken bundan akdem vefât eden es-Seyyid el-Hâc Ali b. es-Seyyid Sâdık b. Abdurrahman’ın verâseti medîne-i mezkûrede sâkine zevce-i menkûha-i metrûkesi Hadîce bt. İbrahim b. Abdullah nâm hatun ile sulbî sagīr oğlu es-Seyyid Mehmed’e ba‘de’l-inhisâr sagīr-i mezbûrun vâlidesi ve tesviye-i umûruna vasîyy-i muhtârı olan mezbûre Hadîce tarafından husûs-ı âti’l-beyâna vekîl olduğu zât-ı mezbûreyi ârifân medîne-i mezbûre ahâlîsinden Mustafa b. Mehmed ve Mehmed b. Mustafa şehâdetleriyle sâbit olan es-Seyyid Ali Efendi b. es-Seyyid İbrahim Bâb Mahkemesi’nde meclis-i şer‘de Hacı Mehmed Efendi b. Mustafa muvâcehesinde bin yüz otuz bir senesinde İbrail Nezâreti Mukāta‘ası ber-vech-i mâlikâne der-uhde ve iltizâmında olan Yoğurtçuzâde Süleyman Efendi’den mezbûr Hacı Mehmed Efendi ve Kastamonulu Haseki Şişman Ahmed ile ale’l-iştirâk mâlikâne-i mezkûru iltizâm eylediklerinde mezbûr Hacı Mehmed Efendi mahmiye-i İstanbul’da müteveffâ-yı mezbûr es-Seyyid el-Hâc Ali’den hayatında karz-ı şer‘î olmak üzere beş yüz guruş ahz u kabz ve mesârifine sarfla ba‘de’l-istihlâk mezbûr es-Seyyid el-Hâc Ali meblağ-ı mezbûrun üç yüz guruşunu ahz u kabz edip iki yüz guruşu bâkī kalmağla meblağ-ı bâkī-i mezbûru kable’l-ahz ve’l-istifâ mezbûr es-Seyyid el-Hâc Ali vefât edip meblağ-ı bâkī-i mezbûr müvekkile-i mezbûre Hadîce ile sagīr-i mezbûr es-Seyyid Mehmed’e mevrûs olmağla meblağ-ı bâkī-i mezbûr iki yüz guruşu mezbûr Hacı Mehmed Efendi’den bi’l-vekâle taleb ederim deyü ba‘de’d-da‘vâ ve’s-suâl mezbûr Hacı Mehmed Efendi cevâbında fi’l-hakīka târih-i mezkûrda müteveffâ-yı mezbûr es-Seyyid el-Hâc Ali’den ber-vech-i muharrer beş yüz guruş ahz ve istihlâk eylediğini ikrâr lâkin meblağ-ı mezbûrun üç yüz guruşunu müteveffâ-yı mezbûr es-Seyyid el-Hâc Ali’ye hayatında kendiye edâ ve teslîm bâkī kalan iki yüz guruşu dahi târih-i mezkûrdan bir sene sonra mukāta‘a-i merkūmda şerîkim olan mârrü’z-zikr Ahmed’e havâle-i sahîha ile havâle eylediğimde ol dahi meblağ-ı bâkī-i mezbûr iki yüz guruşu mezbûr es-Seyyid el-Hâc Ali’ye tamamen edâ ve teslîm edip zimmetimde nesne bâkī kalmamış iken bin yüz elli iki senesinde ser-asker ta‘yîn buyrulan düstûr-ı mükerrem devletlü sa‘âdetlü Mehmed Paşa hazretlerinin sarayında medîne-i mezbûre nâibi olan Ali Efendi huzûrunda meclis-i şer‘de meblağ-ı bâkī-i mezkûr iki yüz guruşu müteveffâ-yı mezbûr es-Seyyid el-Hâc Ali hayatında bir def‘a dahi benden ba‘de’d-da‘vâ ben dahi ber-vech-i meşrûh bi-tarîkı’l-havâle kendiye edâ ve teslîm eylediğimi şühûd-ı udûl ile mezbûr es-Seyyid el-Hâc Ali muvâcehesinde [17a] ba‘de’l-isbât bî-vech mu‘ârazadan men‘ olunmuşidi deyü min-külli’l-vücûh takrîr-i meşrûhuna mutâbık nâib-i mezkûr Ali Efendi imzâsıyla mümzâ ve hâtemi ile mahtûm bir kıt‘a hüccet-i şer‘iye ibrâz ile ba‘de’d-def‘ ve’l-inkâr mezbûr Hacı Mehmed Efendi ber-vech-i muharrer mazmûn-ı hüccet-i mezkûr ile def‘ini udûl-i ahrâr-ı ricâl-i Müslimînden Mehmed Efendi b. Hüseyin ve İsmail Çelebi b. Hasan şehâdetleriyle mezbûr es-Seyyid Ali Efendi muvâcehesinde vech-i şer‘î üzere isbât etmeğin mûcebiyle vekîl-i mezbûr es-Seyyid Ali Efendi bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 4 Cumâdelûlâ sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7153"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7155"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b163"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o644"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>