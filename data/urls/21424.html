﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 545<br>Hüküm no: 360<br>Orijinal metin no: [87a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Neslihan Hatun’un ev hissesini ölmeden önce vakf ettiği ancak hastalık halinde vakfın câiz olmadığı için ev hissesinin varislere pay edilmesi</b><br><br>Mahmiye-i Galataˈya tâbi‘ kasaba-i Kasımpaşaˈda Kalafatçıbaşı mahallesinde sâkine iken bundan akdem müteveffât olan Neslihan Hatun bt. Seferˈin verâseti zevc-i metrûku Mehmed Reis ile li-ebeveyn karındaşı Receb Reisˈe münhasıra olduğu şer‘an zâhir ve mütebeyyin oldukdan sonra mezbûrân Mehmed ve Receb meclis-i şer‘-i hatîr-i lâzımüˈt-tevkīrde menzil-i âtiˈz-zikre vech-i câˈî üzere vâzi‘atüˈl-yed olan Âişe bt. Hasan nâm hatun mahzarında her biri üzerine da‘vâ ve takrîr-i kelâm edip müteveffât-ı mezbûrenin emlâkinden mahalle-i mezbûrede vâki‘ bir tarafı makābir-i Müslimîn ve iki tarafı Osman Reis mülkü ve bir tarafı tarîk-i hâs ile mahdûd bir bâb tahtânî ve bir bâb fevkānî odaları ve kilârı ve merkūm Osman Reis ile müşterek bi’r-i mâ’i müştemil mülk menzilin cümlesine mezbûre Âişe Hatun bi-gayr-ı vech-i şer‘î vaz‘-ı yed eder suâl olunsun dedikde gıbbeˈs-suâl ve akībeˈl-inkâr merkūme Âişe Hatun cevâbında müteveffât-ı mezbûre menzil-i mezbûru vakf eyleyip sükenâsını bana şart ve ta‘yîn eyledi deyücek gıbbeˈs-suâl müdde‘iyyân-ı mezbûrân Mehmed ve Receb cevâblarında müteveffât-ı merkūme menzil-i mezbûru marazı hâlinde muzâfen ilâ-mâ-ba‘deˈl-mevt vasiyet tarîkı ile vakf eyleyip [87b] ve sülüs mâlı müsâ‘id değildir dediklerinde gıbbeˈs-suâl merkūme Âişe cevâbında hâl-i minvâl-i meşrûh üzere olup müteveffât-ı mezbûre menzil-i mezbûru maraz hâlinde muzâfen ilâ-mâ-ba‘d alıp vasiyet tarîkı ile vakf eyleyip süknâsını dahi ber-vech-i muharrer şart edip ve sülüs mâlı dahi müsâ‘id olmadığını i‘tirâf eylediğinden gayrı fiˈl-hakīka müteveffât-ı mezbûre menzil-i mezbûru vakf-ı sahîh ile sıhhatinde vakf eylediğini isbâta kādir olmamağın mu‘teberâtdan kütüb-ı fetâvâdan Kādıhânˈda vakf-ı marazanın evâhirinde musarrah olduğundan mâ‘adâ Hidâyeˈde kitâb-ı vakfın evâhirinde maraz-ı mevtde vakf-ı sülüsden olduğu alâ-kavliˈl-imâmeyniˈl-hümâmeyn münderic olmağın minvâl-i meşrûh üzere menzil-i mezbûrun vakfiyeti sülüsden mu‘teber olmağın sülüsânından mezbûre Âişe kasr-ı yed etmek üzere tenbîh birle mâ vaka‘a biˈt-taleb ketb olundu.<br><br>Hurrire fiˈl-yevmiˈl-hâmis-i aşer min-Şevvaliˈl-mükerrem li-sene erba‘a ve semânîn ve elf.<br><br>Şuhûdüˈl-hâl: Mustafa Efendi b. Hamza, Mustafa Efendi b. Mehmed el-imâm, es-Seyyid Mehmed b. es-Seyyid Ahmed, es-Seyyid Abdi b. es-Seyyid Mehmed, el-Hâc Ahmed b. Ali, Osman Beşe b. İbrahim, Mehmed b. Ali el-hayyât, Mustafa Halîfe b. Hüseyin el-imâm, Musa Hoca b. Ali, Hüseyin b. Mehmed Tekye-nişîn-i makābir</p>          <br><a title="Önceki sayfa" style="text-decoration:none" href="./ayrmetin.php?idno=21423"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21425"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b545"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o941"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>