﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 57<br>Hüküm no: 3<br>Orijinal metin no: [1b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Muhtesip İskender mahallesinden Mehmed b. Ahmed’in Ali b. Abdullah’ı vasi tayin etmesi</b><br><br>Mahmiye-i İstanbul’da Muhtesip İskender mahâllesi sâkinlerinden el-Hâc Mehmed b. Ahmed nâm kimesne tarafından husûs-ı âti’l-beyana vekîl olduğu İbrahim b. Mustafa ve Mustafa bin Hüseyin nâm kimesneler şehâdetleriyle sâbit olan Mehmed Ağa b. Abdullah nâm kimesne mahmiye-i mezbûrede meclis-i şer‘de işbu râfi‘ü’l-vesîka el-Hâc Ali b. Abdullah nâm kimesne mahzarında bi’l-vekâle ikrâr ve takrîr-i kelâm edip müvekkilim mezbûr el-Hâc Ahmed [Mehmed] bi-emrillâhi te‘âlâ fevt olduğunda cemî‘ malının sülüsü ifrâz olunup techîz ve tekfîn ve sâir masârıf görüldükden sonra on guruş ıskāt-ı salâtına ve beş guruş mahâlle-i mezbûre imamı es-Seyyid Mustafa Efendi’ye ve iki buçuk guruş mahâlle-i mezbûre müezzini Mustafa Çelebi’ye verilip ve kırk guruş Kabakulak demekle ma‘rûf Ahmed Ağa Çeşmesi masârıfına vakf olup ve fazla kalırsa eyyâm-ı mu‘tâdede fukarâ-yı Müslimîne it‘âm-ı ta‘âm oluna ve sulbiye-i sagīre kızı Emine’nin rüşd[ü] bülûğuna değin tesviye-i umûrunu görmek üzere vesâyâ-yı mezkûresini tenfîzine mezbûr el-Hâc Ali’yi vasiyy-i muhtâr nasb u ihtiyâr eylediğinde ol dahi ber-vech-i muharrer vesâyet-i mezkûreyi kabûl ve hizmet-i lâzımesini mahâllinde edâya ta‘ahhüd ve iltizâm eyledi dedikde, gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi 11 min-Muharremü’l-haram sene 1116<br><br>Şuhûdü’l-hâl: el-Hâc Yunus b. Osman, Mustafa Efendi b. el-Hâc, İbrahim Çelebi b. Mustafa, Ahmed Çelebi b. Musa, el-Hâc Dilaver b. Abdullah, Yunus Beşe b. Mehmed, Mustafa Çelebi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=41532"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41534"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b057"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o691"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>