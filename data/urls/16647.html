﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 81<br>Hüküm no: 33<br>Orijinal metin no: [10a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal tâifesinden Androsi v. İstemat’ın vârislerinden olan annesi Susane bt. Androsi’nin terekeden hissesini aldığı</b><br><br>Husûs-ı âti’l-beyânın mahallinde ketb u tahrîri için savb-ı şer‘-i enverden Mevlânâ Mustafa Efendi b. Hüseyin irsâl olunup ol dahi medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Edirnekapısı hâricinde vâki‘ Tekye tâʻbir olunur mahalle varıp zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî ettikde mahmiye-i İstanbul hısnı ebvâbından Mevlevîhâne Yenikapısı hâricinde bakkāl tâifesinden iken bundan akdem hâlik olan Androsi v. İstemat’ın verâseti zevce-i metrûkesi Siyore bt. Papa Panayot ile anası Susane bt. Androsi’ye ve sulbiye sagīre kızı Andore’ye münhasıra ve tashîh-i meseleleri bi-hükmi’r-red otuz iki sehmden i‘tibâr olunup sihâm-ı mezbûreden dört sehmi zevcesi mezbûreye ve yedi sehmi anası mezbûre Susane’ye ve yirmi bir sehmi sagīre-i mezbûre Andore’ye isâbeti tahakkukundan sonra sagīre-i mezbûrenin min-kıbeli’l-eb ceddesi ve tesviye-i umûruna mansûbe vasiyyesi ve zevce-i mezbûre Siyore’nin tarafından husûs-ı âti’l-beyânda vekîl olduğu zât-ı mezbûreyi bi’l-ma‘rifeti’ş-şer‘iyye ârifân olan Panayot v. Dimitri ve Todori v. Yanaki nâm zimmîler şehâdetleriyle vekâleti sâbit olan mezbûre Susane nâm Nasrâniye meclis-i ma‘kūd-ı mezkûrda hâlik-i mezbûrun hayâtında şerîki ve veresesine îsâle vasîsi olan işbu râfiʻü’s-sifr Panayot v. Nikola nâm zimmî muvâcehesinde bi’l-verâse ve’l-vesâye ve’l-vekâle ikrâr-ı tâm ve takrîr-i kelâm edip hâlik-i mezbûrun terekesi tahrîr ve ba‘de ihrâci’l-mesârif ve’d-düyûn ber-mûceb-i defter-i kassâm tashîh-i merkūm üzere hissemize isâbet eden yirmi sekiz bin altı yüz seksen akçeyi terekeden olmak üzere vasiyy-i merkūm Panayot zimmî bana def‘ ve teslîm ben dahi ber-vech-i muharrer meblağ-ı mezbûru yedinden bi’l-verâse ve’l-vesâye ve’l-vekâle bi-kadri’l-hısas bi’t-tamam ahz u kabz edip baʻde’l-yevm oğlum hâlik-i mezbûrun terekesine müte‘allika âmme-i da‘vâdan merkūm Panayot zimmînin zimmetini bi’l-verâse ve’l-vekâle ibrâ-i âmm-ı kātıʻu’n-nizâ‘la ibrâ ve ıskāt edip vechen mine’l-vücûh ve sebeben mine’l-esbâb katʻâ da‘vâ ve nizâ‘ım yokdur dedikde gıbbe’t-tasdîki’ş-şer‘î vâki‘ hâli mevlânâ-yı mezbûr mahallinde ketb u tahrîr, ba‘dehû ma‘an baʻs olunan ümenâ-i şer‘le meclis-i şer‘a gelip herbiri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’r-râbiʻ aşer min-Saferi’l-hayr li-sene semân ve hamsîn ve mi’e ve elf.<br><br>Şuhûdü’l-hâl: Bezzâz el-Hâc Mehmed Ağa b. el-Hâc Hüseyin, el-Hâc Hasan b. Abdullah, Ahmed Ağa b. Mehmed, Hâfız İbrahim Efendi b. Musa, Ahmed Ağa b. Mustafa.<br><br>Kika v. Zota, Kanila v. İstemaki, Panayot v. Dimitri, Dimo v. Berko, İstemaki v. Panayot, Todori v. İstemaki, Yanaki v. Panayot, Nikola v. Siyani.</p>          <br><a title="Önceki sayfa" style="text-decoration:none" href="./ayrmetin.php?idno=16646"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16648"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b081"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o487"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>