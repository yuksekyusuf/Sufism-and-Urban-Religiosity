﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 817<br>Hüküm no: 1369<br>Orijinal metin no: [114a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eski Mehmed Ağa’nın Bulgurlu mahallesindeki mektep ve kuyu vakfının mütevellisinin Seyyid Süleyman Efendi’ye verildiği</b><br><br>Ma‘rûz<br><br>Medîne-i Üsküdar’da Solaksinan mahallesi ahâlisinden ashâb-ı arzuhâl eş-Şeyh Mehmed Salih Efendi b. Ahmed ve es-Seyyid Halil Efendi b. es-Seyyid Mehmed ve Mustafa Beşe b. Ali ve Hüseyin Ağa b. Ali ve Hasan Efendi b. Osman ve Ali Beşe b. Abdullah ve Ahmed Odabaşı b. Ali ve el-Hâc İbrahim b. İbrahim ve Osman b. Mustafa ve es-Seyyid Abdi Efendi b. Yusuf ve Ali Efendi b. Mehmed Salih ve Helvacı Mustafa Beşe b. Receb ve Mu‘allim-i mekteb es-Seyyid Mustafa Sabri Efendi b. Abdullah nâm kimesneler medîne-i mezbûrede mahfil-i Bâb’da meclis-i şer‘-i hatîr-i lâzımü’t-tevkīrde işbu mu‘âyene olunan bin yetmiş bir senesi târihiyle müverraha yevmî iki akçe vazîfe ile tevcîh-i tevliyeti re’y-i hâkime meşrûta bir kıt‘a sûret-i vakfiye mantûkunca Dârü’s-sa‘âdeti’ş-şerîfe ağası nezâret-i aliyyelerinde âsûde evkāfdan merhûm Eski Mehmed Ağa’nın medîne-i mezbûrede Bulgurlu mahallesinde vâki‘ binâ ve ihyâ eylediği mekteb-i münîf ve bi’r-i mâ vakfının mütevellisi es-Seyyid Süleyman Efendi b. es-Seyyid Hüseyin hâzır olduğu hâlde herbiri ifâde-i merâm edip vâkıf-ı mezbûrun sâlifü’z-zikr Solaksinan mahallesinde Gümüşarayıcı sokağında vâki‘ on bir bâb müte’ehhilîn odalarının kârîz lağımları yine vakf-ı mezbûrun kebîr lağımına mülhak ve kimesneye zararı yoğiken lağım-ı mezkûr sel-i kebîrde memlû olduğundan mâ‘adâ sâir ashâb-ı menâzil menzillerinin muhdes lağımlarından hâsıl olan çirkâblarını bi-gayrı hakkın vakf-ı mezbûr lağımına ilhâk ve lağım-ı kebîr adem-i tahammülünden nâşi çirkâbı mahallemize münteşir ve râyiha-i kerîhesinden cümlemiz müte’ezzî ve ufûnetinden emrâz-ı muhtelife hâsıl ve tezâyüd ve iştidâdıyla meşâkk-ı azîmeye giriftâr ve tevliyet-i mezkûre te’bîd olmadığından beher sene Muharrem’inde âhara verilegelmekle îrâd-ı vakf mesârifine vefâ etmeyip mütevellî-i sâbıkların müsâmaha ve müsâhelelerinden lağım-ı mezkûr harâb ve umûr-ı vakf muhtel olmağın tevliyeti bir kimesneye te’bîd olunduğu haysiyetle hayr-ı mahz ve emr-i savâb idiğinü ihbâr ve mütevellî-i mezbûr dahi tevliyet-i merkūme kendiye te’bîden ibkā olunursa ber-vech-i muharrer ta‘mîrine ta‘ahhüd etmekle tevliyet-i mezkûre vazîfe-i mersûmesiyle mezbûr es-Seyyid Süleyman Efendi’ye te’bîden tevcîh ve mahâlline kayd olunmak bâbında emr-i âlîleri sudûrunu ahâli-i mezbûrûndan herbiri istid‘â ve istirhâm-ı inâyet ricâ eyledikleri bi’l-iltimâs huzûr-ı âlîlerine i‘lâm olundu.<br><br>Fî 26 min-Z sene 1206.</p>          <br><a title="Önceki sayfa" style="text-decoration:none" href="./ayrmetin.php?idno=54393"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54395"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b817"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o985"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>