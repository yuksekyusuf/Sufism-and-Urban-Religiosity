﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 188<br>Hüküm no: 224<br>Orijinal metin no: [69b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kılıç Ali Paşa Vakfı’na ait harap menzilin tamir edilmek şartıyla Mehmed Ağa b. Abdullah’a kiralandığı</b><br><br>Mahmiye-i Galata’ya tâbi‘ kasaba-i Beşiktaş’da vâki‘ merhûm Kılıç Ali Paşa’nın süknâ ve gallesi utekā ve evlâd-ı utekāsına şart ve ta‘yîn eylediği ma‘lûmü’l-hudûd sarayın hücerâtından bir tarafı umdetü’l-müderrisîni’l-kirâm Bakizâde Efendi mülkü ve bir tarafı sâhil-i bahr ve bir tarafı mevlevîhâne ve bir tarafı tarîk-i hâs ile mahdûd üç bâb fevkānî odayı ve tahtında mahzeni ve muhavvatayı müştemil menzile meşrûtiyyet üzere mutasarrıf olan Aynî Hatun bt. Abdullah meclis-i şer‘de Mehmed Ağa b. Abdullah mahzarında takrîr-i kelâm edüp menzil-i mahdûd-ı mezkûr mürûr-ı eyyâm ve kürûr-ı şühûr [ve] a‘vâm ile harâba müşrif olup ta‘mîr [ve] meremmetine kendisin dahi vakf-ı mezbûrda (…) kudreti olmadığından mâ‘adâ min-ba‘d menzil-i mezbûr kābil-i süknâ olmamağın müşârun ileyh Mehmed Ağa menzil-i merkūmu kendi malından ta‘mîr ve meremmet eyleyüp beher senede taraf-ı vakfa üç yüz akçe ücret-i mü’eccele vermeğe ta‘ahhüd etmeğin ber-vech-i muharrer müşârun ileyhin ta‘ahhüdü taraf-ı vakfa her vechile enfa‘ ve evlâ ve ahrâ olmağın [70a] vakf-ı mezbûr vech-i mübeyyen üzere müşârun ileyh Mehmed Ağa’ya izin verdikden sonra ben dahi hakk-ı süknâmı ve nevbet-i tasarrufumu müşârun ileyhe fâriğ olup mukābele-i ferâgat yedinden yirmi bin akçe alıp kabz eyledim ba‘de’l-yevm menzil-i mezkûra merkūm Mehmed Ağa sâirler gibi mutasarrıf olsun dedikde gıbbe’t-tasdîki’ş-şer‘î mâ-vaka‘a kayd şüd.<br><br>Tahrîren fî-gurreti Şevvâl li-sene isneteyn ve sittîn ve elf.<br><br>Şühûdü’l-hâl: Ahmed Çelebi b. Cafer, Hüseyin Çelebi b. Yusuf, Mehmed Efendi el-kâtib, Yusuf Bey b. Mehmed, Hasan Bey b. ( ), Mustafa b. Abdullah, Mustafa b. Mehmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10385"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10387"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b188"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o311"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>