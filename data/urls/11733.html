﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 454<br>Hüküm no: 402<br>Orijinal metin no: [129a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Elvanzâde mahallesindeki Dilber Hatun’un vakfettiği ve Haremeyn Vakfı’na intikal eden evin Hacı Kasım b. Cuma’ya kiraya verilmesi</b><br><br>Mahmiye-i İstanbul’da Haremeyn-i Şerîfeyn Vakfı’na bi’l-fi‘il mütevellî olan fahrü’l-akrân Ömer Ağa b. Mustafa meclis-i şer‘-i şerîf-i vâcibü’t-teşrîfde bâ‘isü hâze’l-kitâb el-Hâc Kasım b. Cuma mahzarında ikrâr ve takrîr-i kelâm edip mahmiye-i mezbûrede Azebler Hamâmı kurbünde Elvanzâde mahallesinde sâkine iken bundan akdem müteveffât olan merhûme el-Hâcce Dilber Hatun bt. Abdullah hâl-i hayâtında vakfiye-i ma‘mûlün-bihâsında mastûr olduğu üzere silk-i mülkünde münselik mahalle-i mezbûrede vâki‘ bir tarafı el-Hâc Salim mülkü ve bir tarafı vakf-ı mezbûr ve bir tarafı mülkü ve bir tarafı tarîk-i hâs ile mahdûd olup beyt-i süflî ve bir beyt-i ulvî ve gurfe ve bi’r-i mâ ve müşterek kenîfi ve muhavvatayı müştemil menzilini vakf ve hasb edi[p] süknâsını evvelâ kendi nefsine, ba‘dehâ el-Hâc Mustafa nâm kimesneye, ba‘dehû evlâdına ve evlâd-ı evlâdına, ba‘de’l-inkırâz hâsıl olan gallesi menzil-i mezbûrun lâzım olan meremmetine sarf olunup ziyâdesi Medîne-i Münevvere fukarâsına irsâl oluna deyu şart etmişdi, lâkin meşrûtün-lehümden cümlesi münkarız olmağla menzil-i mezbûrun gallesi cânib-i vakf-ı mezbûra âid oldukda vech-i âtî üzere menzil-i mezbûru îcâr her vechile vakfa enfa‘ olduğu sikāt ihbârıyla mütehakkık oldukdan sonra Sûk-ı Sultânî’de kirâren müzâyede olunup ba‘de inkıtâ‘-ı ragabât-ı nâs mezbûr el-Hâc Kasım üzerinde yevmî bir akçe icâre-i müeccele ile râyic fi’l-vakt altı bin akçede karâr edip ziyâde ile tâlib-i âhar zuhûr etmeyip ve meblağ-ı merkūm ecr-i misli idiği mütebeyyin olmağın ben dahi tevliyetim hasebiyle menzil-i mezbûru meblağ-ı merkūm altı bin akçe icâre-i mu‘accele ve yevmî bir akçe icâre-i müeccele ile mersûm el-Hâc Kasım’a îcâr edip ol dahi minvâl-i muharrer üzere istîcâr ve kabûl eyledikden sonra meblağ-ı merkūm altı bin akçeyi vakf için mezbûr el-Hâc Kasım yedinden bi’t-tamâm ahz u kabz edip tasarrufuna izin verdim dedikde gıbbe’t-tasdîk bi’t-taleb ketb olundu.<br><br>Tahrîren fî-evâhiri Şevvâli’l-mükerrem li-sene erba‘a ve selâsîn ve elf.<br><br>Şühûdü’l-hâl: Sinan Efendi b. Ali el-imâm, el-Hâc Selim b. Ayyar, Ebuzeyd b. Ayyar el-Hâc Rıdvan b. Abdullah, el-Hâc Mehmed b. Ebû Mesud.</p>          <br><a title="Önceki sayfa" style="text-decoration:none" href="./ayrmetin.php?idno=11732"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11734"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b454"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o698"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>