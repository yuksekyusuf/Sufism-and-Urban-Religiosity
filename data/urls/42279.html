﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 175<br>Hüküm no: 173<br>Orijinal metin no: [30b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çankırılızade Ahmed Ataullah Efendi’nin alacak davasında anlaşma sağlanması</b><br><br>Bâ-hatem-i hazret-i efendi,<br><br>Ma‘rûz,<br><br>Kangırılızâde Ahmed Ataullah Efendi b. Mehmed meclis-i şer‘-i hatîrde sâbıkā İstanbul kādısı umdetü’l-mevâli’l-izâm sa‘âdetlü Sadeddin Efendi necli’l-merhûm el-mebrûr kādıasker-i esbak Feyzullah Molla Efendi hazretlerinin husûs-ı âti’l-beyânda vekîl-i müseccel-i şer‘îleri Hasan Çelebi b. Musa muvâcehesinde müvekkil-i mûmâ-ileyh hazretleri bin yüz altmış dokuz senesi Rebî‘ülâhiri gurresinden zabt etmek üzere arpalıkları olan Uzuncaâbad-ı Hasköy kazâsına beni nâib ta‘yîn eylediklerinde dört aylık şehriye mahsûl olmak üzere ber-vech-i peşîn malımdan kendülerine iki bin altı yüz guruş def‘ ü teslîm edip kazâ-i mezbûru ancak iki buçuk ay mikdârı zabt ve ber-vech-i muharrer medfû‘umun sekiz yüz guruşunu istîfâ edip hâlâ bin sekiz yüz guruş hasarâtım vardır deyü tasaddî eylediği bin sekiz yüz guruş da‘vâsından vekîl-i mezbûr ile bâ-vesâtet-i muslihîn üç yüz elli guruş bedel-i makbûza sulh olup mâ‘adâsına ve bi’l-cümle husûs-ı mezkûra ve târîh-i i‘lâma gelince hukūk-ı sâireye müte‘allika âmme-i da‘vâ ve mutâlebât ve kâffe-i eymân ve muhâsamâtdan müvekkil-i mûmâ-ileyh hazretlerinin zimmetlerini ibrâ-i âm ile ibrâ ve iskāt edip vekîl-i mezbûr Hasan Çelebi dahi medfû‘u olan bedel-i sulh-ı mezbûra müte‘allika âmme-i da‘vâdan mezbûr Ahmed Ataullah Efendi’nin zimmetini bi’l-vekâle ibrâ ve iskāt etmekle her biri âharın ibrâsını dahi tasdîk ve kabûl etmeğin kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî-selhi Şa‘bân sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42278"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42280"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b175"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o585"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>