﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 278<br>Hüküm no: 322<br>Orijinal metin no: [63a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Takoşi bt. Azerya’nın boşandığı eşi Anderyas’ın zimmetini ibra etmesi</b><br><br>Bâ-hatem-i hazret-i efendi,<br><br>Ma‘rûz,<br><br>Kiremid mahallesinde mütemekkine ve şahsı ta‘rîf-i şer‘î ile mu‘arrefe olan sâhibe-i arzuhâl Takoşi bt. Azerya Nasraniye meclis-i şer‘-i hatîrde zevc-i sâbıkı Anderyas v. Toros nâm zimmî muvâcehesinde mesfûr Anderyas ile zevciyyet beynimizde kāime iken Samatya’da mütemekkin olduğumuz menzilde kendüye bin beş yüz guruş ikrâz ve teslîm ol dahi yedinden ahz ve istihlâk etmekle taleb ederim deyü da‘vâ ve mersûm Anderyas zimmî cevâbında husûs-ı mezkûru külliyen inkâr, lâkin müdde‘iye-i mersûmeyi ba‘de’t-tatlîk altmış dokuz senesi Ramazanı’nın on birinci günü Davudpaşa nâibi Hıfzı Halil Efendi’nin huzûrunda benim vekîlim olan işbu hâzır bi’l-meclis Karabet zimmî muvâcehesinde nikâh ve nafaka-i iddeti için vekîlim mersûm Karabet zimmîden yüz guruş ahzedip hukūk-ı zevciyyete ve sâire müte‘allika âmme-i de‘âvî ve kâffe-i mutâlebâtdan benim zimmetimi ibrâ ve iskāt etmiş idi deyü def‘ ve müdde‘iye-i mezbûre Takoşi nikâh ve nafakası için yüz guruş ahzını ikrâr lâkin ibrâ-i mezkûru ba‘de’l-inkâr mesfûr Anderyas ibrâ-i mezkûru Keresteci Agob v. Karabet ve Dülger Nikogos v. Ugurlu şehâdetleriyle muvâcehesinde vech-i şer‘î üzere isbât etmeğin kat‘an li’n-nizâ‘ kendi malından teberru‘an elli guruş dahi verip, ol dahi yedinden ba‘de’l-ahz ve’l-kabz tekrâr husûs-ı mezkûra ve bi’l-cümle sâir hukūk-ı şer‘iyyeye müte‘allika âmme-i da‘vâdan mesfûr Anderyas zimmînin zimmetini ibrâ-i âm ile ibrâ ve iskāt edip, ol dahi kabûlle kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 12 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42427"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42429"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b278"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o553"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>