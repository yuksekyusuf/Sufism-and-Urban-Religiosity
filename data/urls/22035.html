﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 281<br>Hüküm no: 296<br>Orijinal metin no: [42b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Mustafa’nın küçük kızı Meryem ile kendisini bırakıp giden kocası Mustafa b. Hasan’dan nafaka alacağı</b><br><br>Mahrûse-i Galata muzâfâtından kasaba-i Tophane‘de Firuzağa mahallesinde sâkine işbu râfi‘atü’l-vesîka Âişe bt. Mustafa nâm hâtun zâtı ba‘de’t-ta‘rîfi’ş-şer‘î meclis-i şer‘de takrîr-i kelâm ve ta‘bîr ani’l-merâm edip zevcim gāib ani’l-beled Mustafa b. Hasan b. Abdurrahman bundan akdem beni ve benden mütevellide sagīre kızı Meryem’i bilâ nafaka terk ve diyâr-ı âhara revâne olup ve nafaka cinsinden bir nesne irsâl etmeyip nafakaya ihtiyâcımız olmağın bizim için zevcim gāib-i mezbûr Mustafa üzerine kıbel-i şer‘den kadr-i kifâye meblağ farz ve takdîr olunması matlûbumdur deyü iş‘âr etmeğin hâkim-i muvakkı‘-ı a‘le’l-kitâb -rafa‘a kadrahû mevlâhü’l-vahhâb- efendi hazretleri dahi mezbûre Âişe Hâtun’u ba‘de’t-tahlîfi’ş-şer‘î mezbûre Âişe Hâtun ile sagīre-i mezbûre Meryem’in nafakalarıʼçün târih-i kitâbdan yevmî dokuz akçe farz ve takdîr eyleyip meblağ-ı mefrûz-ı mezbûru kendi ile sagīre-i mezbûrenin nafakalarına harc ve sarfa ve lede’l-iktizâ istidâneye ve inde’z-zafer zevci gāib-i mezbûr üzerine rücû‘a mezbûre Âişe Hâtun’a izin verilmeğin mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’r-râbi‘ aşer min-Zilhicceti’ş-şerîfe sene 1137.<br><br>Şuhûdü’l-hâl: Süleyman Efendi b. Osman, Mustafa Efendi b. Mehmed, Molla İbrahim el-mukayyid, Halil Çelebi b. Mustafa, İbrahim Çelebi b. Mustafa. </p>          <br><a title="Önceki sayfa" style="text-decoration:none" href="./ayrmetin.php?idno=22034"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22036"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b281"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o439"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>