﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 228<br>Hüküm no: 212<br>Orijinal metin no: [39b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sofcu İstefan’ın satın aldığı gedik aletlerinin kendi mülkü olduğunu tescil ettirdiği</b><br><br>Kebapçı ve hoşâbçı ihbârı<br><br>Mahmiye-i İstanbul’da Kumkapı kurbünde Tülbentçi Hüsameddin mahallesinde mütemekkin işbu hâmilü’r-rakīm Sofcu İstefan v. Agop nâm zimmî meclis-i şer‘-i hatîrde takrîr-i kelâm ve bast-ı ani’l-merâm edip mahmiye-i mezbûrede Nuruosmaniye Câmi‘-i şerîfi nezdinde Sofcular Han’ı tahtında sebzeci ve terzi dükkânları beyninde kâin bir bâb muhterik kârgir aşçı ve hoşâbçı ve kebabcı dükkânından müstahlas beyne’l-esnâf gedik ta‘bîr olunur üç badya ve bir kazgan ve üç tencere ma‘a kapak ve üç kevgir ve üç tas ve üç lenger ve yüz aded şiş ve bir kanca ve sâir âlât-ı lâzıme-i ma‘lûmeyi iştirâken mâlikleri olan el-Hâc Hasan b. Mehmed ve diğer Mehmed b. el-Hâc Salih’den bundan akdem semen-i ma‘lûm ve medfû‘a iştirâ etmemle ol vechile âlât-ı gedik-i mezkûr şirâen yedimde müstakıllen mâlım ve mülküm olup lâkin âlât-ı gedik-i mezkûr şirâen yedimde mülküm olduğunu nâtık hüccet-i şer‘iye olmamağla esnâf-ı mezkûreden husûs-ı mezkûra vukūf ve ıttılâ‘ları olan kimesnelerden istihbâr olunup yedime bir kıt‘a hüccet-i şer‘iye i‘tâ olunmak murâdımdır dedikde esnâf-ı mezkûreden zeyl-i kitâbda mektûbü’l-esâmî Müslimînden lede’l-istihbâr fi’l-hakīka gedik-i mezkûr mersûm İstefan zimmînin bâlâda bast u beyân kılındığı üzere müstakıllen [ve] şirâen yedinde mülkü olduğunu her biri alâ-tarîkı’ş-şehâdeti ihbâr etmeleriyle hıfzan li’l-makāl işbu vesîka-i enîka ketb olundu.<br><br>Fî 17 S sene 1247<br><br>Şuhûdü’l-hâl: Kethüdâ Ali Ağa b. Hüseyin, Mütevellî Mehmed Emin Ağa b. Ahmed, Yazıcı Mehmed Efendi b. Mustafa, Yiğitbaşı es-Seyyid Mehmed Ağa b. Ahmed, Yiğitbaşı-i sâbık Ali Ağa b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=34389"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34391"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b228"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o524"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>