﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 89<br>Hüküm no: 42<br>Orijinal metin no: [20-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Samatya’da Katolik kız mektebi inşasına izin verildiği</b><br><br>Kız mektebi inşâsına emr-i âlî<br><br>Düstûr-ı mükerrem müşîr-i müfahham nizâmü’l-âlem müdebbiru umûri’l-cumhûri bi’l-fikri’s-sâkıb mütemmimü mehâmü’l-enâmi bi’r-re’yi’s-sâib mümehhidü bünyânü’d-devleti ve’l-ikbâl müşeyyidü erkâni’s-sa‘âdeti ve’l-iclâl el-mahfûfu bi-sunûf-i avâtıfi’l-meliki’l-a‘lâ Dersa‘âdet’im zabtiye müşîri olup birinci rütbe-i Mecîdîye nişân-ı zî-şânını hâiz ve hâmil olan vezîrim Hüsnü Paşa -edâmallâhu te‘âlâ iclâlehû- akzâ kuzâtü’l-Müslimîn [evlâ] vülâti’l-muvahhidîn ma‘denü’l-kazâ [fazl] ve’l-yakīn râfi‘u a‘lâmi’ş-şerî‘ati ve’d-dîn vârisü ulûmü’l-enbiyâi ve’l-mürselîn el-muhtassu bi-mezîd-i inâyeti’l-meliki’l-mu‘în mevlânâ İstanbul kādısı -zîdet fezailehû- tevkī‘-i refî‘-i hümâyûnum vâsıl olucak ma‘lûm oldur ki, seyyidetü’l-muhadderât iklîletü’l-muhassenât tâcü’l-mestûrât safiyyetü’s-sıfât refî‘atü’d-derecât olan zâtü’l-aliyyü ve’s-sa‘âdet vâlidem Sultân’ın -dâmet ismetuhâ ve zâdet iffetuhâ- nâmına olarak bir Katolik kız mektebi inşâsını mütehayyizân-ı ricâl-i Devlet-i aliyyemden ve Şûrâ-yı Devlet a‘zâsından olup ikinci rütbe-i Osmânî nişân-ı hümâyûnumla dördüncü rütbe-i Mecîdî nişân-ı zî-şânını hâiz ve hâmil olan iftihârü’l-a‘lâ ve’l-a‘zam Bogos Sabri Bey -dâme ulüvvuhû- emel ve arzu eylediğinden ol bâbda müsâ‘ade-i seniyyem erzân kılınması millet-i merkūme patriği ile mîr-i müşârün-ileyh tarafından başka başka takrîr takdîmiyle istid‘â olunmuş ve keyfiyet taraf-ı şevket-i pâdişâhâneme arz ile lede’l-istîzân mekteb-i mezbûrun binâ ve inşâsına müsâ‘ade-i seniyye-i mülûkânem <<üzere>> erzân kılınarak emr-i hümâyûn-ı şevket-makrûn-ı pâdişâhânem sunûh ve sudûr eylemiş olmağın muktezâ-yı münîfi üzere ruhsatı hâvî Dîvân-ı hümâyûnumdan işbu emr-i celîlü’l-kadrim ısdâr ve i‘tâ olundu, siz ki müşîr-i müşâr ve mevlânâ-yı mûmâ-ileyhâsız, keyfiyet ma‘lûmunuz oldukda mekteb-i mezbûrun Samatya’da bir münâsib mahâlde usûlüne tevfîkan binâ inşâsına hiç bir tarafdan müdâhale ve mümâna‘at olunmaması irâde-i seniyye-i mülûkânem muktezâsından olmağla ber-vech-i muharrer amel ü hareket ve hilâfından tevakkī ve mübâ‘adet eyleyesiz.<br><br>Fî 6 Rebî‘ülâhir sene [12]85.</p>          <br><a title="Önceki sayfa" style="text-decoration:none" href="./ayrmetin.php?idno=35966"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35968"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b089"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o600"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>