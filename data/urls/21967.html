﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 228<br>Hüküm no: 228<br>Orijinal metin no: [32b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Samaven v. Kiryako’nu kendisini bıçakla yaralayan Süleyman b. Ahmed ile sulh olduğu</b><br><br>Mahrûse-i Galata hâricinde Kamer Hâtun mahallesinde sâkin Samaven v. Kiryako v. Karabet nâm Ermeni tarafından ibrâ-i câi’z-zikri ikrâra vekîli olduğu Abraham v. Manuk ve Bağdik v. Minas şehâdetleriyle mahzar-ı hasm-ı câhidde şer‘an sâbit olan Kirkor v. Manuk nâm Ermeni meclis-i şer‘de işbu râfi‘u’l-vesîka Süleyman b. Ahmed mahzarında bi’l-vekâle ikrâr ve takrîr-i kelâm edip mezbûr Süleyman târih-i kitâbdan dört gün mukaddem Galata hâricinde Kalafatcıbaşı mahallesinde vâki‘ mekābir-i Müslimînde kabîl-i asrda müvekkilem merkūm Samaven’i amden bi-gayrı hakkın sağ uyluğundan bıçak ile darb ve cerh etmeğle ol dahi mûceb-i şer‘îsini mezbûr Süleyman’dan ba‘de’d-da‘vâ ve’l-inkâr müvekkilim merkūm müdde‘âsını isbâta adem-i kudretinden nâşî mezbûr Süleyman’ı tahlîf sadedinde iken beynlerine muslihûn tavassut edip müvekkilim merkūm Samaven’i da‘vâ-yı mezkûresinden mezbûr Süleyman ile an-inkâr fedâen li’l-yemîn on beş guruş üzerine inşâ-i akd-i sulh etdiklerinde ol dahi ber-vech-i muharrer sulh-i mezbûru kabûl ve bedel-i sulh olan meblağ-ı mezbûru yedinden tamâmen ahz u kabz eyledikden sonra cerh-i mezbûra ve mâ yahdesü anhuya müte‘allika âmme-i da‘vâdan mezbûr Süleyman’ın zimmetini ibrâ ve ıskāt edip mezbûr Süleyman dahi bedel-i sulh-i mezbûra müte‘allika da‘vâdan müvekkil-i merkūm Samaven’in zimmetini ibrâ ve ıskāt eyledi dedikde gıbbe’t-tasdîki’ş-şer‘î mezbûr Süleyman’ın nefsine ve hîn-i mutâlebede meclis-i şer‘a ihzârına anası Hadice bt. Ali nâm hâtuna kefîl olmağın mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’t-tâsi‘ ve’l-ışrîn min-Şevvâli’l-mükerrem sene 1137.<br><br>Şuhûdü’l-hâl: Ahmed Çelebi b. Mustafa, İbrahim b. Muharrem, el-Hâc Mustafa b. Ahmed, Halil Çelebi b. Mustafa, Mehmed b. Ahmed, Mustafa b. Ahmed. </p>          <br><a title="Önceki sayfa" style="text-decoration:none" href="./ayrmetin.php?idno=21966"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21968"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b228"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o449"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>