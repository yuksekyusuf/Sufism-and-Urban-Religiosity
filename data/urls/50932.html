﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 93<br>Hüküm no: 2<br>Orijinal metin no: [1b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Davud Bey’in, Osman Çavuş b. Abdülmüsteân’a emânet bıraktığı kölenin kaçtığı</b><br><br>Kasaba-i Midilli sükkânından olup ebnâ-i sipâhiyândan yüz altmış beşincide fahrü’l-akrân Davud Bey b. Abdülmennân nâm sipâhi meclis-i âlî-i kadr ve mahfil-i me‘âlî-i sadrda Dergâh-ı âlî çavuşlarından kıdvetü’l-emâsil ve’l-akrân Osman Çavuş b. Abdülmüste‘ân mahzarında da‘vâ edip târih-i kitâbdan dört yıl mukaddem Reşid nâm mevzi‘de Porteviyyü’l-asl Bilâl nâm Arab’ı üç bin akçeye iştirâ edip kasaba-i mezbûreye gelip altı aydan sonra bize koyup Gence seferi ne gidip mezbûr Bilâl ibâk eylemiş hâlâ mezbûrun yedinde buldum taleb ederim deyicek mezbûr Osman Çavuş’dan suâl olundukda târih-i kitâbdan altı ay mukaddem Mustafa Reis nâm kimesneden üç bin akçeye iştirâ eyledim deyu cevâb vericek işbu hâzır bi’l-meclis olan mezbûr Bilâl’dan kazıyye bi’l-muvâcehe suâl olundukda fi’l-vâki‘ ben merkūm Davud Bey’in abd-i müşterâsıyım kendi Gence seferine gidip beni mersûm reis ayartıp getirip mûmâileyh Osman Çavuş’a üç bin akçeye bey‘ eyledi deyicek müdde‘î-i mezbûrun da‘vâsına muvâfık beyyine taleb olundukda kasaba-i mezkûreden olup ebnâ-i sipâhiyândan Mustafa b. Abdullah ve Rüstem Bey b. Abdülmüste‘ân nâm kimesneler hâzırân olup fi’l-hakīka mezbûr Bilâl mûmâileyh Davud Bey’in abd-i memlûkü kasaba-i mezbûrede merkūm Bilâl’i koyup altı aydan sonra Gence seferine gittikde ibâk eylemiş deyu şehâdet eylediklerinde ba‘de’t-ta‘dîl ve’t-tezkiye hayyiz-i kabûlde vâki‘ olup mûcebiyle hükm olundu. Hurrire fî evâili Rebî‘ilâhir sene elf.<br><br><br>Şuhûdü’l-hâl: İlyas Bey b. Abdullah el-cündî, Mehmed b. Yunus, Hüseyin b. Behrâm, Kasım b. Ahmed, Mehmed b. Ali, Mehmed b. Behrâm, Ahmed b. Habîb, Mehmed b. Osman, Behrâm Subaşı, Müstedâm Bey, Kâtibü’l-hurûf Mustafa</p>          <br><a title="Önceki sayfa" style="text-decoration:none" href="./ayrmetin.php?idno=50931"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=50933"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b093"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o805"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>