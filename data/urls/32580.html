﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 181<br>Hüküm no: 154<br>Orijinal metin no: [30b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İplikçi Kosti v. Hristo’nun, esnafa borcunu ödemesi karşılığında rehin aldığı evi Tavid v. Manok’a iade etmesi gerektiği</b><br><br>Menzil mübâya‘ası<br><br>Ma‘rûz[-ı dâ‘î-i devlet-i aliyyeleridir ki]<br><br>Sâhib-i arzuhâl penbe iplikçisi Tavid v. Manok nâm zimmî İstanbul Mahkemesi’nden meclis-i şer‘-i münîrde derûn-ı arzuhâlde mastûrü’l-ism İplikçi Kosti v. Hristo zimmî muvâcehesinde zîr-i nezâret-i dâ‘iyânemde olan evkāfdan merhûm Kethüdâ Mehmed Ağa Vakfı mütevellîsi Ahmed Efendi tarafından vekîl-i şer‘îsi Derviş Hâfız Mehmed Efendi hâzır olduğu hâlde vakf-ı merkūm müsakkafâtından mahmiye-i mezbûrede Kumkapı kurbünde Muhsine Hatun Mahallesinde vâki‘ bi’l-icâreteyn mutasarrıf olduğum ma‘lûmü’l-hudûd bir bâb menzilimi mesfûr Kosti zimmîye re’y-i mütevellî ile ferağ ve tefvîz eylediğimde benim ma‘lûmü’l-esâmî kimesnelere olan bin dokuz yüz guruş düyûnumu ashâb-ı düyûnuma edâ etmek üzere emr etmemle mesfûr Kosti zimmî benim düyûn-ı mezkûremi edâ ettikte ben dahi emrimle ashâb-ı düyûnuma edâ ettiği meblağ-ı merkūmu her ne zamân kendüye edâ edersem menzil-i mezkûru yine re’y-i mütevellî ile bana ferağ etmek şartıyla sene-i sâbıkā şehr-i Recebi’l-ferdinin yirmi yedinci gününde vefâ-i ferağ ve tefvîz edüp lâkin mesfûr Kosti zimmî ashâb-ı düyûnuma meblağ-ı mezkûru edâ etmeyüp ol vechile mesfûr Kosti zimmîye zimmetinde kat‘â deynim olmadığından mâ‘adâ şart-ı mezkûr ile olan ferağ-ı merkūm dahi sahîh olmamağla suâl olunup menzil-i mezkûru yine bâ-re’y-i mütevellî geri bana ferağ ve tefvîz etmek üzere mesfûr Kosti zimmîye tenbîh olunmak matlûbumdur deyü da‘vâ ettikte mesfûr Kosti zimmî dahi cevâbında kaziyye minvâl-i muharrer üzere olduğunu bi-tamâmihâ tâyi‘an ikrâr u i‘tirâf etmeğin mûcebince menzil-i mezkûru re’y-i mütevellî ile yine müdde‘î-i mersûm Tavid zimmîye ferağ ve tefvîz etmek üzere mersûm Kosti zimmîye tenbîh olunduğu huzûr [-ı âlîlerine i‘lâm olundu.]<br><br>Fî 5 S sene [12]37</p>          <br><a title="Önceki sayfa" style="text-decoration:none" href="./ayrmetin.php?idno=32579"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32581"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b181"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o559"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>