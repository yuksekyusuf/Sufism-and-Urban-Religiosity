﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 125<br>Hüküm no: 81<br>Orijinal metin no: [54-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havyarcı esnafından Yordan v. Yeratmos’un ölümüyle küçük çocuklarına intikal eden gedik hisselerinin diğer vârislerin hisseleriyle birlikte satışı için Yeratmos v. Vasil’e vekâlet verilmesi</b><br><br>Cemal, isbât-ı vekâlet: 1 kıt‘a<br><br>Numara: 63, 40 guruş<br><br>Fi’l-asl Konya vilâyeti dâhilinde Niğde sancağında Arapsun kazâsı ahâlisinden olup Galata’da Yeni Câmi‘ mahallesinde sâkin iken bundan akdem fevt olan Devlet-i Aliyye teba‘asının Rum milletinden Havyarcı esnâfından Yordan v. Yeratmos v. Hıristo’nun sulbî sagīr oğlu Nikola ve sulbiye sagīre kızları Mariko ve Azafiye’nin? anaları ve tesviye-i emrlerine bâ-hüccet-i şer‘iye vasîyy-i mansûbeleri karye-i mezkûrede sâkine teba‘a-i merkūme nisvânından Likri? bt. Mina v. Atam ve sadriye kebîre kızı karye-i mezkûrede sâkine teba‘a-i merkūme nisvânından Zaharo ve taraflarından ber-vech-i âtî vekâlet iddi‘â eden teba‘a-i merkūmeden Yeratmos v. Vasil v. Nikola m. zikri âtî gedik âlâtı hissesine bi’l-emâne vaz‘-ı yedi mütehakkık olan teba‘a-i merkūmeden Vasil v. Petro muvâcehesinde üzerine da‘vâ ve takrîr-i kelâm edüp Galata’da Balıkpazarı Kapısı hâricinde Yeni Câmi‘ mahallesinde Haci Noti? sokağında on numara ile murakkam bir bâb havyarcı dükkânı derûnunda mevcûde Hazîne-i Haremeyn-i Muhteremeyn Evkāfı müstegallâtından gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibârıyla on sehm hisse-i şâyi‘ası müteveffâ-yı merkūm Hacı Yordan’ın sağlığında bâ-temessük-i nizâm bi’l-icâreteyn taht-ı tasarrufunda olup ba‘de fevtihî vasîleri olduğum sıgār-ı merkūmûn ile gāibe-i merkūme Zahar ve sulbî kebîr oğulları gāibân ani’l-meclis Dimitri ve Yeratmos’a hasbe’l-âde intikāl edüp merkūm Vasil hisse-i mezkûreden sıgār-ı merkūmûn ile gāibe-i merkūme Zahar’ın dört südüs hisselerine gāibe-i merkūme Zahar âlât-ı gedik-i mezkûrda olan hissesini âhara ferâğ murâd edüp sıgār-ı merkūmunun hisseleri kalîl olarak uhdelerinde ibkāsı [55] haklarında muzır ve gayr-ı müfîd olmağla sıgār-ı merkūmûnun hisseleri dahi kebîre-i merkūmenin hissesiyle ma‘an bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunmak sıgār-ı merkūmûn haklarında her vechile enfa‘ ve evlâ olduğuna binâen vasîyy-i gāibe-i merkūme âlât-ı gedik-i mezkûrdan sıgār-ı merkūmûnun hisselerini gāibe-i merkūme Zaharo’nun hissesiyle ma‘an bedel-i misliyle bâ-re’y-i mütevellî âhara ferâğa kıbel-i şer‘den izin talebine ve ba‘de’l-izn bedel-i misliyle bâ-re’y-i mütevellî âhara ferâğa ve bedelini ahz ü kabza ve makbûzumu kendülere irsâl ve îsâle ve husûs-ı mezkûr mütevakkıf olduğu umûrun küllîsine yedimde olup sene-i sâbıkā Şevvâli’l-mükerreminin on birinci günü târihiyle müverraha Arapsun kazâsı nâibi es-Seyyid İsmail Hakkı Efendi’nin imzâ ve hâtemini hâviye bir kıt‘a vekâlet hücceti ve ve zahrında muharrer kazâ-i mezkûr Bidâyet Mahkemesi’nin mazbatası mantûklarınca mahkeme-i mezkûrede nâib-i mûmâ-ileyh huzûrunda vasîyy-i merkūme Likri? ve bint-i merkūme Zaharo’dan herbiri bi’l-vesâye ve bi’l-emâne taraflarından beni gıyâbımda kabûlüme mevkūfe vekâlet-i mutlaka-i sahîha-i şer‘iye ile vekîl nasb ü ta‘yîn edüp haber-i vekâlet bana vâsıl oldukda ben dahi vekâlet-i mezkûreyi kabûl etmemle suâl olunup on sehm âlât-ı gedik-i mezkûrun dört südüs hissesinden keff-i yed ve bana teslîme merkūme Vasil’e tenbîh olunmak murâdımdır dedikde gıbbe’s-suâl ol dahi cevâbında on sehm âlât-ı gedik-i mezkûrun dört südüs hissesi sıgār-ı merkūmûn ile gāibe-i merkūme Zaharo’nun ber-minvâl-i muharrer intikālen bi’l-icâreteyn tasarruflarında olup kendüsü dahi hisse-i mezkûreye gāibe-i vasîyy-i merkūme ile gāibe-i merkūme Zaharo’nun teslîmleriyle bi’l-emâne vâzı‘ü’l-yed olduğunu ikrâr mâ‘adâ müdde‘î-i merkūmun ber-vech-i muharrer vekâlet müdde‘âsını ba‘de’l-inkâr hüccet ve mazbata-i mezkûrlar mütâla‘a olundukda hüccet-i mezkûrenin mührü mutâbık ve me‘âli vekâlet-i mezkûreyi beyândan ibâret idiği fetvâhâneden hâmişine tahşiye olunduğuna ve me‘âli müdde‘î-i merkūmun takrîr-i meşrûhuna mutâbık ve mazbata-i mezkûre dahi hüccet-i mezkûreyi müeyyid ve musaddık bulunduğuna binâen hüccet-i mezkûre tezvîr ve tasnî‘den sâlim olduğu münfehim ve Mecelle-i Ahkâm-ı Adliye’nin bin sekiz yüz yirmi birinci mâddesi mûcebince bu makūle tezvîr ve tasnî‘den sâlim olan senedât-ı şer‘iyenin mazmûnuyla bilâ-beyyine amel ve hüküm câiz olmağla mûcebince müdde‘î-i merkūmun vekâletine ba‘de’l-hükm ve’t-tenbîh Galata’da havyarcı esnâfı kethudâsı tarafından i‘tâ olunan memhûr bir kıt‘a ilmühaber mantûkunca sıgār-ı merkūmûnun on sehm hisse-i âlât-ı gedik-i mezkûrda bir kıt‘a temessükle beş sehm hissesinde olan üç südüs hisse-i şâyi‘aları mu‘ahharan tâlibi zuhûrunda ferâğ olunmak üzere şimdilik uhdelerinde bi’l-ibkā mâ‘adâ diğer bir kıt‘a temessükle ancak beş sehm hissesinde olan üç südüs hisse-i şâyi‘aları bundan akdem lede’l-müzâyede ve gıbbe inkıtâ‘i’r-rağbe el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla yedi bin guruş mukābelesinde bâ-re’y-i mütevellî âhara ferâğa kıbel-i şer‘den müvekkilesi vasîyy-i gāibe-i merkūmeye izâfetle vekîl-i merkūm Yeratmos’a izin verilmeğin mâ-vaka‘a bi’t-taleb ketb olundu.<br><br>Fî 22 Zilhicce sene 1300<br><br>Şühûdü’l-hâl: ( )</p>          <br><a title="Önceki sayfa" style="text-decoration:none" href="./ayrmetin.php?idno=11998"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12000"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b125"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o343"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>