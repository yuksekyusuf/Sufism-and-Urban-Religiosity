﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 126<br>Hüküm no: 132<br>Orijinal metin no: [15b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Atiye Hanım’ın Bakkal Bretamos’a olan borcunu ödemesi</b><br><br>500 guruşa sulh<br><br>Ma‘rûz<br><br>Bakkāl tâifesinden Bretamos v. Yağmur nâm zimmî İstanbul Bâb Mahkemesi’nde meclis-i şer‘-i hatîrde İstanbul’da Davudpaşa mahallesinde sâkine mu‘arrefetü’z-zât Atiye Hanım bt. Ali muvâcehesinde kasab tâifesinden Mustafa b. Mehmed nâm kimesne hâzır olduğu hâlde mezbûre Atiye Hanım zimmetinde târîh-i i‘lâmdan on altı ay mukaddem sadriye oğlu gāib ani’l-meclis Hasan Hüseyin’in velîmesi cemiyetinde hâzır-ı merkūm Mustafa yediyle mâlımdan ve yedimden iştirâ ve kabz eylediği ma‘lûmü’l-vezn ve’l-fiyat pirinç ve revgan-ı çerviş ve asel semenlerinden sekiz yüz doksan bir guruş ve ba‘dehu kendi yediyle iştirâ ve kabz eylediği kezâlik pirinç ve revgan-ı çerviş semenlerinden yüz dokuz guruş ki cem‘an bin guruş alacak hakkımın iki yüz elli guruşunu mukaddemâ hâzır-ı merkūm Mustafa yediyle bana irsâl ve teslîm etmekle bâkīsi olan yedi yüz elli guruşu mezbûre Atiye Hanım’dan hâlâ taleb ederim deyü tasaddî eylediğim da‘vâmdan bâ-tavassut-ı muslihûn merkūme Atiye Hanım ile bi’t-tav‘ ve’r-rızâ beş yüz yirmi guruş üzerine ba‘de-akdi’l-musâlahati ve’l-kabûl bedel-i sulh-ı mezkûrdan mâ‘adâ ziyâde müdde‘âma ve bi’l-cümle husûs-ı mezkûra müte‘allika da‘vâdan tarafeynden her birimiz âharın zimmetini ibrâ ve iskāt ve her birimiz ber-vech-i muharrer âharın ibrâsını kabûl eyledik deyü ba‘de’l-ikrâr ve’t-tasdîk ibrâdan müstesnâ bedel-i sulh-ı mezkûr beş yüz yirmi guruşu müdde‘î-i mersûm Bretamos zimmîye edâ ve teslîme merkūme Atiye Hanım’a tenbîh olunduğu mübâşirleri Bâb-ı Seraskerî kavaslarından Yaylalı Mehmed Kavas kulları yediyle huzûr[-ı âlîlerine i‘lâm olundu]<br><br>Fî 13 Şa‘bân sene [12]55</p>          <br><a title="Önceki sayfa" style="text-decoration:none" href="./ayrmetin.php?idno=7942"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7944"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b126"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o455"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>