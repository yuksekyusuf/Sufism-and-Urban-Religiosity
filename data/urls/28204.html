﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 169<br>Hüküm no: 179<br>Orijinal metin no: [37b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Çelebi b. Ali’nin Dülgerzâde mahallesindeki evinin yarısını hanımı Fatma bt. Yusuf’a satması</b><br><br>Mahmiye-i İstanbul’da Dülgerzâde mahallesinde sâkin Ali Çelebi b. Ali meclis-i şer‘-i şerîf-i enverde işbu bâ‘isü’l-kitâb zevcesi Fâtıma bt. Yusuf nâm hatun mahzarında bi’t-tav‘i’s-sâf ikrâr-ı tâm ve takrîr-i kelâm edip silk-i mülkümde münselik olan mahalle-i mezbûrede vâki‘ bir tarafı Bostancıbaşı menzili ve bir tarafı Çorbacı menzili ve bir tarafı haffâfhâne ve bir tarafı tarîk-i âm ile mahdûd mülk menzilimden fevkānî ve tahtânî iki oda ve bir kilâr ve su kuyusu ve bahçenin dahi nısflarını ifrâz ve imtiyâz-ı tâm ile mümtâz ve zevcem mezbûre Fâtıma’ya kırk bin akçeye tarafeynden îcâb ve kabûlü hâvî bey‘-i bâtt-ı sahîh-i şer‘î ile bey‘ ve temlîk ve teslîm, ol dahi iştirâ ve kabûl ve temellük ve tesellüm eyledikden sonra semeni olan meblağ-ı mezbûr kırk bin akçeyi yedinden alıp kabz edip mebî‘-i mahdûd-ı mezbûr bi-cümleti’l-hudûd ve’l-hukūk mezbûre Fâtıma’nın mülk-i müşterâsıdır, keyfe mâ teşâ’ mutasarrıfa olsun dedikde gıbbe’t-tasdîki’ş-şer‘î mâ-hüve’l-vâkı‘ bi’t-taleb ketb olundu.<br><br>Fi’l-yevmi’r-râbi‘ ve’l-ışrîn min-Muharremi’l-harâm li-sene mi’e ve elf.<br><br>Şuhûdü’l-hâl: Mustafa Çelebi, Serrâçbaşı Ahmed Efendi, Serrâçbaşı Süleyman Çelebi, Yusuf b. Abdullah, Hüseyin b. Şaban, İbrahim Çelebi b. Ahmed, İmâm Mehmed Efendi, Şeyh İsa Efendi.</p>          <br><a title="Önceki sayfa" style="text-decoration:none" href="./ayrmetin.php?idno=28203"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28205"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b169"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o362"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>