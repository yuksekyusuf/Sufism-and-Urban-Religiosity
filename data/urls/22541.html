﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 248<br>Hüküm no: 345<br>Orijinal metin no: [33a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tâcir Memiş Beşe’nin sekiz yüz kıymetli yağ ve mumunu zayi ettiği iddiasıyla Halil Reis aleyhine açtığı tazminat davasında iddiasını ispat edemediği</b><br><br>Tüccârdan Memiş Beşe b. Mustafa nâm kimesne Galata Bâb Mahkemesi’nde meclis-i şer‘de sefîne reislerinden Halil Reis b. Mustafa nâm kimesne muvâcehesinde bundan akdem Bahr-ı siyah sevâhilinde vâki‘ Kili İskelesi’nde Âsitâne’ye nakl için navl-ı sefîne kavliyle mâlımdan sekiz yüz guruş kıymetli vezni beynimizde ma‘lûm yağ ve mumu ben mezbûr Halil Reis’e “râkib olduğun sefînene vaz‘ ve tahmîl eyle” deyü emr ol dahi emr-i mezkûrumun hilâfı sefîneye merbût sandalına vaz‘ ve tahmîl etmekle esna-i râhda rû-yi deryâda Sünne Boğazı önünde şiddet-i fırtınadan nâşî reîs-i mezbûrun sandalcısı gāib ani’l-meclis ismi ma‘lûmum olmayan kimesne zikrolunan yağ ve mumu sandala hiffet gelmek için deryâya ilkā ile telef ve zâyi‘ olmağla bu vechile reis-i mezbûrun hilâf-ı emrimle te‘addîsine binâen zikrolunan yağ ve mumun kıymet-i mezkûreleri olan meblağ-ı mezkûr sekiz yüz guruşu mezbûr Halil Reis’den tazmîn taleb ederim deyü ba‘de’d-da‘vâ ve’s-suâl ol dahi cevâbında müdde‘î-i mezbûr zikrolunan yağ ve mumu ücret ile sandala vaz‘ ve tahmîlini ikrâr emr-i mezkûru ba‘de’l-inkâr müdde‘î-i mezbûr ber-vech-i muharrer emr-i mezkûrunu isbâta kādir [ve] tahlîfe dahi tâlib olmamağın mûcebince müdde‘î-i mezbûr Memiş Beşe da‘vâ-yı mezkûresiyle mezbûr Halil Reis’e bilâ-beyyine mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 7 Receb sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22540"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22542"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b248"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o472"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>