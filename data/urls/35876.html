﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 305<br>Hüküm no: 201<br>Orijinal metin no: [41b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bahçıvan Yani’nin ekmekçi fırını hisselerinin bir kısmını babası Hıristo ve amcası Vasil’e satması ve devlete olan borçlarının ödenmesi</b><br><br>Ekmekçi fırını mübâya‘ası<br><br>Kezâlik mahrûse-i Galata’ya muzâfe Ortaköy’de sâkin teba‘a-i Devlet-i aliyye’nin Rum milletinden ve bahçıvan esnâfından Yani meclis-i şer‘-i hatîrde her biri teba‘a-i Devlet-i aliyye’nin Rum milletinden olduğu bâ-ilmühaber mütehakkık olan esnâf-ı merkūmeden bâ‘isü’r-rakīm merkūm Yani’nin babası Hıristo ve li-ebeveyn ammi Vasil v. Lamper muvâcehelerinde ekmekçi ve uncu esnâfının kethüdâsı İbrahim Ağa b. Ahmed ile sâir mazbûtü’l-esâmî nizâm ustaları taraflarından mürsel Yiğitbaşı es-Seyyid İsmail Efendi b. Mehmed Emin hâzır olduğu hâlde ikrâr-ı tâm ve takrîr-i kelâm edip zikr olunan Ortaköy’de vâki‘ bir tarafdan benimle babam merkūm Hıristo’nun mutasarrıf olduğumuz şerbethâne ve bir tarafdan mukaddemâ Yako ve el-yevm Avram Yahudhânesi ve tarafeyni tarîk-i âm ile mahdûd ser-çavuşân-ı esbak merhûm Süleyman Ağa Vakfı müsakkafâtından kezâlik benimle babam merkūm Hıristo’nun bâ-temessük-i mütevelli bi’l-icâreteyn münâsefeten taht-ı tasarrufumuzda olan şehriye otuz guruş kirâlı terbî‘an yetmiş zirâ‘ on bir parmak arsa üzerinde mebni bir bâb ekmekçi fırını derûnunda mevcûde beyne’l-esnâf gedik ta‘bîr olunur âlât-ı lâzime-i ma‘lûme yedimde olup işbu sene-i mübâreke Cumâdelâhiresi’nin yirmi üçüncü günü târihiyle müverrah bir kıt‘a sûret ve kethüdâ-yı mûmâ-ileyhin takdîm eylediği bir kıt‘a ilmühaber mantûklarınca akd-i âti’z-zikrin sudûruna değin yedimde müstakillen mülk ve hakkım olmağla ben ber-minvâl-i muharrer mâlik olduğum âlât-ı gedik-i mezkûrun yüz yirmi sehm i‘tibârıyla kırk sehm hisse-i şâyi‘asını yedimde bi’l-ibkā mâ‘adâ seksen sehm hisse-i şâyi‘asını tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile on dokuz bin yetmiş bir guruşa merkūmân Hıristo ve Vasil’e ale’l-iştirâki’s-seviy bey‘ ve temlîk ve vech-i lâyıkıyla teslîm eylediğimde onlar dahi ber-vech-i muharrer seviyyen iştirâ ve temellük ve tesellüm ve kabz u kabûl eylediklerinden sonra benim cânib-i mîrîye zimmetimde yirmi sekiz bin altı yüz altı buçuk guruş deynim olmağla ben semen-i merkūm on dokuz bin yetmiş bir guruşu deyn-i mezkûrumun ol mikdârına mahsûben kabza memûruna edâ ve teslîm etmek üzere merkūmân Hıristo ve Vasil’e emr ve tarafımdan tevkîl eylediğimde onlar dahi kabûl ve ber-vech-i muharrer edâ-i deyne ta‘ahhüd etmeleriyle fîmâ-ba’d âlât-ı gedik-i mezkûrun seksen sehm hisse-i şâyi‘a-i merkūmesinde benim aslâ ve kat‘â alâka ve medhalim kalmayıp merkūmân Hıristove Vasil’in ale’l-iştirâki’s-seviy mülk-i müşterâları ve hakk-ı sırfları olmuşdur dedikde gıbbe’t-tasadiki’ş-şer‘î.<br><br>Fî 9 Receb sene 1279<br><br>Şuhûdü’l-hâl: Muhzır Feyzullah Ağa b. ( ), Muhzır Süleyman Ağa b. ( ), Muhzır Ahmed Ağa b. ( ), Muhzır Şakir Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35875"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35877"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b305"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o382"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>