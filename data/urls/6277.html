﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 113<br>Hüküm no: 61<br>Orijinal metin no: [9a-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saliha ve Emetullah’ın Halil Çelebi’ye ait evdeki hissesini ücretini ödeyerek aldıklarına dair şahitleri olduğu</b><br><br>İsbât-ı ibrâ<br><br>Mahmiye-i İstanbul’da Mollagürânî mahallesi ahâlîsinden olup bundan akdem diyâr-ı Acem’de vefât eden Mustafa Çelebi b. İsmail b. Abdullah’ın verâseti zevce-i menkûha-i metrûkesi Saliha bt. Abdullah ve sulbiye kebîre kızı Emetullah nâm hatunlara ve li-ebeveyn er karındaşları Halil Çelebi ve Ahmed Çelebi’ye münhasıra ve tashîh-i meselesi on altı sehmden olup sihâm-ı mezbûreden iki sehmi mezbûre Saliha’ya ve sekiz sehmi kızı mezbûre Emetullah ve üçer sehmi karındaşları mezbûrândan her birine isâbeti ba‘de’t-tahakkukı’ş-şer‘î mezbûr Halil Çelebi meclis-i şer‘-i şerîf-i enverde bâ‘isetü hâzihi’l-vesîka mezbûre Emetullah tarafından husûs-ı âti’l-beyânda husûmet ve redd-i cevâba vekîl olduğu zât-ı mezbûreyi ma‘rifet-i şer‘iyye ile ârifân olup mahmiye-i mezbûrede Seydi Bey mahallesi imâmı olan İbrahim Efendi ve Mustafa Efendi b. Halil şehâdetleriyle mahzar-ı hasm-ı câhidde sâbit ve sübût-ı vekâletine hükm-i şer‘î lâhık olan el-Hâc Abdurrahman b. Süleyman nâm kimesne ile zâtı şâhidân-ı mezbûrân ta‘rîfleriyle mu‘arrefe olan mezbûr Saliha mahzarında üzerlerine da‘vâ ve takrîr-i kelâm edip işbu defter-i kassâmda zikr olunan mahalle-i mezbûrda vâki‘ ma‘lûmü’l-hudûd ve’l-müştemilât bir bâb menzilin nısfı müteveffâ-yı mezbûrun ile’l-vefât yedinde mülkü olmağla ba‘de vefâtihî tashîh-i mezkûr üzere ben üç sehm hisse-i irsiye-i şer‘iyyemi bin yüz kırk üç senesi Recebi’l-ferdinin on sekizinci günü defter-i merkūmda tahmîn ve takvîm olunduğu vech üzere dört bin beş yüz akçe semen-i makbûza mezbûretân Emetullah ve Saliha’ya ale’l-iştirâk [9b] bey‘ ve teslîm etmiş idim, lâkin bey‘-i mezkûr tağrîr ve gabn-ı fâhiş olmağla suâl olunup semen-i mezkûru yedinden ahz ve hisse-i mezkûremi geri bana teslîme mezbûretâna tenbîh olunmak matlûbumdur dedikde gıbbe’s-suâl mezbûre Saliha ile vekîl-i mezbûr dahi bey‘-i mezkûru ikrâr lâkin tağrîr ve gabni inkâr eylediklerinden mâ‘adâ târîh-i mezkûrda mezbûr Halil bey‘-i mezkûrun tağrîr ve gabnine ve bi’l-cümle tereke-i mezkûreye ve kızı merkūma müte‘allıka âmme-i da‘vâdan mahzar-ı şuhûdda müşteriyatân-ı mezbûretânın zimmetlerini ibrâ-i âm ile ibrâ ve ıskāt eyledi deyü def‘le mukābele edicek müdde‘î-i mezbûr dahi def‘-i mezkûru ba‘de’l-inkâr mezbûrân Saliha ve Halil’den def‘-i mezkûrlarına beyyine taleb olundukda udûl-ı ahrâr-ı ricâl-i Müslimînden mezbûrân İbrahim Efendi ve Mustafa Efendi ile Halil b. Mustafa nâm kimesneler ile li-ecli’ş-şehâde meclis-i şer‘a hâzırûn olup istişhâd olunduklarında fi’l-hakīka mezbûr Halil menzil-i mezkûrun terekeden olan mârrü’z-zikr nısfından ber-vech-i tashîh mezkûr üç sehm hisse-i irsiye-i şer‘iyyesini târîh-i mezkûrda meblağ-ı mezbûr dört bin beş yüz akçe semen-i makbûza mezbûretân Emetullah ve Saliha’ya ale’l-iştirâki’s-seviyy bey‘ ve teslîm ve bizim huzûrumuzda bey‘-i mezkûrun tağrîr ve gabnine ve bi’l-cümle tereke-i müteveffâ-yı mezbûra ve menzil-i merkūma müte‘allıka âmme-i da‘vâdan müşteriyetân-ı mezbûretân Emetullah ve Saliha’nın zimmetlerini ibrâ-i âm ile ibrâ ve ıskāt eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettiklerinde gıbbe’t-ta‘dîl ve’t-tezkiye şehâdetleri makbûle olmağın mûcebince merkūm Halil ber-vech-i muharrer bi-gayr-ı vech mu‘ârazadan men‘ birle mâ-vaka‘a bi’t-taleb ketb olundu.<br><br>Fi’l-yevmi’s-sâlis ve’l-ışrîn min-Zilhicceti’ş-şerîfe li-sene isnâ ve hamsîn ve mi’e ve elf.<br><br>Şuhûdü’l-hâl: İbrahim Efendi b. Mustafa el-imâm, Mustafa Efendi b. Halil, Halil Çelebi b. Mustafa, el-Hâc Mustafa b. el-Hâc Mehmed, Salih Çelebi b. Süleyman, Mehmed Çelebi b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=6276"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6278"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b113"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o674"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>