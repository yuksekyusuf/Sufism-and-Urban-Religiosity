﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 173<br>Hüküm no: 130<br>Orijinal metin no: [17a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Minas v. Karabet’in eşinin Molla Mustafa ve Seyyid Hasan Beşe aleyhindeki davasından vazgeçmesi</b><br><br>Davudpaşa mahallesinde berber dükkânı<br><br>Ma‘rûz<br><br>Bundan akdem hâlik olan Minas v. Karabet nâm zimmînin verâseti zevce-i metrûkesi Pansemini? bt. Kigork nâm Nasrâniye ile derûn-ı arzuhâlde mastûr sulbî oğlu Manuk nâm sagīre ve sulbiye kebîre kızları Oskohi ve Katarina nâm Nasrâniyelere münhasıra ve tashîh-i meselesi otuz iki sehmden olup, sihâm-ı mezbûreden dört sehmi mersûme Pansemini Nasrâniyeye ve on dört sehmi sagīr-i mesfûr Manuk’a ve yedişer sehmi mersûmetân Oskohi ve Katarina Nasrâniyelere inhisârı ba‘de’t-tahakkuki’ş-şer‘î sagīr-i mersûmun anası ve tesviye-i umûrunu rü’yete vasîyy-i mansûbesi olup şahsı şer‘an mu‘arrefe olan mersûme Pansemini meclis-i şer‘-i münîrde berber esnâfından olup zikri âtî gedik âlâtına vaz‘-ı yedi mütehakkık olan derûn-ı arzuhâlde mezkûrü’l-ism berber Molla Mustafa b. Mehmed nâm kimesne muvâcehesinde İstanbul’da Davudpaşa mahallesinde simitçi fırını hizâsında kâin ma‘lûmü’l-hudûd üç kepenk bir bâb berber dükkânı derûnunda mevcûde beyne’l-esnâf gedik ta‘bîr olunur bir kazgan ve bir leğen ve bir satıl ve bir tas ve bir mangal ve bir ayna ve bir pîş-tahta ve sâir âlât-ı lâzıme-i ma‘lûme mûrisim zevcem hâlik-i mesfûrun ile’l-helâk yedinde emvâli, ba‘de helâkihî ber-tashîh-i mezkûr benim ile vasîsi olduğum işbu oğlum sagīr-i mersûma ve kızlarım hâzıretân bi’l-meclis mesfûretâna mevrûs oldukdan sonra biz tashîh-i mezkûr üzere cem‘an on sekiz sehm şâyi‘amız ile sagīr-i mersûmun dahi kezâlik tashîh-i mezkûr üzere on dört sehm hisse-i şâyi‘asıyla ma‘an mesûğ-ı şer‘îye binâen târih-i i‘lâmdan üç buçuk sene mukaddem semen-i misli olan yüz guruş semen-i medfû‘ ve makbûza işbu hâzır bi’l-meclis berber es-Seyyid Hasan Beşe b. Halil nâm kimesneye bâ-hüccet-i şer‘iye bey‘ ve teslîm ve mebî‘-i mezkûrun tağrîr ve gabnine müte‘allika âmme-i da‘vâdan ancak kendi hakkımızda mezbûrun zimmetini ibrâ ve iskāt edip ol dahi ba‘de’l-iştirâ ve’t-teslîm ve’l-kabûl ol dahi mezbûr Molla Mustafa’ya yüz yetmiş guruşa bey‘ ve teslîm etmiş idi. Lâkin ben sagīr-i mersûmun kemâl-i fakr ü zarûreti hasebiyle sagīr-i mezbûrun hisse-i şâyi‘a-i mezkûresini geri taleb ederim deyü mezbûrân Molla Mustafa ve es-Seyyid Hasan Beşe’den bi’l-vesâye taleb ve da‘vâya tasaddî etmiş idim. El-hâletü hâzihî da‘vâ-yı mezkûremden fâriğa olmamla mezbûrân Molla Mustafa ve es-Seyyid Hasan Beşe sagīr-i mersûmun hâline merhameten mallarından teberru‘an sagīr-i mersûm için bana elli guruş def‘ ü teslîm ve sagīr-i mersûmun umûruna sarfla istihlâke emir eylediklerinde ben dahi ber-vech-i muharrer bi’l-vesâye yedlerinden tamamen tesellüm ve ahz ü kabz eyledim deyü ikrârını mezbûrândan her biri tasdîk edip bu vechile kat‘-ı nizâ‘ eyledikleri İstanbul Mahkemesi’nden huzûr-ı [âlîlerine i‘lâm olundu].<br><br>Fî 14 Zilka‘de sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31537"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31539"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b173"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o656"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>