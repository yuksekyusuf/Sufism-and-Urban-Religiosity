﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 335<br>Hüküm no: 305<br>Orijinal metin no: [93a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdülkerim b. Ali’nin evini kendi kurduğu para vakfının mütevelliyesi Ümmühani Hatun’a istiğlal yoluyla sattığı</b><br><br>Mahmiye-i İstanbul’da Akşemseddin Mahallesi sükkânından Abdülkerim b. Ali nâm kimesne meclis-i şer‘-i şerîf-i enverde kendünün vücûh-ı hayrât için vakf eylediği nukūda hâlâ mütevelliye olan Ümmühani Hatun bt. ( ) tarafından husûs-ı âti’z-zikri tasdîka vekîl olup zât-ı mezbûreyi ma‘rifet-i şer‘iye ile ârifân olan Osman Efendi b. Ahmed ve Ali Efendi b. Ömer şehâdetleriyle şer‘an vekâleti sâbite olan Abd[ullah] Efendi b. eş-Şeyh Ahmed mahzarında ikrâr ve takrîr-i kelâm edip silk-i mülkümde münselik olup mahalle-i mezbûrede vâki‘ bir tarafdan el-Hâc İsa mülkü ve bir tarafdan mahalle-i mezbûre imâmına meşrûta vakıf menzil ve bir tarafdan Medîne-i Münevvere vakfı olan menzil ve bir tarafdan tarîk-ı âm ile mahdûd bir bâb mülk menzilimi bi-cümleti’t-tevâbi‘ ve’l-levâhık mezbûre Ümmühani Hatun’a altmış kıt‘a esedî guruşa bi-tarîkı’l-istiğlâl bey‘ ve teslîm edip ol dahi mal-ı vakf-ı mezbûr ile bi’t-tevliye iştirâ ve kabûl ve tesellüm eyledikden sonra semeni olan meblağ-ı merkūm altmış esedî guruşun otuz esedî guruşunu vakf-ı mezbûra hâlâ zimmetimde lâzımü’l-edâ deynim olan otuz esedî guruşa takās ol dahi mukāssa ve kabûl edip bâkī otuz esedî guruşu yedinden bi’t-tamam ve’l-kemâl ahz ü kabz edip yine mezbûre Ümmühani Hatun menzil-i mahdûd-ı mezkûru ba‘de’t-tahliyeti’ş-şer‘iye ve’t-takābuzı’l-mer‘î târih-i kitâbdan beher senede yedişer buçuk esedî guruşdan üç sene tamamına değin yirmi iki buçuk esedî guruşa bana îcâr ve teslîm ben-dahi ber-vech-i muharrer istîcâr ve kabûl ve kabz eyledim dedikde gıbbe’t-tasdîkı’ş-şer‘î asl-ı mâl olan meblağ-ı mezbûr altmış esedî guruşun ancak otuz esedî guruşuna mahalle-i mezbûre sükkânından işbu hazır bi’l-meclis Sarrâc Yusuf Çelebi b. Ahmed emir ve kabûlü hâviye kefâlet-i sahîha-i şer‘iye ile kefîl olmağın mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sânî ve’l-işrîn min-şehri Rebî‘i’l-evvel li-sene ihdâ ve tis‘în ve elf.<br><br>Şuhûdü’l-hâl: Osman Efendi b. Ahmed, Ali Efendi b. Ömer, Ali Bey b. Mesîhî, Mehmed Çelebi b. Haydar, Ahmed Çelebi b. Piyale.<br><br>[Beyaz]</p>          <br><a title="Önceki sayfa" style="text-decoration:none" href="./ayrmetin.php?idno=41453"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41455"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b335"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o408"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>