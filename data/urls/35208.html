﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 108<br>Hüküm no: 70<br>Orijinal metin no: [16a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Genceli İsmail Bey ile Deli Hızır Paşa’nın vereseleri arasındaki davada sulh oldukları</b><br><br>Sâbıkā Kutayis? beyi olan umdetü’l-ümerâi’l-kirâm Genceli İsmail Bey b. Hızır meclis-i şer‘-i şerîfde mahrûse-i İstanbul’da müteveffâ olan merhûm Deli Hızır Paşa b. Hamza’nın sagīr oğlu Mehmed Bey’in kıbel-i şer‘den mansûb vasîsi olan Hasan Bey b. Abdullah mahzarında takrîr-i kelâm edip müteveffâ-yı merkūm Gence beylerbeyisi iken ben Gence’de çerâk ağalığını bana alıvermek için müteveffâ-yı merkūm Hızır Paşa’ya yirmi dört bin akçe ile yedi batman kahve verip elân musâlahatım husûle karîb olmamağın verdiğim meblağ-ı merkūm yirmi dört bin akçe ile yedi batman kahveyi hâlâ muhallefâtından taleb ve da‘vâ edip vasîyy-i mesfûr Hasan Bey mahzarında meclis-i şer‘de umdetü’l-ümerâi’l-kirâm Pervâne Bey b. Abdülalâm ve Maksud Bey b. Emir Ali şehâdetleriyle isbât dahi etmiş idim el-hâletü hâzihî muslihûn tavassut edip sagīr-i merkūma sulh enfa‘ olmağın altı bin akçeye ıslâh etdiler ben dahi sulh-ı merkūmu kabûl edip zikr olunan altı bin akçeyi vasîyy-i mezkûr yedinden bi’t-tamam ve’l-kemâl alıp kabz eyleyip meblağ-ı merkūmdan yirmi dört bin akçeye varıncaya değin on sekiz bin akçeden ve yedi batman kahveden ibrâ-i âm ile ibrâ-i zimmet etdim ba‘de’l-yevm bu husûsa müte‘allik benden bi’l-asâle ve’l-vesâye da‘vâ sudûr ederse lede’l-hükkâm mesmû‘a olmaya deyü ikrâr-ı tav‘î etdikde mâ-hüve’l-vâki‘ gıbbe’t-tasdîk ketb olundu.<br><br>Tahrîren fî-evâhiri’l-Muharrem sene 1006<br><br>Şühûdü’l-hâl: Es-sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=35207"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35209"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b108"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o509"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>