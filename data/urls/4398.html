﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 158<br>Hüküm no: 119<br>Orijinal metin no: [17a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Muhlis b. Ramazan’dan oğlu Ali’ye intikal eden Mehmed Ağa Evkafı’ndan olan bahçeden dolayı usûlsüz şekilde para alan vakfın kaymakamı Mustafa Ağa b. Abdullah’dan paranın geri alındığı</b><br><br>Mahmiye-i İstanbul’da Yedikule kurbünde olan Irgādpazarı Mahallesi sükkânından iken bundan akdem vefât eden Muhlis [b.] Ramazan’ın sulbî oğlu Ali nâm sagīrin vâlidesi ve kıbel-i şer‘-i mergūbdan mansûbe vasîsi olan Sâliha bt. Ebûbekir nâm hatun tarafından husûs-ı âti’z-zikre yedinde olan mazmûnu müsbet hüccet-i şer‘iyye mûcebince vekîl-i sâbitü’l-vekâlesi olan Şahin b. Mehmed nâm kimesne meclis-i şer‘-i şerîf-i enverde Hâfız Ahmed Paşa karındaşı merhûm Mehmed Ağa Evkāfı’nın meşrûtiyet üzere sâbıkā mütevelliyesi Meryem’in kāimmakāmı olan işbu bâ‘isü’l-kitâb Mustafa Ağa b. Abdullah nâm kimesne mahzarında bi’l-vekâle ikrâr ve takrîr-i kelâm edip vakf-ı mezbûr müstagallâtından olup hayâtında icâreteyn-i ma‘lûmeteyn ile müteveffâ-i mezbûrun tasarrufunda olan ma‘lûmü’l-hudûd vakıf bahçe babası müteveffâ-i mezbûrdan intikāl-ı âdî ile sagīr-i mezbûra intikāl etmişiken merkūm Mustafa Ağa sagīr-i mezbûrun vasîsi müvekkilem mezbûre Sâliha Hatun’dan temessük akçesi nâmıyla bi-gayr-ı hakkın otuz guruş ahz u kabz etmekle hâlâ meblağ-ı mezbûru merkūm Mustafa Ağa’dan taleb ve da‘vâ eylediğimde ol dahi inkâr edip beynimizde münâza‘ât-ı kesîre ve muhâsamât-ı şedîde cereyân etmişidi el-hâletü hâzihî beynimize muslihûn tavassut edip ben müdde‘âmı beyâna kādir olmayıp sulh sagīr hakkında her vechile evlâ ve enfa‘ olmağın da‘vâ-yı mezbûrumdan beni mezbûr Mustafa Ağa ile on beş guruş üzerine sulh eylediklerinde ben dahi minvâl-i muharrer üzere sulh-ı mezbûru kabûl ve bedel-i sulh olan meblağ-ı mezbûr on beş guruşu mezbûr Mustafa Ağa yedinden tamamen ahz u kabz edip husûs-ı mezbûra müte‘allik mezbûr Mustafa Ağa ile kat‘â da‘vâ ve nizâ‘ım yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâlis ve’l-ışrîn min-şehri Rebîʻülâhir [sene] 1121<br><br>Şuhûdü’l-hâl: Mehmed Çavuş b. Ali, Kara Mehmed b. Abdullah, Hasan Kethüdâ b. Abdurrahman, Hamamcı Halil b. Abdullah, Mustafa Ağa b. Osman, Şa‘ban b. Abdullah, Mehmed b. Davud.</p>          <br><a title="Önceki sayfa" style="text-decoration:none" href="./ayrmetin.php?idno=4397"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4399"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b158"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o649"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>