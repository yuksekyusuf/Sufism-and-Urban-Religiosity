﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 116<br>Hüküm no: 58<br>Orijinal metin no: [7b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çiftci Ali b. İbrahim’in karısı ve vekîli Emine bt. İbrahim ile Sâdabâd bostancılarından Mustafa’nın öküz ve çift âletleri kirası ve sâir alacakları konusunda anlaştıkları</b><br><br>Maʻrûz;<br><br>Sâhib-i arzuhâl Çiftci Ali b. İbrahim b. Abdullah’ın zevcesi ve zikr-i âtî husûsda vekîli olan Emine bt. İbrahim nâm hatun izzetlü bostancıbaşı ağa tarafından mübâşir çukadâr kulları ile Eyüb mahkemesine ihzâr olunan Sâdabâd bostânîlerinden Mustafa nâm kimesne ile terâfuʻ etdiklerinde zevcim müvekkilim mezbûr Ali’nin mülkü olan bir çift kara sığır öküzünü beher yevm otuzar para ücret ile mezbûr Mustafa istîcâr ve doksan günde müctemiʻ doksan zolota ücreti ile öküzü ve iki saban ve iki saban demiri ve bir çekül ve bir kayış ve bir keser mezbûr Mustafa’dan taleb ederim deyü bi’l-vekâle daʻvâ etdikde mezbûr Mustafa dahi cevâbında iki saban ve bir saban demiri ve bir çekül ve bir kayış ve bir keser mevcûd olmağla teslîm ederim deyü ikrâr ve mâʻadâ bir saban demiri ve öküzü ve ücret-i müctemiʻayı baʻde’l-inkâr müddeʻiye-i mezbûre Emine ber-vech-i muharrer müddeʻâsını isbâtdan âcize ve talebiyle mezbûr Mustafa baʻde’t-tahlîf mûcebiyle mezbûr Emine bilâ-beyyine muʻârazadan menʻ olundukdan sonra mezbûre Emine Hatun hâzır bi’l-meclis Sâdabâd Ustası Ahmed Usta ile terâfuʻlarında ancak saman bahâsından mezbûr Ahmed Usta’nın iʻtirâfıyla sâbit on yedi para ve bi-tarîkı’l-merve yirmi üç para ki; cemʻan kırk parayı mezbûre Emine Hatun mezbûr Ahmed Usta yedinden bi’l-vekâle ahz u kabz eylediği medîne-i mezbûre mahkemesinde tescîl olunup huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fî 8 min-Muharrem sene 1160</p>          <br><a title="Önceki sayfa" style="text-decoration:none" href="./ayrmetin.php?idno=17010"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17012"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b116"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o764"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>