﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 228<br>Hüküm no: 248<br>Orijinal metin no: [48a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İslamiyeti kabul ederek Hüseyin ismini alan Lenber’in menzil hissesini Hıristodol’a satması</b><br><br>Hâl-i küfründe adı Lenber v. Sofyanoz olup şeref-i İslâm ile müşerref oldukda Hüseyin b. Abdullah ismiyle müsemmâ olan mühtedî meclis-i şer‘-i Ahmedî ve mahfil-i dîn-i münîf-i Muhammedî’de bâ‘isü hâze’s-sifr Hıristodolo v. Yuvan nâm Sabbâğ zimmî tarafından husûs-ı âti’l-beyâna ber-nehc-i şerî ve tarîk-i mer‘î üzere sâbitetü’l-vekâle vekîl olan Anton v. Timon nâm zimmî muvâcehesinde bi’t-tav‘i’s-sâf ikrâr u i‘tirâf edip mahmiye-i Kostantıniyye -humiyet ani’l-âfâti ve’l-beliyye- hısnı ebvâbından Fenerkapısı dâhilinde Abdisubaşı mahallesinde vâki‘ nısf-ı şâyi‘i vâlidem Vartemeti bt. Yanaki nâm Nasrâniyenin ve rub‘u li-ebeveyn karındaşım Yorgo nâm zimmînin, rub‘u benim mülküm olup bir tarafı ba‘zan Kosta v. Sivasto ve ba‘zan dâmâdı Dimitri v. Yorgi ve bir tarafı Minolaki v. Mihal veresesi mülklerine ve tarafeyni cidâr-ı hısna müntehî iki fevkānî oda ve bir sofa ve iki bâb tahtânî oda ve bir su kuyusu ve bir kenîfi müştemil menzilden vech-i mübeyyen üzere mülküm olan rub‘-ı şâyi‘imi bin elli dokuz senesi Cumâdelâhiresi’nin yirmi beşinci gününde dahi şeref-i İslâm ile şeref-yâb olmamdan mukaddem on beş bin akçe semen-i makbûza müvekkil-i merkūm Hıristodolo’ya bey‘ ve teslîm edip ol dahi iştirâ ve kabûl ve tesellüm etmiş idi, menzil-i mahdûd-ı mezkûrun rub‘ şâyi‘i târîh-i mezkûrdan beri müvekkil-i merkūm Hıristodolo’nun mülk-i müşterâsı olup menzil-i mezkûrda kat‘an benim alâkam ve medhalim kalmamışdır dedikde gıbbe’t-tasdîkı’ş-şifâhî [48b] ve’t-tahkīki’l-vicâhî mâ-hüve’l-vâki‘ bi’l-ibtigā ketb ü imlâ olundu.<br><br>Fi’l-yevmi’s-sânî aşer min-Recebi’l-ferd li-sene ihdâ ve semânîn ve elf.<br><br>Şuhûdü’l-hâl: Umdetü’l-a‘yân Hezarfen Hüseyin Efendi b. Abdüddeyyan, Hüseyin Efendi b. Ahmed, Mehmed b. Hüseyin, Berber Receb Çelebi b. Abdullah, Abdi Çelebi b. Hüseyin, Osman Efendi [b.] Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=2565"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2567"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b228"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o576"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>