﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 324<br>Hüküm no: 212<br>Orijinal metin no: [58a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kâğıtçı Abdullah Çelebi’den varislerine intikal eden evin varislerce satışına izin verildiği</b><br><br>Mahmiye-i İstanbul’da Yakub Ağa mahallesinde sâkin iken bundan akdem vefât eden Kâğıdcı Abdullah Çelebi b. Mehmed’in sagīre kızı Afife’nin vâlidesi ve tesviye-i umûruna kıbel-i şer‘den mansûbe vasiyesi bâ‘isetü’l-kitâb Havva Hatun bt. Abdullah meclis-i şer‘-i şerîfde takrîr-i kelâm edip merhûm Hattat Hürrem Bey Vakfı’ndan olmağla icâreteyn-i ma‘lûmeteyn ile müteveffâ-yı mezbûrun taht-ı tasarrufunda olup ba‘de vefâtihî evlâdları kebîr oğlu İbrahim ve kebîre kızları Âişe ve Hadîce’ye ve kızım sagīre-i mezbûre Afife’ye intikāl edip mahalle-i mezbûrede vâki‘ vakıf menzilden zikr olunan kebîrler hisselerini âhara ferâğ murâd etmeleriyle sagīrenin hissesini nef‘ ve ber-vech üzere ifrâz <<etmeğin>> mümkün olmadığından mâ‘adâ harâba müşrif olup hâsılı harcına vefâ etmemeğin zikr olunan menzilden sagīre-i mezbûrenin hissesini dahi ma‘an bedel-i <<mukābelesinde>> misli ile âhara ferâğ nef‘-i mahz olmağın kıbel-i şer‘den vech-i muharrer üzere me’zûne olunmak matlûbumdur dedikde vasiye-i mezbûrenin kelimât-ı meşrûhası vâkı‘a mutâbıka idiği zeyl-i kitâbda muharrerü’l-esâmî Müslimîn haberleriyle lede’ş-şer‘ zâhir olmağın hâkim-i muvakkı‘-i sadr-ı kitâb tûbâ-lehû ve hüsnü-meâb efendi zikr olunan menzilden sagīre-i mezbûrenin hissesini izn-i mütevellî ve bedel-i misli ile âhara ferâğa vasiye-i mezbûreye kıbel-i şer‘den izin birle mâ-vaka‘a kayd-şüd.<br><br>Fî 4 Rebî‘ülevvel sene 1110<br><br>Şuhûdü’l-hâl: Mehmed Çelebi b. Ahmed, Koru(?) Mehmed Çelebi b. İbrahim, Abdullah Çelebi b. Ali, el-Hâc Abdullah Çukadâr, Ali Efendi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=37155"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37157"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0324"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1187"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>