﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 239<br>Hüküm no: 322<br>Orijinal metin no: [35b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İş ortağı Kiremitci Matek’in mallarına el koyan Mahmud Beşe’nin men edilip malları ortağına iâde etmesi</b><br><br>Maʻrûz;<br><br>Sâhib-i arzuhâl Kiremitci Matek nâm zimmî Mumcu Halil Beşe mübâşeretiyle medîne-i Eyüb mahkemesine ihzâr-ı şerʻ etdirdiği derûn-ı arzuhâlde ismi mezkûr Mahmud Beşe nâm kimesne ile terâfuʻlarında mezbûr Mahmud Beşe ile Havâss-ı aliyye kazâsına tâbiʻ İmame nâm mahalde keresteci harmanı demekle maʻrûf kiremithânede kiremitcilik sanʻatında şerîkler olmağla harman-ı mezbûrda mevcûd olan kiremitci metâʻını beynimizde ale’l-iştirâki’s-seviyy mülkümüz iken benim âhara düyûn-ı kesîrem olmağla nefsimi tahlîs içün zikr olunan kiremithânede mevcûde bi’l-cümle kiremitcilik metâʻında benim alâkam olmayıp mecmûʻ emtiʻa-i merkūm mezbûr Mehmed Beşe’nin mülküdür deyü muvâzaʻa tarîkiyle ikrâr etmiş idim. El-hâletü hâzihî mezbûr Mahmud Beşe mecmûʻ-ı emtiʻa-i mezbûreye bi-gayr-ı hakkın vazʻ-ı yed eder deyü daʻvâ ve muvâzaʻayı tefsîr etdikde gıbbe’l-istintak mezbûr Mahmud Beşe dahi vech-i meşrûh üzere şirket ve muvâzaʻayı ikrâr etmeğin mûcebince zikr olunan kiremithânede mevcûd olan kiremitci metâʻının nısfını müddeʻî-i mezbûra teslîme mezbûr Mahmud Beşe’ye tenbîh olunduğu huzûr-ı âlîlerine iʻlâm olundu. Bâkī fermân men-lehü’l-emrindir.<br><br>Fi’l-yevmi’r-râbiʻ ve’l-ışrîn min-şehri Ramazani’l-mübârek sene 1160</p>          <br><a title="Önceki sayfa" style="text-decoration:none" href="./ayrmetin.php?idno=17274"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17276"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b239"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o736"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>