﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 224<br>Hüküm no: 209<br>Orijinal metin no: [30b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Çavuş mahallesinden Hadice bt. Abdullah’ın kocası Ali Beşe b. Feyzullah’a mehrini hibe etmesi ve bazı eşyalarını da satması</b><br><br>Eşyâ mübâya‘ası<br><br>Mahmiye-i İslâmbol’da İbrahim Çavuş mahallesinde sâkine Hadice bt. Abdullah nâm hatun tarafından vech-i âtî üzere ikrâra vekîl olduğu zât-ı mezbûreyi ârifân Ali Çavuş Ağa b. Mustafa ve Müezzin Hafız İsmail b. Hasan nâm kimesneler şehâdetleriyle şer‘an sâbit olan mahalle-i mezbûre imâmı Hasan Efendi b. Mehmed meclis-i şer‘-i hatîr-i lâzımü’t-tevkīrde müvekkile-i mezbûrenin hâlâ zevci işbu bâ‘isü’l-vesîka Ali Beşe b. Feyzullah nâm kimesne mahzarında bi’l-vekâle ikrâr ve takrîr-i kelâm edip müvekkilem mezbûre Hadice Hatun’un zevci mezbûr Ali Beşe zimmetinde ma‘kūdun-aleyh olan on beş guruş mehr-i müecceli ile yedinde mâlı ve mülkü olan on üç miskāl bir çift altın kuşak ve zümrüd taşlı bir çift altın küpesini hibe-i sahîha-i şer‘iye ile zevci mezbûr Ali Beşe’ye hibe ve temlik ve teslîm eylediğinde ol dahi meclis-i hibede bilâ-mâni‘ ittihâb ve temellük ve tesellüm ve kabz u kabûl eyledikden sonra eşyâ-i sâiresinden yün memlû iki minder ve yün memlû dört çatma yasdık ve dört yemeni yorgan bâ-çârşeb ve dört sahan ve iki tencere bâ-kapak ve bir çiçekli entari ve bir şali cübbesini dahi tarafeynden îcâb ve kabûlü hâvî bey‘-i bâtt-ı sahîh-i şer‘î ve safka-i vâhide ile zevci mezbûr Ali Beşe’ye yirmi guruşa bey‘ ve temlik ve teslîm eylediğinde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr yirmi guruş mütâlebesinden müvekkilem mezbûre Hadice Hatun zevci mezbûr Ali Beşe’nin zimmetini ibrâ-i âm ile ibrâ ve ıskāt eylediğinde ol dahi ibrâ-yı mezkûru kabûl eyledi, ba‘de’l-yevm mehr-i müeccel-i mezkûr yirmi guruşdan zevci mezbûr Ali Beşe’nin zimmeti berî ve zikr olunan bir çift altın kuşak ve bir çift altın küpe zevci mezbûr Ali Beşe’nin mülk-i mevhûbu ve eşyâ-i muharrere-i mezkûre dahi mülk-i müşterâsı ve hakk-ı sarfı olup müvekkilem mezbûre Hadice Hatun’un kat‘a alâka ve medhali kalmamışdır dedikde gıbbe.<br><br>Fî 13 min-Saferi’l-hayr sene 1197<br><br>Şühûdü’l-hâl: Müezzin Hafız İsmail b. Hasan, Ali Çavuş Ağa b. Mustafa, Hacı Hasan b. Osman, Ali Beşe b. Halil, Osman Usta b. ( ), Seyyid Süleyman b. ( ), Molla Ali b. Halil, Salih b. Halil ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10751"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10753"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b224"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o665"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>