﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 73<br>Hüküm no: 45<br>Orijinal metin no: [13b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saliha Hanım’ın evinin bazı eşyalarını Havva ve Ümmügülsüm hanımlara sattığı</b><br><br>Medîne-i Üsküdar’da Evliyâ Hoca mahallesi sâkinelerinden olup zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe Saliha bt. Şa‘bân nâm hatun meclis-i şer‘-i şerîf-i enverde işbu râfi‘atü’l-vesîka Havva bt. Süleyman ve kebîre kızı Ümmügülsüm bt. İbrahim nâm hatunlar muvâcehelerinde ikrâr [ve] takrîr-i kelâm edip akd-i âti’z-zikrin sudûruna değin silk-i mülkümde münselik emlâkimden olup mahalle-i mezbûrede vâki‘ bir tarafdan Abdi mülkü ve bir tarafdan Mehterbaşı mülkü ve bir tarafdan Yazıcıbaşı mülkü ve bir tarafdan tarîk-i âm ile mahdûd üç bâb fevkānî oda ve tahtında bir matbah ve bir bi’r-i mâ ve kenîf ve bir mikdâr bahçeyi müştemil bir bâb mülk menzil ile eşyâ-i memlükemden beş beledi yastık ve iki <<ve üç>> kilim ve iki minder ve üç yorgan ve bir döşek ve üç tencere ve altı sahan ve bir sini ve bir tâbe ve bir rahtımı? tarafeynden îcâb [ve] kabûlü hâvî bey‘-i bâtt-ı sahîh-i şer‘î [ile] bi-safkatin vâhidetin yüz guruşa ale’l-iştirâki’s-seviyy [14a] mezbûretân Havva ve Ümmügülsüm’e bey‘ ü temlîk ve teslîm eylediğimde onlar dahi ber-vech-i muharrer iştirâ ve temellük ve tesellüm ve kabûl eylediklerinden sonra semeni olan meblağ-ı merkūm yüz guruş mutâlebesinden mezbûretân Havva ve Ümmügülsüm’ün zimmetlerini ibrâ ve iskāt eyledim ba‘de’l-yevm zikri mürûr eden menzil-i mezkûrda ve eşyâ-i muharrere-i mezkûrda benim kat‘â alâka ve medhalim kalmayıp mezbûretân Havva ve Ümmügülsüm’ün mülk-i müşterâları ve hakk-ı sırfları olmuşdur keyfe mâ teşâ’ân ve tahtârân mutasarrıfe olsunlar dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Mine’l-mübârek Ramazan li-seneti hamsîn ve mi’ete ve elf.<br><br>Şuhûdü’l-hâl: Veli Bey b. Mehmed, İsa Bey b. Musa, Mehmed Bey ( ), Hasan Bey b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=52354"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52356"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b073"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o325"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>