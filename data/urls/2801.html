﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 398<br>Hüküm no: 483<br>Orijinal metin no: [90a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman Beşe’de olan borcunu ödemesi hususunda Hasan Ağa’ya tenbihte bulunulması</b><br><br>Mahmiye-i İstanbul’da Kasab İlyas mahallesi sâkinlerinden Süleyman Beşe b. Mehmed nâm kimesne meclis-i şer‘-i şerîf-i Ahmedî ve mahfil-i dîn-i münîf-i Muhammedî’de Hasan Ağa b. Abdullah nâm kimesne mahzarında takrîr-i da‘vâ ve tasvîr-i müdde‘â edip mezbûr Hasan Ağa merhûm Oruç Paşa Vakfı’nın meşrûtiyet üzere mütevellîsi olan ( ) nâm hatunun tarafından vekîliyim deyü vakf-ı mezkûr mukāta‘âtından Dimetoka Mukāta‘ası’nın bin yetmiş dokuz senesinde hâsıl olacak mahsûlünü bana yirmi beş bin akçeye deruhde edip ben dahi iltizâm ve kabûl ve meblağ-ı mezbûr yirmi beş bin akçeyi peşin mezbûr Hasan Ağa’ya edâ ve teslîm, ol dahi yedimden ahz u kabz etdiğinden sonra mukāta‘a-i mezbûreyi zabt etmedin meblağ-ı mezbûru merkūm Hasan Ağa’dan taleb eylediğimde merkūm Hasan Ağa dahi meblağ-ı mezbûrun on dokuz bin akçesini bana redd ü teslîm eyleyip ben dahi ahz u kabz edip bâkī altı bin akçesini bi-gayr-ı hakkın mesârifine sarf ile istihlâk etmeğin zimmetinde kalmış idi, suâl olunup meblağ-ı bâkī-i mezbûr altı bin akçenin mezbûr Hasan Ağa’dan alıverilmesi matlûbumdur dedikde gıbbe’s-suâl mezbûr Hasan Ağa kaziyye minvâl-i muharrer üzere olup müdde‘î-i mezbûra cihet-i mezbûreden zimmetimde vâcibü’l-edâ ve lâzımü’l-kazâ altı bin akçe deyni olduğunu ikrâr u i‘tirâf etmeğin mûcebince meblağ-ı bâkī-i mezbûr altı bin akçeyi müdde‘î-i mezbûr Süleyman Beşe’ye edâ ve teslîme mezbûr Hasan Ağa’ya ba‘de’t-tenbîh mâ-vaka‘a bi’t-taleb ketb olundu.<br><br>Fî-gurreti şehr-i Ramazani’l-mübârek li-sene ihdâ ve semânîn ve elf.<br><br>Şuhûdü’l-hâl: Şükrullah Bey b. Mustafa, Abdi Çelebi b. Hüseyin, İbrahim Çelebi b. Ahmed, Mustafa Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2800"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2802"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b398"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o534"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>