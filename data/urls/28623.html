﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 308<br>Hüküm no: 207<br>Orijinal metin no: [68b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ali Ağa b. Mehmed’in Canbaz taifesinden Mehmed Beşe b. Abdullah’a olan borcunu kefaletinden dolayı Mehmed Beşe’nin ödemesi</b><br><br>Mahmiye-i İstanbul’da Kapudan Sinan Paşa mahallesi sükkânından iken bundan akdem vefât eden Ali Ağa b. Mehmed b. Abdullah’ın kebîre kızı ve hasren vârisi olan fahrü’l-muhadderât bâ‘isetü’l-kitâb Fâtıma nâm hatun tarafından husûs-ı âti’l-beyâna vekîl olduğu zât-ı mezbûreyi ma‘rifet-i şer‘iyye ile ârifân Halil Paşa b. Abdullah ve Ali Beşe b. Yunus şehâdetleriyle şer‘an sâbit olan Halil Ağa b. Mehmed meclis-i şer‘-i şerîf-i enverde ve mahfel-i dîn-i münîf-i ezherde Mehmed Beşe b. Sefer mahzarında üzerine da‘vâ ve takrîr-i kelâm edip işbu yedimde olan temessük nâtık olduğu üzere müteveffâ-yı mezbûr Ali Ağa hayatında bin doksan altı senesi Muharremi evâilinde mezbûr Mehmed Beşe’nin dâmadı gāib ani’l-meclis canbaz tâifesinden diğer Mehmed Beşe b. Abdullah b. Abdurrahman nâm kimesne zimmetinde cihet-i karz-ı şer‘îden yüz on guruş hakkına işbu merkūm Mehmed Beşe tarafeynden emir ve kabûlü hâvî kefâlet-i sahîha-i şer‘iyye ile kefîl oldukdan sonra mezbûr Ali Ağa meblağ-ı mezbûru kable’l-ahz fevt olmağla <<müvekkilim mezbûreye intikāl itmeğin>> hâlâ suâl olunup alıverilmesi bi’l-vekâle [69a] matlûbumdur dedikde gıbbe’s-suâl ve akībe’l-inkâr, müdde‘î-i mezbûrdan müdde‘âsına beyyine taleb olundukda udûl-i Müslimînden olup mahalle-i mezbûrede sâkin Ali Efendi b. Hüseyin ve Mehmed Beşe b. Ali nâm kimesneler li ecli’ş-şehâde meclis-i şer‘a hâzırân olup istişhâd olunduklarında fi’l-hakīka müteveffâ-yı mezbûr Ali Ağa b. Mehmed hayatında bin doksan altı senesi Muharremi evâilinde mezbûr Mehmed Beşe’nin dâmadı gāib ani’l-meclis canbaz tâifesinden diğer Mehmed Beşe b. Abdullah nâm kimesne zimmetinde cihet-i mezbûrdan hakkı olan yüz on guruşa işbu mezbûr Mehmed Beşe tarafından emir ve kabûlü hâvî kefâlet-i sahîha-i şer‘iyye ile bizim huzûrumuzda kefîl olmuşidi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcebiyle meblağ-ı mezbûr yüz on guruşu vekîl-i mezbûr Halil Beşe’ye edâ ve teslîm etmek üzere merkūm Mehmed Beşe’ye ba‘de’t-tenbîh mâ vaka‘a bi’t-taleb ketb olundu.<br><br>Fi’l-yevmi’l-ışrîn min-şehr-i Şevvali’l-mükerrem li-sene seb‘a ve mie ve elf.<br><br>Şuhûdü’l-hâl: İbrahim Çelebi b. Ahmed, İbrahim Çelebi b. Mehmed, Mahmud b. Hasan, Osman b. Hasan ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=28622"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28624"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b308"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o847"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>