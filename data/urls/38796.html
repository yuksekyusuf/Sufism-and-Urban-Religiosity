﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 364<br>Hüküm no: 416<br>Orijinal metin no: [68b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarraf İstefan oğlu Anaştaş ve sairlerinin Mihaliç kazası ayanı Lütfullah Ağa ve sairlerinin zimmetlerini ibra etmesi</b><br><br>Husûs ile ibrâ<br><br>Tahakkuk-ı özr-i şer‘îye binâen husûs-ı âti’l-beyânın mahâllinde ketb ü tahrîri için savb-ı şer‘-i enverden bi’l-iltimâs irsâl olunan mevlana es-Seyyid Numan Efendi mahmiye-i İstanbul’da Yeni Han’da vâki‘ Sarrâf İstefanoğlu Anaştaş zimmînin odasına varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i âlî ettikde mersûm Anaştaş zimmî meclis-i ma‘kūd-ı mezkûrda kendiden asıl ve medîne-i Mihaliç a‘yânı Lütfullah Ağa ve muhtârlarından es-Seyyid el-Hâc Halil ve Balıkçızâde es-Seyyid el-Hâc Süleyman Efendi ve Hancızâde el-Hâc Mustafa Ağa ve Bostancızâde es-Seyyid Osman Ağa ve Sivâsî es-Seyyid el-Hâc [69a] Ahmed Ağa ve Mehmed Ârif Hoca ve el-Hâc İsmailzâde Mustafa Ağa ve Şeyh Tâhir Efendi ve Ata Hasan Efendi ve Kethudâ-yı Şehr Halil Ağa ve Kızıkzâde Halil Efendi ve Haffâf Osman Ağa ve el-Hâc Hasanzâde Osman Ağa ve Mecburzâde Mehmed Ağa ve Tâhir Ağa ve Attâr el-Hâc Molla Ahmed ve Kasab el-Hâc Ahmed Ağa ve Attâr es-Seyyid İbrahim ve Kasab el-Hâc İsmail Ağa ve Kelesan karyesinden el-Hâc Halil Ağa ve Beylik karyesinden es-Seyyid İbrahim Ağa ve yine? karyesinden Hüseyin Ağa ve Cemandıra kurâsından Halil Ağa ve Karaağaç kurâsından Mehmed Ağa ve Karayani kurâsından Hüseyin Ağa ve Toyhisâr kurâsından el-Hâc Hasanzâde Mustafa Ağa ve Kapıcızâde Osman Ağa ve Aksakal kurâsından İsmail Ağa ve Dağta? kurâsında es-Seyyid Ahmed Bey ve Köse Resul kurâsından el-Hâc Çakır Ağa ve Sığırcı kurâsından es-Seyyid Lütfullah Ağa ve Çonlu kurâsından Kovanozzâde Mehmed Ağa ve Çavuş kurâsından İsmail Ağa ve Ateşmend kurâsından el-Hâc Mehmed Ağa ve Mahbubeler kurâsından Ali Ağa ve Çakıllar kurâsından Feyzullah Ağa ve Dere kurâsından Ahmed ve Kebeciler kurâsından Yusuf Ağa ve Yenice kurâsından Mehmed Ağa ve Kādı kurâsından Sepuzâde Mehmed Ağa ve Arız kurâsından Abdizâde Mehmed Ağa ve Tur Ali kurâsından es-Seyyid Halil Ağa ve Keşlik kurâsından Mustafa Ağa ve Karasu kurâsından Güdülzâde Hasan Ağa ve diğer Hasan Ağa ve Gülecek kurâsından Kara Mehmedzâde Ali Ağa ve Kıranlar kurâsından İmâmzâde Halil Ağa ve Akçakoyun kurâsından el-Hâc Lütfullah Ağa ve Kulakpınarı kurâsından İmâmoğlu Ali Ağa ve Keremger kurâsından İbrahim Ağa ve Cambazzâde kurâsından Ali ve Murtaza Ağa ve Suhan nâhiyesi ve Delice kurâsından es-Seyyid Mehmed Ağa ve Kesenelik kurâsından es-Seyyid Mehmed Ağa ve es-Seyyid İbrahim Ağa ve Melik karyesinden Hacızâde Mehmed Ağa ve medîne-i mezbûre ahâlisinden ve kurâhâ ahâlilerinden ma‘lûmü’l-esâmî Müslimîn taraflarından husûs-ı âtîde tasdîka vekîlleri el-Hâc Mustafa Ağa b. el-Hâc Süleyman ve Cağaloğlu Tokul asâleten ve kendinden asıl ve Rum milleti kocabaşılarından Cağaloğlu Hıristo ve Soteroğlu Yorgi ve Kurtkapanoğlu Kostandi Piraboğlu Kostandi ve Sisamoğlu Tanaş ve Çobanoğlu Tanaş ve Tekoğlu Kostandi ve Boçin Çorbacı ve Abacı Anton ve Ermeni milleti kocabaşılarından Salmaslıoğlu Kigork ve Antonoğlu Agob ve Helmaslıoğlu Küçük Kigork ve Hancı Agob ve Harîrî Mardıros ve Hancı Rafayel ve Gülmezoğlu Artin ve Karadölekoğlu Norsik ve Elmaoğlu Serkiz ve sâir ma‘lûmü’l-esâmî zimmîler taraflarından kezâlik husûs-ı âtîde tasdîka vekîl-i şer‘îleri Selmasoğlu Kigork v. Mardıros zimmî muvâcehelerinde ikrâr-ı tam ve takrîr-i kelâm edip bin iki yüz kırk senesi Martı ibtidâsından işbu târih-i vesîkaya gelince Mihaliç kazâsının vâride olan umûr-ı mühimme-i saltanat-ı seniyyeye dâir ve husûsât-ı sâireye mütedâir iktizâ eyledikçe kâffe-i ahâli taraflarından ümenâ ta‘yîn olunan ehl-i İslâm ve kocabaşıların malımdan gerek bâ-defter ve gerek temessük ceste ceste ikrâz ve kabz eyledikleri ve poliçe tarîkiyle eyledikleri mebâliğ-i ma‘lûmü’l-mikdârın hesâbını asıl ve müvekkilûn-ı merkūmûn ile sehv ü galatdan ârî yegân yegân rü’yet ve zuhûr eden hakkımı asıl ve müvekkilûn-ı merkūmûndan tamamen ve kâmilen ahz ü kabz edip min-ba‘d asıl ve müvekkilûn-ı merkūmûn zimmetlerinde bir akçe ve bir habbe hakkım ve alacağım bâkī kalmamağla husûs-ı mezkûra ve sâir beynimizde cereyân eden cemî‘-i ahz ü i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika âmme-i da‘vâ ve mutâlebât ve kâffe-i eymân ve muhâsamâtdan asıl ve müvekkilûn-ı merkūmûnun ve sâir ahâli-i kazâ ve kurânın zimmetlerini kabûllerini hâvî ibrâ-yı âmm-ı sahîh-i şer‘î ve iskāt-ı tamm-ı sarîh-i mer‘î ile ibrâ ve iskāt eylediğimde onlar dahi ber-vech-i muharrer ibrâ-yı mezkûrumu kabûl eylediler. Eğer ba‘de zamânin tarafından temessükât zuhûr eder ise kat‘a amel ve i‘tibâr olunmasın dedikde gıbbe’t-tasdîki’ş-şer‘î vâki‘ hâli mevlana-yı merkūm mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelipalâ-vukū‘ihî inhâ ve takrîr etmeğin mâ-vaka‘a [bi’t-taleb ketb olundu.]<br><br>Fî 7 B sene [1]242.<br><br>Şühûdü’l-hâl: Muhzır Mehmed Çelebi, Çukadâr Mustafa Ağa, Muhzır Emin Çelebi</p>          <br><a title="Önceki sayfa" style="text-decoration:none" href="./ayrmetin.php?idno=38795"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38797"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b364"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o503"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>