﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 269<br>Hüküm no: 295<br>Orijinal metin no: [38a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe ve Rukiye bt. Yahya Efendi’nin, anneleri tarafından Mehmed, Mustafa, Hüseyin ve Hasan kardeşlere satılan eve babalarının ölmeden önce yaptığı masraflarının kendilerine ödenmesi talebiyle açtıkları davada sulh yoluyla anlaştıkları</b><br><br>Bâ-mühr-i hazret-i efendi<br><br>Ma‘rûz<br><br>Sâdır olan fermân-ı âlîlerine imtisâlen derûn-ı arzuhâlde mezkûr husûsun mahâllinde keşf ve istimâ‘ı’çün kıbel-i şer‘-i enverden me’zûnen irsâl olunan Başkâtib Mevlânâ Ömer Efendi dâ‘îleri hâssa mi‘mârlardan Hüseyin Halîfe ve Ali Halîfe ile derûn-ı arzuhâlde mezkûr Cevvîzâde mahallesi civârında Simkeş Hacı Sinan mahallesinde ma‘lûmü’l-hudûd menzile varıp huzûr-ı Müslimînde akd-i meclis-i şer‘-i enver eyledikde arzuhâl sahibeleri Âişe ve Rukiye bintey Yahya Efendi b. Mustafa nâm hatunlar taraflarından husûs-ı âti’z-zikre vekîlleri olduğu Mehmed Ağa b. Ali ve Ali b. İbrahim şehâdetleriyle hasm-ı câhid muvâcehesinde nehc-i şer‘î üzere sâbit olan mezbûre Rukiye’nin zevci el-Hâc Mehmed b. Mehmed meclis-i ma‘kūd-ı mezkûrda menzil-i mezkûra bi’ş-şirâ vâzı‘u’l-yed olan Mehmed ve Mustafa ve Hüseyin ve Hasan benû Mehmed nâm kimesnelerden mezbûrûn Mehmed ve Mustafa ve Hüseyin asâleten ve mezbûr Hasan’ın li-ebeveyn kız karındaşı ve tarafından husûs-ı âti’z-zikre vekîl-i sâbitü’l-vekâlesi olup zâtı ta‘rîf-i şer‘î ile mu‘arrefe olan Fâtıma Hatun vekâleten muvâcehelerinde menzil-i mezkûrun sahibe-i evvelîsi olup bâyi‘ası Âişe nâm hatun dahi hâzıra olduğu hâlde işbu menzil-i mezkûr mukaddemâ hâzıra-i mezbûre Âişe Hatun’un yedinde mülkü iken mezbûre Âişe’nin sadrî oğlu olup müvekkiletânım mezbûretânın babaları olan müteveffâ Yahya Efendi hayatında kendi nefsi’çün anası hâzıra-i mezkûrenin izniyle [38b] malından altı yüz guruş sarf edip menzil-i mezkûr dâhilinde müceddeden üç bâb oda ve hâriciyesini meremmât ve mahlûten bir bâb oda dahi binâ edip ba‘dehû fevt olup verâseti anası hâzıra-i mezbûre ve zevcesi Hadîce Hatun ve kızları müvekkiletânım mezbûretâna münhasıra olmağın hâlâ müvekkiletânım mezbûretânın menzil-i mezkûrda olan babaları müteveffâ-yı mezbûrun binâ ve ta‘mîrinden hisselerini taleb ederim deyü da‘vâ ve müşterûn-ı mezkûrûn dahi cevâblarında müteveffâ-yı mezbûr Yahya Efendi’nin menzil-i mezkûrda binâ ve meremmâtını külliyyen inkârlarından mâ‘adâ mezbûr Yahya Efendi müflisen fevt olmağla anası bâyi‘a-i hâzıra-i mezbûre Âişe Hatun oğlu müteveffâ-yı mezbûrun bi’l-emr ve’l-kabûl kefâletiyle beş yüz elli guruş deynini dahi edâ etmişidi deyü def‘ sadedinde olup ol vechile beynlerinde ba‘de vukū‘ı’l-münâza‘ât bâ-vesâtet-i muslihîn vekîl-i mezbûr el-Hâc Mehmed bi’l-vekâle müdde‘âsından müşterûn-ı mezbûrûn Mehmed ve Mustafa ve Hüseyin ve vekîl-i mezbûre Fâtıma ile an-inkâr seksen guruş bedel-i makbûza sulh olup müvekkiletân-ı mezbûretânın babaları müteveffâ-yı mezbûr Yahya Efendi’nin menzil-i mezkûrda olan meremmât ve binâsına ve masrûfâtına müte‘allika âmme-i da‘vâdan müşterûn-ı mezbûrûn Mehmed ve Mustafa ve Hüseyin ve Hasan’ın zimmetlerini ibrâ-i âmm-ı kātı‘u’n-nizâ‘la bi’l-vekâle ibrâ ve ıskāt eylediğini mevlânâ-yı mezbûr mahâllinde ketb ü tahrîr ve ba‘dehû ma‘an ba‘s olunan ümenâ-i şer‘-i enver ile gelip alâ-vukū‘ihî meclis-i şer‘-i şerîfe inhâ eylediği huzûr-ı âlîlerine i‘lâm olundu.<br><br>Fî 20 Recebi’l-ferd sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7334"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7336"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b269"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o623"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>