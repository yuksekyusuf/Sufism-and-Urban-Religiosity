﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 259<br>Hüküm no: 249<br>Orijinal metin no: [46a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nefise Hatun ile kızının yağlıkçı gediğindeki hisselerini sattıkları</b><br><br>Yağlıkçı<br><br>Medîne-i Üsküdar’da Vâlide-i Atîk mahallesinde sâkin iken bundan akdem vefât eden Basmacı es-Seyyid Mehmed Emin Ağa b. es-Seyyid Ebubekir b. Abdullah’ın verâseti zevce-i menkûha-i metrûkesi Şerife Nefise Hatun bt. es-Seyyid Ahmed ile sulbiye kebîre kızı Şerife Âişe Hatun ve sulbî kebîr oğlu es-Seyyid Ebubekir’e münhasıra ve mesele-i mîrâsları yirmi dört sehmden olup sihâm-ı mezbûreden üç sehmi zevce-i mezbûreye ve yedi sehmi bint-i mezbûreye ve on dört sehmi ibn-i merkūma isâbeti tahakkukundan sonra verese-i mezbûrûndan zâtları zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan zevce-i mezbûre Şerife Nefise ve bint-i mezbûre Şerife Âişe Hatun’dan her biri meclis-i şer‘-i enverde işbu bâ‘isü’l-kitâb ibn-i merkūm es-Seyyid Ebubekir mahzarında ikrâr-ı tâm ve takrîr-i kelâm edip mahmiye-i mezbûrede Çarşı-yı Kebîr’de Yağlıkçılar sûkunda Yağlıkçı Osman Efendi ve Yağlıkçı el-Hâc Selim Efendi dükkânları beynlerinde kâin şehriye yüz yetmiş para kirâ-i kadîmli iki kepenk bir bâb yağlıkçı dükkânı derûnunda mevcûd beyne’l-esnâf gedik ta‘bîr olunur âlât-ı lâzıme-i ma‘lûme müstakıllen zevcim ve mûrisimiz müteveffâ-yı mezbûrun hayatında ile’l-vefât yedinde mülkü olup ba‘de vefâtihî ber-tashîh-i mezkûr bize mevrûs olmağla gedik-i mezkûrdan ber-tashîh-i mezkûr mâlikeler olduğumuz hisse-i şâyi‘alarımızı tarafeynden îcâb ve kabûlü hâvî şürût-ı müfside ve uhûd-ı mubtıla ve muvâza‘adan ârî bey‘-i bâtt-ı sahîh-i şer‘î ve safka-i vâhide ile merkūm es-Seyyid Ebubekir’e bin sekiz yüz guruşa bi’l-verâse bey‘ ü temlîk ve vech-i lâyıkı üzere teslîm eylediğimizde ol dahi ber-minvâl-i muharrer iştirâ ve temellük ve tesellüm ve kabz ve kabûl edip semen-i mezkûr bin sekiz yüz guruşu bize tamâmen def‘ ü teslîm ve biz dahi yedinden ahz u kabz ve bi-kadri’l-hısas beynimizde iktisâm etmemizle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt eyledik fîmâ-ba‘d gedik-i mezkûrun ber-tashîh-i merkūm on sehm hisse-i şâyi‘asında bizim aslâ ve kat‘â alâka ve medhalimiz kalmayıp mecmû‘-ı gedik-i mezkûr merkūm es-Seyyid Ebubekir’in ırsen ve şirâen mülk-i mahzı ve hakk-ı sırfı olmuşdur dediklerinde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî 20 Ra sene 1247<br><br>Şuhûdü’l-hâl: Kethüdâ es-Seyyid el-Hâc Veli Ağa, Yiğitbaşı Osman Ağa, Yağlıkçı İbrahim Efendi b. Abdullah, Kethüdâ-i Muhzırân İsmail Ağa, Muhzır Hüseyin Çelebi b. Yusuf</p>          <br><a title="Önceki sayfa" style="text-decoration:none" href="./ayrmetin.php?idno=34426"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34428"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b259"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o518"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>