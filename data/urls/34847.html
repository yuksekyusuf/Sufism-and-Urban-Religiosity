﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 240<br>Hüküm no: 194<br>Orijinal metin no: [77-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer Ağa’nın kahve bedelinden alacağı olduğu iddiasıyla Attar Mehmed Ali Ağa’ya açtığı davada sulh olduğu</b><br><br>10500 [guru]şa sulh<br><br>[Ma‘rûz]<br><br>İstanbul’da Tahmisönü’nde meshûk kahveci olan bâ‘isü’l-i‘lâm es-Seyyid el-Hâc Ömer Ağa b. Halil meclis-i şer‘-i münîrde İstanbul’da Okçularbaşı nâm mahâlde attâr olan es-Seyyid Mehmed Ali Ağa b. el-Hâc Rüstem muvâcehesinde mezbûr es-Seyyid Mehmed Ali Ağa’nın bin iki yüz elli altı senesi Muharremi’l-harâmının yirmi ikinci gününden sene-i sâbıkā yani bin iki yüz elli yedi senesi Zilka‘detü’ş-şerîfesinin on beşinci gününe gelince mâlımdan ve yedimden iştirâ ve kabz eylediği meshûk kahve semeninin hesâbını sâlifü’z-zikr Zilka‘detü’ş-şerîfenin on beşinci günü mezbûr es-Seyyid Mehmed Ali Ağa ile lonca odamızda yegân yegân sehv ü galatdan ârî hesâb-ı sahîh ile rü’yet eylediğimizde gayrı ez-teslîmât lede’l-muhâsebe sahhe’l-bâkī mezbûr es-Seyyid Mehmed Ali Ağa zimmetinde cihet-i mezkûreden on üç bin sekiz yüz kırk üç guruş alacak hakkım zuhûr ettikde meblağ-ı merkūm bana zimmetinde sahîhan deyni olduğunu ikrâr-ı kat‘î ile ikrâr ve târih-i merkūm ile müverrah işbu bir kıt‘a deyn tahvîlini dahi yedime vermekle meblağ-ı mezkûr on üç bin sekiz yüz kırk üç guruşu mezbûr es-Seyyid Mehmed Ali Ağa’dan hâlâ taleb ederim deyü tasaddî eylediğim da‘vâmdan bâ-tavassut-ı muslihîn mezbûr ile kat‘a li’n-nizâ‘ on bin beş yüz guruş üzerine ba‘de akdi’l-musâlaha ve’l-kabûl bedel-i sulh-ı mezkûrdan mâ‘adâ ziyâde müdde‘âma ve bi’l-cümle husûs-ı mezkûra ve işbu târih-i i‘lâma gelince sâir cemî‘ hukūk-ı şer‘iyeye müte‘allika âmme-i de‘âvîden tarafeynden her birimiz âharın zimmetini kabûlümüzü hâvî ibrâ-i âmm-ı sahîh-i şer‘î ile ibrâ ve iskāt eyledik deyü ba‘de’l-ikrâr ve’t-tasdîk ibrâdan müstesnâ bedel-i sulh-ı mezkûr on bin beş yüz guruşu müdde‘î-i mezbûr es-Seyyid el-Hâc Ömer Ağa’ya bi’t-taleb edâ ve teslîme mezbûr es-Seyyid Mehmed Ali Ağa’ya tenbîh olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 16 M sene 1258</p>          <br><a title="Önceki sayfa" style="text-decoration:none" href="./ayrmetin.php?idno=34846"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34848"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b240"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o612"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>