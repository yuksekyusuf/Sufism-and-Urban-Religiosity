﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 339<br>Hüküm no: 311<br>Orijinal metin no: [94a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mühtediye Ayşe bt. Abdullah’ın eski kocası Mosi v. Hayim’e açtığı kızının nafakasıyla ilgili davada onunla sulh olduğu</b><br><br>Medîne-i Gelibolu’da Balıkpazarı kurbünde sâkine Âişe bt. Abdullah nâm mühtediye meclis-i şer‘-i hatîrde mahmiye-i İstanbul hısnı ebvâbından Balat kapısı dâhilinde sâkin işbu hâmilü’s-sifr Mosi v. Hayim nâm Yahûdî muvâcehesinde ikrâr ve takrîr-i kelâm edip mezbûr Mosi mukaddemâ zevcim olup ben şeref-i İslâm ile müşerrefe oldukdan sonra zevcim mezbûrdan tefrîk olunmağla mezbûrun firâşından hâsıla kızım Rahil nâm sagīrenin levâzım-ı zarûriyesi için beher yevm beşer akçe nafaka-i mefrûzasından yedi senede müctemi‘ olan yüz beş kıt‘a esedî guruşu hâlâ mezbûr Mosi’den taleb ve da‘vâ eylediğimde beynimizde nizâ‘-ı küllî vukū‘undan sonra muslihûn tavassut edip da‘vâ-yı mezbûreden merkūm Mosi ile on beş esedî guruş üzerine beynimizde inşâ-i akd-i sulh eylediklerinde ben-dahi sulh-i mezbûru kabûl ve bedel-i sulh olan meblağ-ı mezbûr on beş guruşu yedinden tamamen ahz ü kabz eyleyip sagīre-i mezbûrenin nafakasına müte‘allika cemî‘ de‘âvî ve mutâlebâtdan mezbûr Mosi’nin zimmetini ibrâ-i âmm-ı kātı‘u’n-nizâ‘la ibrâ ve ıskāt eylediğimden mâ‘adâ kızım sagīre-i mezbûreyi dokuz yaşına değin kendü mâlımdan infâk ve iksâ etmek üzre ta‘ahhüd eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâmin ve’l-işrîn min-şehri Rebî‘i’l-evvel li-sene ihdâ ve tis‘în ve elf.<br><br>Şuhûdü’l-hâl: Hüseyin Efendi b. Himmet, Abdülfettah Efendi b. Himmet, Mehmed Çelebi b. Haydar, Ahmed Çelebi b. Piyale, Mahmud Çelebi b. el-mukayyid.</p>          <br><a title="Önceki sayfa" style="text-decoration:none" href="./ayrmetin.php?idno=41459"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41461"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b339"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o407"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>