﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 147<br>Hüküm no: 83<br>Orijinal metin no: [17a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kuyumcu İstefan v. Parsih’in tütüncü dükkânını Abraka bt. müteveffâ Artin’e satması</b><br><br>Tütüncü mübâya‘ası 30000 guruş<br><br>Kezâlik mahmiye-i İstanbul hısnı ebvâbından Bahçe kapısı hâricinde vâki‘ Şabcı Hân’ında sâkin teba‘a-i Devlet-i aliyye’nin Ermeni milletinden Kuyumcu İstefan v. Parsih meclis-i şer‘-i hatîrde medîne-i Üsküdar’da Selami mahallesinde sakin teba‘a-i Devlet-i aliyye’nin Ermeni milleti nisvânından olduğu bâ-ilmühaber mütehakkık olan bâ‘isetü’r-rakīm Abraka bt. el-müteveffâ tüccârdan Artin v. Adam’ın zevci ve tarafından husûs-ı âti’l-beyânda tasdîka vekîl-i şer‘îsi teba‘a-i Devlet-i aliyye’nin Ermeni milletinden ve Avrupa tüccârından Papasoğlu Artin v. Papas Barnabas muvâcehesinde tütüncü esnâfının kethüdâsı el-Hâc Mehmed Latif Efendi b. İsmail ile duhân tüccârından mazbûtü’l-esâmî on nefer müslim ve beş nefer hıristiyan lonca ihtiyârları taraflarından mürsel kethüdâ vekîli Ahmed Efendi b. Osman hâzır olduğu hâlde ikrâr-ı tâm ve takrîr-i kelâm edip mahmiye-i mezkûrede Kumkapı hârici ittisâlinde vâki‘ bir tarafdan cidâr-ı hısn ve bir tarafdan Sultan Süleyman Hân hazretleri çeşmesi ve tarafeyni tarîk-i âm ile mahdûd Eshâm Muhâsebesi Kalemi’nde Ahmed Ağa ismine mukayyed Ayasofya-i Kebîr Câmi’-i şerîfi ve cennet-mekân adn-i âşiyân Ebü’l-feth Sultan Mehmed Hân aleyhi sicâlü’l-gufrân hazretlerinin evkāf-ı celîleleri musakkafâtından benim bâ-temessük-i mütevelli bi’l-icâreteyn taht-ı tasarrufumda olan şehriye dört guruş kirâlı bir bâb tütüncü dükkânı ve ona merbût mahall-i mezkûrde vâki‘ bir tarafdan müşârün-ileyh Sultan Süleyman Hân hazretleri çeşmesi ve bir tarafdan cidâr-ı hısn ve bir tarafdan Kürkçübaşı merhûm Süleyman Ağa Vakfı’ndan abdesthâne kapısı ve taraf-ı râbi‘itarîk-i âm ile mahdûd müşârün-ileyh Sultan Mehmed Hân hazretleri ve mûmâ-ileyh Süleyman Ağa vakıfları musakkafâtından kezâlik benim mütevellileri temessükü mantûkunca bi’l-icâreteyn taht-ı tasarrufumda olan şehriye iki guruş kirâlı bir bâb ahşâb mağaza derûnlarında mevcûde beyne’l-esnâf gedik ta‘bîr olunur âlât-ı lâzime-i ma‘lûme akd-i âti’z-zikrin sudûruna değin şehr-i sâbık Şevvali’l-mükerremin onuncu günü târihiyle müverrah İstanbul Mahkemesi’ndeni‘tâ olunan işbu bir kıt‘a mübâya‘a hücceti ve kethüdâ-yı mûmâ-ileyhin takdîm eylediği bir kıt‘a ilmühaber mantûklarınca yedimde müstakillen mülk ve hakkım olmağla ben ber-minvâl-i muharrer mâlik olduğum âlât-ı gedik-i mezkûru tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile otuz bin guruşa müvekkile-i merkūme Abraka’ya bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz u kabûl eyledikden sonra semeni olan meblağ-ı merkūm otuz bin guruşu tamamen bana def‘ u teslîm ben dahi yedinden bi’t-tamâm ve’l-kemâl ahz u kabz edip ba‘de’l-yevm âlât-ı gedik-i mezkûrde benim aslâ ve kat‘â alâka ve medhalim kalmayıp müvekkile-i merkūme Abraka’nın mülk-i müşterâsı ve hakk-ı sırfı olmağla mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile kabûlümüzü hâvî ibrâ vü ıskāt eyledik dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 28 Zilka‘de sene 1278<br><br>Şuhûdü’l-hâl: Muhzır Mustafa Ağa b. ( ), Muhzır Mehmed Ağa b. ( ), Muhzır Süleyman Ağa b. ( ), Muhzır Feyzullah Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35757"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35759"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b147"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o407"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>