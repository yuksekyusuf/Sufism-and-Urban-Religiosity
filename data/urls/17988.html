﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 634<br>Hüküm no: 1035<br>Orijinal metin no: [117b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Litros karyesinden Foti’nin Kosta tarafından bıçakla yaralandığı</b><br><br>Maʻrûz;<br><br>Sâdır olan fermân-ı âlîlerine imtisâlen savb-ı şerʻîden irsâl olunan Mevlânâ Mehmed Efendi ve izzetlü bostancıbaşı ağa taraflarından taʻyîn olunan Çukadâr Yahya kulları ile Havâss-ı aliyye kazâsına tâbiʻ Litros karyesinde Foti nâm mecrûhun mütemekkin olduğu menzile varıp cemâʻat-i Müslimîn huzûrlarında sâhib-i firâş olan merkūm Foti zimmînin aʻzâsına nazar olundukda sağ boş böğürden bıçak yarası cârihi kendinden suâl olundukda yine karye-i mezbûre mütemekkinlerinden ahz olunan gāib ani’l-meclis Kosta ve Mitro nâm zimmîler iki gün mukaddem baʻde’l-işâ odama misâfiren gelip maʻan otururlar iken merkūm Kosta bıçak ile beni işbu muʻâyene ve keşfolunduğu üzere sağ boş böğrümden bi-gayr-ı hakkın amden darb ve cerh edip hasmım merkūm Kosta’dır deyü taʻyîn eylediğini mevlânâ-yı mezbûr mahallinde baʻde’t-tahrîr ve maʻan baʻs olunan ümenâ-i şerʻle meclis-i şerʻa gelip alâ-vukūʻıhî inhâ ve takrîr eylediği mübâşir-i merkūm iltimâsıyla huzûr-ı âlîlerine iʻlâm olundu. Fermân men-lehü’l-emrindir.<br><br>Fi’l-yevmi’r-râbiʻ aşer min-Zilhicceti’ş-şerîfe li-sene ihdâ ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17987"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17989"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b634"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o654"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>