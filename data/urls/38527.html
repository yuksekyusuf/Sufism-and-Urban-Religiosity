﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 160<br>Hüküm no: 147<br>Orijinal metin no: [32a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Palazoğlu Haralam’ın vârisleri Despino ve Sivadros’un Mıgırdıç v. Bogos’u vekil tayin etmeleri</b><br><br>İsbât-ı vekâlet, Ahz [ü] kabz<br><br>Medîne-i Kayseriye’ye tâbi‘ Zencidere karyesi re‘âyâsından olup Trabzon’da hâlik olan Palazoğlu Haralam v. Aci Sivadros zimmînin zâtı zevce-i metrûkesi Despino bt. Hüdaverdi ile babası mersûm Sivadros v. Adam zimmîye inhisârı tahakkukundan sonra mersûmân Despino ve Sivadros taraflarından ber-vech-i âtî vekâlet iddi‘â eden işbu hâmilü’r-rakīm Mıgırdıç v. Bogos zimmî meclis-i şer‘-i hatîr-i lâzımü’t-tevkīrde Palazoğlu Yuvan zimmî muvâcehesinde üzerine da‘vâ ve takrîr-i kelâm edip mersûmân Despino ve Sivadros’un mûrisleri hâlik-i mersûm Haralam zimmî sağlığında malından on dört çuval bin yirmi üç vakıyye <<ma‘lûmü’l-vezn>> penbesine mersûm Yuvan zimmîye li-ecli’l-hıfz bi’l-emâne îdâ‘ ve teslîm ol dahi yedinden ahz ü kabz zikr olunan penbeyi mersûm Haralam zimmî kable’l-kabz hâlik ve zikr olunan penbeleri mersûmân Despino ve Aci Sivadros’a mevrûs olmağla mersûmân Despino ve Aci Sivadros sâlifü’l-beyân on dört çuval bin yirmi üç vakıyye penbeyi mersûm Yuvan zimmîden taleb [ve] da‘vâ ve ahz ü kabz ve semen-i misilleriyle âhara bey‘e ve kabz-ı semene ve makbûzundan mevrûsları hâlik-i mersûmun sarrâf tâifesinden Yazıcıoğlu Bedros zimmîye sağlığında zimmetinde deyni olan ba-temessük dört bin yüz yirmi guruşu edâya ve fazla kalır ise fazlasını kendülere îsâle ve teslîme ve işbu yedimde olan bir kıt‘a vekâlet hücceti nâtıka olduğu üzere taraflarından şühûd mahzarlarında beni kabûlüne mevkūfe vekîl nasb ü ta‘yîn eylediklerinde ben dahi haber-i vekâlet bana vâsıl oldukda vekâlet-i mezkûreyi kabûl etmemle zikr olunan on dört çuval bin yirmi üç vakıyye penbeyi mersûm Yuvan zimmîden vekâletim hasebiyle taleb ederim, suâl olunsun dedikde gıbbe’s-suâl mersûm Yuvan zimmî dahi cevâbında hâlik-i mersûmun sâlifü’l-beyân on dört çuval bin yirmi üç vakıyye penbesini li-ecli’l-hıfz bi’l-emâne kabz ve el-yevm yedinde olduğunu ikrâr, müdde‘î-i mersûmun vekâleti ma‘lûmum değildir deyü inkâr edicek müdde‘î-i mersûmdan ber-vech-i muharrer vekâlet müdde‘âsına mutâbık beyyine taleb olundukda udûl-i ahrâr-ı ricâl-i Müslimînden ve katırcı tâifesinden İmâmoğlu Mustafa b. Mehmed ve Ali b. Mehmed li-ecli’ş-şehâde meclis-i şer‘a hâzırân olup isre’l-istişhâd fi’l-hakīka hâlik-i mersûm Haralam zimmî sağlığında malından on dört çuval bin yirmi üç vakıyye penbesini <<li-ecli’l-hıfz>> mersûm Yuvan zimmîye îdâ‘ ve teslîm <<ol dahi yedinden ba‘de’l-kabz sâlifü’l-beyân penbesini>> ve kable’l-ahz mersûm Haralam zimmî hâlik ve terekesine mersûme Despino ile babası Sivadros zimmîye mevrûs olmağla şahsı rü’yetimiz ile ma‘lûmumuz olan zevce-i mersûme Despino bt. Hüdaverdi Nasrâniye ile babası mersûm Sivadros v. Adam zimmî sâlifü’l-beyân on dört çuval bin yirmi üç vakıyye penbesi mersûm Yuvan zimmîden taleb ve da‘vâ ve ahz ü kabza ve semen-i misilleriyle âhara bey‘e ve kabz-ı semene ve makbûzundan <<ve semen-i mezkûrdan>> mûrisleri hâlik-i mersûmun Yazıcıoğlu Bedros zimmîye bâ-temessük deyni olan dört bin yüz yirmi guruşu mersûm Bedros zimmîye edâya ve fazla kalır ise fazlasını kendülere îsâle ve teslîme karye-i mezbûrede huzûr-ı şer‘de bizim muvâcehemizde işbu müdde‘î-i mersûm Mıgırdıç zimmîye kabûlüne mevkūfe vekîl nasb ü ta‘yîn eylediklerinde ol dahi haberi vekâlet kendüye vâsıl oldukda vekâlet-i mezkûreyi kabûl eyledi, biz bu husûsa bu vech üzere şâhidleriz, şehâdet dahi ederiz deyü her biri müttefikü’l-lafz ve’l-ma‘nâ edâ-i şehâdet-i şer‘iye ettiklerinde gıbbe ri‘âyeti şerâiti’l-kabûl şehâdetleri makbûle olmağın mûcebince ba‘de’l-hükm ve’t-tenbîh mersûm Mıgırdıç zimmî yine meclis-i şer‘-i hatîr-i lâzımü’t-tevkīrde mersûm Yuvan zimmî muvâcehesinde bi’l-vekâle takrîr-i kelâm edip ânifen edâsına hükm ve tenbîh olunan on dört çuval bin yirmi üç vakıyye penbeyi mersûm Yuvan zimmî bana def‘ ü teslîm, ben dahi yedinden bi’l-vekâle tamamen ahz ü kabz eyledim dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 3 R sene [1]242<br><br>Şühûdü’l-hâl: Muhzır Ali Çelebi, Muhzır Mehmed Çelebi, Muhzır Emin Çelebi, Muhzır Feyzullah Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38526"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38528"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b160"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o537"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>