﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 269<br>Hüküm no: 312<br>Orijinal metin no: [60b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İznikmid Mutasarrıfı Mustafa Paşa’yı Sivas’a götürüp hapseden ve kurtulması için parasını alan Mübaşir Tavlacı Halil Ağa’nın aldığı parayı iade etmesi</b><br><br>Bâ-hatem-i hazret-i efendi,<br><br>Ma‘rûz,<br><br>Hâlâ İznikmid Mutasarrıfı Mustafa Paşa b. Ali Ağa Evgadlızâde? tarafından zikri âtî husûsda bâ-hüccet-i şer‘iyye vekîl olduğu Hüseyin Ağa b. Mustafa ve Selim b. Abdullah şehâdetleriyle sâbit olan Mahmud Ağa b. Ali meclis-i şer‘-i münîrde sâhib-i arzuhâl Tavlacı Halil Ağa b. Mahmud mahzarında mezbûr Halil Ağa bin yüz altmış üç senesinde Dârüssa‘âdeti’ş-şerîfe ağası etbâ‘ından olmağla müvekkilim mûmâ-ileyhin karındaşı Hasan Ağa hakkında Haremeyn-i şerifeyn husûsuna müdâhale eder deyü dîvân-ı Sivas’a ihzârı için bâ-fermân-ı âlî mübâşeretle Evgad’a? gelip mezbûr Hasan Ağa mevcûd bulunmamağla sen firâr etdirdin deyü müvekkilim mûmâ-ileyh Mustafa Paşa’yı Sivas’a götürüp ahz ve mirlivâ-i Sivas Sarıoğlu Mehmed Ağa’nın konağında sene-i mezkûre Saferi’nin on beşinci günü halâsı için müvekkilim mûmâ-ileyh Mustafa Paşa’nın malından ve yedinden bi-gayr-ı hakkın iki bin guruşunu ahz u kabz etmekle meblağ-ı mezbûru hâlâ bi’l-vekâle taleb ederim deyü da‘vâ ve mezbûr Halil Ağa cevâbında târîh-i mezkûrda ol tarafa mübâşeretle vardığını ikrâr ve meblağ-ı mezkûru ahzını ba‘de’l-inkâr müdde‘î-i mezbûr Mahmud Ağa ber-minvâl-i muharrer müdde‘âsını lede’t-tezkiye şehâdetleri makbûle olan Silahdârândan ve Sivas ahâlîsinden olmalarıyla Gedikpaşa’da misâfiren sâkin Mehmed Ağa b. Mustafa ve Odabaşı Çarşısı’nda Abdulkadir Çavuş konağında misâfiren sâkin Yüzbaşı Süleyman b. Mustafa şehâdetleriyle muvâcehesinde vech-i şer‘î üzere isbât etmeğin mûcebiyle mezbûr Halil Ağa meblağ-ı mezkûr iki bin guruşun def‘ ü teslîmine ilzâm olunduğu huzûr-ı âlîlerine i‘lâm olundu.<br><br>Fî 9 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42417"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42419"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b269"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o555"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>