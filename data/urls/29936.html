﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 45<br>Hüküm no: 1<br>Orijinal metin no: [İç Kapak]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Usta’nın Tahtakale’deki kebapçı ve çörekçi dükkânlarındaki hissesini sattığı</b><br><br>A‘lemü’l-ulemâ’i’l-izâm efdalü’l-fudalâi’l-fihâm zahru’l-mevâli’l-kirâm<br><br>Sa‘âdetlü semâhatlü Mollacıkzâde İshak Efendi hazretlerinin zaman-ı hükûmetlerinde olan vekāyi‘in hüccet sicillidir.<br><br>Kebabcı<br><br>Kebabcı esnâfından Ahmed Usta b. Abdullah nâm kimesnenin karındaşı ve tarafından vech-i âtî üzere sâbitü’l-vekâle vekîli olan el-Hâc Hüseyin nâm kimesne meclis-i şer‘-i şerîf-i enverde zâtı ta‘rîf-i şer‘î ile mu‘arrefe olan işbu bâ‘isetü’l-kitâb Zeyneb Hatun bt. Mustafa mahzarında bi’l-vekâle ikrâr-ı tâm ve takrîr-i kelâm edip mahmiye-i İslambol’da Tahtakale sûkunda vâki‘ çörekçi dükkânı derûnunda kırk iki vakıyye evân-ı nuhâs ile beyne’l-hiref gedik ta‘bîr olunur sâir âlât-ı lâzıme-i ma‘lûmenin sülüsü ve yine dükkân-ı mezbûrda mevcûd yüz beş vakıyye evân-ı nuhâsın mecmû‘u ve sûk-ı mezkûrda vâki‘ kebabcı dükkânı derûnunda mevcûd iki yüz on sekiz vakıyye evân-ı nuhâs ile beyne’l-hiref gedik ta‘bîr olunur âlât-ı lâzıme-i ma‘lûmenin kezâlik sekiz sehim i‘tibârıyla üç sehm-i şâyi‘leri karındaşım müvekkilim mezbûr Ahmed Usta’nın bâ-hüccet-i şer‘iye şirâen yedinde mülkü ve beş sehm-i şâyi‘leri mezbûre Zeyneb Hatun’un ırsen ve şirâen yedinde mülkü olmağla zikrolunan çörekçi ve kebabcı dükkânlarında mevcûd evân-ı nuhâs ve sâir âlât-ı lâzıme-i ma‘lûmelerin bâlâda zikrolunduğu vech üzere sülüslerinden i‘tibâr-ı mezkûr ile ben karındaşım müvekkilim mezbûr Ahmed Usta’nın mâlik olduğu üç sehim hisse-i şâyi‘asını tarafeynden îcâb ve kabûlü hâvî şürût-ı müfsideden ârî bey‘-ı kat‘î ve safka-i vâhide ile mezbûre Zeyneb Hatun’a dört yüz yetmiş guruşa bi’l-vekâle bey‘ ve temlîk ve lâyıkı üzere teslîm eylediğimde ol dahi ber-vech-i muharrer iştirâ ve temellük ve tesellüm eyledikden sonra semeni olan meblağ-ı mezbûr dört yüz yetmiş guruşu mezbûre Zeyneb Hatun yedinden bi’l-vekâle tamamen ve kâmilen ahz u kabz edip bey‘-ı mezkûrun tağrîr ve gabnine ve istifâ-yı semene ve bi’l-cümle gedik husûsuna müte‘allika âmme-i da‘vâdan bi’l-asâle ve bi’l-vekâle herbirimiz âharın zimmetini ibrâ ve ıskāt ve ibrâlarımızı kabûl eyledik ba‘de’l-yevm sâlifü’z-zikr çörekçi ve kebabcı dükkânlarında mevcûde evân-ı nuhâs ve bi’l-cümle sâir âlât-ı lâzıme-i ma‘lûmenin sülüsleri mezbûre Zeyneb Hatun’un ırsen ve şirâen müstakilleten mülk-i sahîh ve hakk-ı sarîhi olup karındaşım müvekkilim mezbûr Ahmed Usta’nın eşyâ ve gediğinde kat‘a alâka ve medhali kalmamışdır dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 23 Zilka‘de sene 1183.<br><br>Şuhûdü’l-hâl: Kethudâ Ahmed Usta, Yiğitbaşı Mustafa Usta b. Ahmed, Şerbetci Mustafa b. Halil, Kebabcı Osman Usta b. Mehmed, Ali Çelebi [b.] Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=29935"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29937"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b045"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o397"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>