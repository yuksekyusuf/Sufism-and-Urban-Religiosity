﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 315<br>Hüküm no: 373<br>Orijinal metin no: [69b-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasap Hasan b. Abdullah’ın para vakfı</b><br><br>Mâ-zübira fî-hâzihi’s-sahîfeti’s-sahîhati’ş-şer‘iyye ve’l-vesîkati’l-enîkati’l-marzıye min-asli’l-vakfi ve şerâitihî ve kuyûdihî ve zavâbitihî vazaha ledeyye ve tebeyyene beyne yedeyye ve hakemtü bi’s-sıhhati ve’l-lüzûmi aslen ve fer‘an hükmen ye‘teddü bihi dînen ve şer‘an hasbemâ nuzime fî-samti’s-sutûr ve rukime fî-tayyi hâze’r-rakkı’l-menşûr vâkıfen alâ-mevâkıfi’l-hilâfi’l-cârî beyne’l-eimmeti’l-eşrâf ve ene’l-abdü’l-fakīr ila’llâhi sübhânehû er-râcî min-cenâbihî afvehî ve gufrânehî Ebussuud b. Mehmed el-kādı bi’l-askeri’l-mansûr fî-vilâyeti Rumili<br><br>Elhamdülillâh el-azîm şânühû ve’l-amîm ihsânühû el-kāhir sultanühû ve’l-bâhir bürhânühû es-sâbiğ âlâuhû ve’l-vâsi‘ ni‘amâuhû ve’s-salâtü alâ-rasûlihî ve nebiyyihi’l-meb‘ûs ilâ-kâffeti’l-ümem beşîran ve nezîran ve dâ‘iyen ila’llâhi bi-iznihî ve sirâcen münîran sallallâhü aleyhi ve alâ-âlihi’l-izâm ve ashâbihi’l-kirâm ilâ-kıyâmi’s-sâ‘ati ve sâ‘ati’l-kıyâm ammâ ba‘d.<br><br>İşbu mazmûnunda vakf-ı nukūddan bahs eden, usûl ve mebânî cihetinden sahîh ve şer‘î bir hüccet, elfâz ve ma‘ânî cihetinden sarîh ve mer‘î bir vesîkadır. Fahrü ashâbi’l-hayrât ve’l-hasenât, zahru erbâbi’l-meberrât ve’s-sadakāt er-râcî rahmeti’l-meliki’l-vehhâb Kasab Hasan b. Abdullah nâm kimse meclis-i şer‘-i mübîn-i şâmihü’l-imâd ve mahfil-i dîn-i metîn-i râsihü’l-evtâda hâzır olup, dünyâ-yı deniyyenin medâr-ı bevâr olduğunu, dâr-ı karâr olmadığını idrâk ettiğinde ahiret azığı tedârik etmek isteyip hâl-i sıhhat-i tasarrufâtında niyet-i hâlise ve taviyyet-i vâfiye ile hâlis-i malından ifrâz ve sâir-i menâlinden temyîz ettiği râyiç fi’l-bilâd yüz elli bin akçesini vakf u habs ve tesbîl ü tasadduk ettiğini ikrâr ve i‘tirâf eyledi ve meblağ-ı mezbûru itmâm-ı tescîl için mütevellî nasb ettiği Mehmed b. Enbiyâ nâm kimseye teslîm etti ve şöyle şart eyledi ki: Meblağ-ı mezbûrun ribâ ve fesâddan ârî olmak üzere emânet ve diyânetiyle ma‘rûf ve istikāmet ve emânetle mevsûf, harâma meyletmeyen, günâhlardan içtinâb eden, ahdine sâdık mütevellî yediyle ve sikātdan bir câbî mübâşeretiyle emîn ve mu‘temed kimselerle rehn-i kavî ve kefîl-i melî ile veyâ hasbe iktizâi’l-hâl bunlardan birisi ile ziyâdesiz noksânsız senede onu on bir üzere istiğlâl-i mu‘tâd ile istiğlâl ve mu‘âmele-i sahîha-i şer‘iyye ile istirbâh edilmesini şart eyledi. Ribh ve galleden cenâb-ı hakkın lutfettiğinden mütevellîye yevmi beş akçe, câbîye yevmî üç akçe şart etti. Sonra Dârü’s-saltanati’s-seniyye Kostantıniyyetü’l-mahmiye mahallâtından Saraç Yakub mahallesinde binâ ettirip vakfettiği mescidin mesâlihine ve yine Yanbolu kasabasında binâ ettirip vakfettiği mescidin mesâlihine sarf edilmesini şart etti. Kasaba-i mezbûrede Tunca nehri üzerinde binâ ettirdiği köprünün mesâlihine sarf edilmesini şart eyledi. Mustafa Paşa İmareti’nden mahmiye-i mahkiye hâricinde vâki‘ Selhhâne’ye varan ve Selhhâne Kaldırımı denilen ana yolun döşemesi ve ıslâhına sarf edilmesini şart eyledi. Mahmiye-i mahkiyede vâki‘ mescidde imâm olan kimseye yevmî dört akçe, müezzine üç akçe, mescid-i mezbûrun mesâlihine hizmet edecek kimseye bir akçe ta‘yîn eyledi. Kasaba-i merkūmede vâki‘ mescidde imâm olan kimseye yevmî üç akçe, müezzine iki akçe ta‘yîn eyledi. Mahmiye-i merkūme kādısını nâzır ta‘yîn edip kendisine yevmî bir akçe şart eyledi. Bunlardan artanın nâzır-ı merkūm ma‘rifetiyle mescideyn-i mezbûreynin, cisr-i mezkûrun ve tarîk-ı mersûmun ta‘mîrine sarf edilmesini şart eyledi. Hayâtı boyunca tevliyeti kendisine şart etti. Ba‘de vefâtihî utekāsının en sâlihine, sonra onun evlâdına, sonra neslen ba‘de neslin ve fer‘an ba‘de aslin eslah-ı evlâd-ı evlâd-ı evlâdına şart eyledi. Emr-i vakf tamâm olduğunda vâkıf-ı mezbûr vakf-ı nukūdun adem-i lüzûmunu ihticâc ederek ederek vakfından rücû‘ edip meblağ-ı mezbûrun silk-i mülküne idhâlini talep etti. Mütevellî-yi mezkûr dahi lüzûmu kabûl eden ulemânın re’ylerine mütemessiken mu‘âraza ettiğinde hâkim huzûrunda murâfa‘a ve muhâsama olunduklarında hâkim-i muvakkı‘-ı a‘le’l-kitâb bi-tevkī‘ihi’ş-şerîfi’l-müstetâb sıhhat ve lüzûmu kabûl eden eimme-i müctehidîn re’ylerine tevfîkan vakfın sıhhatine ve lüzûmuna hükmetti. Bu sûretle meblağ-ı mezkûr, tebdîl ü tağyîri ve nakz u ta‘tîli bi-vechin mine’l-vücûh ve sebeben mine’l-esbâb aslâ câiz olmayacak şekilde müseccel ve lâzım bir vakıf oldu. Fe-men beddelehû ba‘de mâ-semi‘ahû fe-innemâ ismuhû ale’llezîne yübeddilûnehû innallâhe semî‘un alîm ve ecrü’l-vâkıfi’l-merkūm ala’llâhi’l-hayyu’l-halîmü’l-kayyûm.<br><br>Cerâ zâlike ve hurrire fî-evâsıtı Recebi’l-mürecceb li-sene sitte ve erba‘în ve tis‘a mi’e<br><br>Şuhûdü’l-hâl: Ali Çelebi b. Yusuf emînü’l-kantar, Haydar b. Ali el-kâtib, Pir Nazar b. Hasan, Hacı Süleyman b. Abdullah es-sabûnî, Mehmed b. Hamza Şir-merd el-kasab, Kasım b. Bahşayiş, Mustafa b. Hamza er-râcil, Muharrem b. İlyas el-kasab, Kizir Hüseyin kasab, Veli b. Ahmed el-kasab, Satı b. Halil, Ahmed b. Hasan, Mevlana eş-Şeyh Muslihiddin eş-şehîr bi-merkez-i halîfe, Mehmed b. Osman, Sefer b. Tuğrahan, Pîrî Çelebi b. el-vâkıfu’l-mezbûr.</p>          <br><a title="Önceki sayfa" style="text-decoration:none" href="./ayrmetin.php?idno=2690"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2692"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b315"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o554"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>