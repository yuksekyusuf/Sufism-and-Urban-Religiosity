﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 73<br>Hüküm no: 4<br>Orijinal metin no: [2b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdurrahim b. Hasan’ın, evinin enkazını kardeşi Abdurrahman b. Hasan’a sattığı</b><br><br>Mahmiye-i İstanbul’da Aksaray kurbünde el-Hâc Bayram mahallesinde vâki‘ bir tarafı Bezzâz Yusuf Çelebi menzili ve bir tarafı Çorbacı Hüseyin Ağa menzili ve bir tarafı Molla Mehmed ve Abdurrahman Çelebi menzilleri ve bir tarafı tarîk-i âm ile mahdûd mukaddemâ büyût-ı adîdeyi müştemil menzilin ebniyesi mülk ve arsası merhûm Emir Ahmed nâm sahibü’l-hayrın süknâsı ulemâdan bir recüle meşrûta vakfı olup ebniye-i mezbûrenin mâliki ve arsa-i merkūmenin tevcîh-i hâkimü’ş-şer‘le mutasarrıfı olan Abdurrahim Efendi b. Hasan nâm kimesne meclis-i şer‘-i şerîf-i enverde li-ebeveyn karındaşı işbu râfi‘u’l-kitâb Abdurrahman Efendi mahzarında ikrâr-ı tâm ve takrîr-i kelâm edip menzil-i mezbûr ber-vech-i meşrûh taht-ı tasarrufumda iken bin yüz beş senesi Muharremi’l-harâm’ında vâki‘ harîkde muhterik olup arsa-i sırfa ve içinde enkāz-ı ma‘lûmesi kalmağın hâlâ arsa-i mezbûrede mevcûd olan enkāzı karındaşım mezbûr Abdurrahman Efendi’ye kırk guruşa bey‘ u temlîk ve teslîm ol dahi iştirâ ve kabûl ve temellük ve tesellüm eyledikden sonra semen-i mezbûr kırk guruşu yedinden tamamen ahz u kabz edip enkāz-ı mezbûre mezkûr Abdurrahman Efendi’nin mülk-i müşterâsı olup arsa-i mezbûreden dahi kasr-ı yed eyledim dedikde gıbbe’t-tasdîkı’ş-şer‘î işbu kitâb-ı müşgîn-nikāb-ı tevkī‘-i refî‘-i müstetâbî ile şeref-yâb olan hâkim-i ma‘delet-nisâb tûbâ-lehû ve hüsnü-meâb hazretleri dahi arsa-i mevkūfe-i mezbûreyi ber-mûceb-i şart-ı vâkıf kıbel-i şer‘den mezkûr Abdurrahman Efendi’ye tevcîh edip tasarrufi’çün işbu vesîka bi’t-taleb ketb olundu.<br><br>Fi’l-yevmi’s-sâmin aşer min-Cumâdelâhire li-sene seb‘a ve mie ve elf.<br><br>Şuhûdü’l-hâl: Mustafa Bey b. ( ), Koca İbrahim Bey b. ( ), Müezzin İbrahim Çelebi b. ( ), Hasan Efendi Müezzin-i Gül Câmi‘, Taşçı Ali, el-Hâc Yahya el-Attar, Yusuf Beşe b. Abdullah, İbrahim Çelebi b. Ahmed.<br><br>Yevm-i sebt fî 16 min-Cumâdelâhire sene 1107<br><br>Yevm-i ahad fî 17 min-Cumâdelâhire sene 1107</p>          <br><a title="Önceki sayfa" style="text-decoration:none" href="./ayrmetin.php?idno=28419"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28421"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b073"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o913"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>