﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 467<br>Hüküm no: 451<br>Orijinal metin no: [65a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Melak v. Asvador’un menzil hissesini kendisine vermedikleri iddiasıyla babası ile Etmekçi Atnaş aleyhine açtığı davada dört yüz elli kuruşa sulh olduğu</b><br><br>Vakıf menzil da‘vâsından 450 guruşa sulh<br><br>Ma‘rûz<br><br>Sâhibe-i arzuhâl şahsı mu‘arrefe Melak nâm Nasrâniye meclis-i şer‘-i hatîrde zikri âtî menzile bi’l-icâreteyn mutasarrıf olup vâzı‘ü’l-yed olan derûn-ı arzuhâlde mersûmü’l-ism Etmekci Atnaş v. Marko nâm zimmî muvâcehesinde mersûme Melak Nasrâniyenin babası Kuyumcu Asvador v. Kirkor ve oğulları Kirkor ve Serkiz zimmîler hâzır oldukları hâlde hâmiş-i arzuhâlde mastûr defter-i vakıfdan muhrec derkenâr nâtık olduğu üzere Kuds-i şerîf’de vâki‘ Mar Yakub Kilisesi fukarâsı levâzımı evkāfı müstegallâtından olup İstanbul’da Balat Kapısı dâhilinde el-Hâc İsa mahallesinde kâin ma‘lûmü’l-hudûd bir bâb menzil hâl-i sıgārımda hâlike olan anamız Aranohi bt. Minas Nasrâniyenin ile’l-helâk bi’l-icâreteyn taht-ı tasarrufunda olup ba‘de helâkihî menzil-i merkūm sadrî kebîr oğulları hâzırân-ı mersûmân Kirkor ve Serkiz zimmîler ile bana ve sagīr oğlu İstefan ve sagīre kızı Filori nâm beş nefer evlâdlarına âdiyen ba‘de’l-intikāl babam hâzır-ı mesfûr Asvador zimmî benimle karındaşlarım sagīrân-ı mersûmânın velîleri ve bâ-hüccet vasîlerimiz olmak takrîbiyle menzil-i mezkûrda üç hums hisse-i şâyi‘amızı bedel-i misliyle âhara ferâğa kıbel-i şer‘den bâ-hüccet mezûn olduğuna binâen Minasfan v. Agop zimmîye bi’l-vesâye bâ-re’y-i mütevellî ferâğ ve kasr-ı yed ol dahi ba‘de’t-tefevvüz yine bâ-re’y-i mütevellî babam mesfûra ferâğ ve kasr-ı yed edip ve karındaşlarım hâzırân-ı mesfûrân Kirkor ve Serkiz zimmîler dahi hisselerini hüsn-i rızâlarıyla babamız mesfûr Asvador zimmîye bâ-re’y-i mütevellî ferâğ ve kasr-ı yed eylediklerinden sonra babamız mesfûr dahi menzil-i merkūmun mecmû‘unu işbu mersûm Atnaş zimmîye bedel-i misli olan beş bin beş yüz guruş bedel-i makbûza ferâğ-ı kat‘î-i mu‘teber ile bâ-re’y-i mütevellî ferâğ ve kasr-ı yed edip ve ben ba‘de’l-bulûğ babam hâzır-ı mesfûrun makbûzu olan bedel-i merkūmdan benim hums hisseme isâbet [65b] eden bin yüz guruşu babam mersûm bana vermediğine binâen ben dahi ferâğ-ı mezkûrunu mücîze olmamla menzil-i mezkûrun hums hisse-i şâyi‘asında bâ-re’y-i mütevellî keff-i yedine mersûm Atnaş zimmîye tenbîh olunmak matlûbumdur deyü vakf-ı merkūm mütevellîsi Arakil zimmî hâzır olduğu hâlde da‘vâ eylediğimde babam hâzır-ı mesfûr Asvador ile mersûm Atnaş zimmîler bedel-i merkūmdan hisse-i merkūme ki ba‘de’l-bulûğ sana vermişdik deyip ol-vechile beynimizde ba‘de vukū‘i’l-münâza‘a bâ-vesâtet-ı muslihîn beynimiz ıslâh olunup babam mesfûr ile mersûm Atnaş zimmîler rızâlarıyla mâllarından bana dört yüz elli guruş teberru‘an def‘ ü teslîm ben dahi kabz ve istihlâk birle ferâğ-ı mezkûru mücîze olmamla bi’l-cümle menzil-i mezkûra müte‘allika âmme-i da‘vâdan ben ve gerek karındaşlarım hâzırân-ı mersûmân Kirkor ve Serkiz zimmîlerden herbirimiz mesfûrân Asvador ve Atnaş zimmîlerin zimmetlerini onlar dahi bana medfû‘ları olan meblağ-ı müstehlek-i merkūmun istirdâdına müte‘allika da‘vâdan benim zimmetimi herbirimiz ibrâ-i âmm-ı sahîh-i şer‘î ile ibrâ ve iskāt ve herbirimiz ber-vech-i muharrer âharın ibrâsını kabûl eyledik deyü ikrâr ve tasdîkleri İstanbul Mahkemesi’nden huzûr.<br><br>Fî 2 Receb sene [1]223.</p>          <br><a title="Önceki sayfa" style="text-decoration:none" href="./ayrmetin.php?idno=31858"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31860"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b467"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o608"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>