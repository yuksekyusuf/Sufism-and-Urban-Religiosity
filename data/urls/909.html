﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 46<br>Hüküm no: 6<br>Orijinal metin no: [2a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Pavlos v. Yorgi’nin, Nikola’nın Yuvan’a sattığı menzil hissesinde şüf’a hakkı iddiası</b><br><br>Ma‘rûz-ı dâ‘îleridir ki,<br><br>Sâdır olan emr-i âlîye imtisâlen işbu arzuhâl ve hâmişinde mastûr derkenâra nazar olundukda Anadolu’da Niğde kasabasında kâin Ağa Mustafa mahallesinde mütemekkin sâhib-i arzuhâl Pavlos oğlu Yorgi zimmînin mütemekkin olduğu menzili ittisâlinde Marad oğlu Yuvan zimmînin menzili ve üst tarafında dahi Nikola zimmînin menzili olup mersûm Yorgi zimmînin ilm ü haberi olmaksızın mesfûr Nikola kendi menzilini mersûm Yuvan zimmîye bey‘ edip ol dahi iştirâ ve kabûl etmiş olmağla mesfûr Yorgi zimmî bi-hakkı’ş-şüf‘a bey‘ olunmuş olan menzil-i mezkûrdan şüf‘a tarîkiyle nısf menzil-i mezkûru taleb eyledikde vermekde mersûm Nikola muhâlefet etmiş olduğundan fürûht olunmuş olan menzil-i mezkûrdan bi-tarîkı’ş-şüf‘a nısfını alıverilmek husûsu bâbında mütesellim ve nâibine hitâben bir kıt‘a emr-i âlînin sudûru niyâzında olduğu meâl-i arzuhâlden müstebân olmağla bu sûretde sâhib-i arzuhâl olan mersûm Pavlos oğlu Yorgi zimmînin istid‘â eylediği menzilden şüf‘a ittihâzı menâzil-i mezkûre mülk olduğu tebeyyün eylediği takdîrde ve şerâit-i şüf‘aya dahi bi-tamâmihâ mahâllinde ri‘âyet eylemiş ise da‘vâsı mesmû‘ olacağı ve istid‘âsı mûcebince tarafeyn mahâllinde bi’l-muvâcehe ber-nehc-i şer‘î terâfu‘-i şer‘ ve ihkāk-ı hak olunmak bâbında Niğde mütesellimiyle nâibine hitâben bir kıt‘a fermân-ı âlîşân sudûru iktizâ eylediği huzûr-ı âlîlerine i‘lâm olundu. El-emru li-veliyyi’l-emr.<br><br>Fî 7 C sene [1]251.</p>          <br><a title="Önceki sayfa" style="text-decoration:none" href="./ayrmetin.php?idno=908"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=910"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b046"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o364"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>