﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 415<br>Hüküm no: 420<br>Orijinal metin no: [100b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Ağa’nın Mehmed Ağa ile bağ satışından dolayı olan davasında sulh olması</b><br><br>Medîne-i Üsküdar tevâbi‘inden Adalar nâhiyesine [muzâf] Uzunköy ahâlîsinden İbrahim Ağa b. İsmail nâm kimesne mahmiye-i İstanbul’da meclis-i şer‘-i enverde işbu râfi‘ü’l-kitâb el-Hâc Mehmed Ağa b. Mustafa mahzarında ikrâr ve takrîr-i kelâm edip târîh-i kitâbdan yedi sene mukaddem karye-i mezbûre sınırı dâhilinde vâki‘ etrâf-ı erba‘adan es-Seyyid Mehmed ve es-Seyyid Ali ve Ahmed Çelebi ve Fâtıma Hatun ve el-Hâc İbrahim mülkleri ve tarîk-i âm ile mahdûd bir bi’r-i mâ ve eşcâr-ı müsmire ve gayr-ı müsmireli ve kürûmu müştemil mülk bağımı cemî‘ tevâbi‘ ve levâhıkı ile tarafeynden îcâb ve kabûlü hâvî bey‘-i bâtt-ı kat‘î ile mezbûr el-Hâc Mehmed Ağa’ya yedi yüz elli guruşa bey‘ ve teslîm ol dahi ber-vech-i muharrer iştirâ ve kabûl ve tesellüm eyleyip semen-i mezbûru yedinden tamâmen ahz u kabz etmiş idim. El-hâletü hâzihi bağ-ı mahdûd-ı mezkûrun kıymeti [101a] hîn-i bey‘de bin iki yüz guruş iken bağ-ı mezbûr meblağ-ı mezbûr yedi yüz elli guruşdan ziyâde değmez deyü mezbûr el-Hâc Mehmed Ağa beni ta‘zîr edip bey‘-i mezkûr tağrîr ve gabn-i fâhiş ile olmuş idi deyü mezbûr el-Hâc Mehmed Ağa’dan da‘vâ ol dahi tağrîr ve gabn-i fâhişi inkâr etmekle beynimizde nizâ‘-ı kesîr vukū‘undan sonra beynimize muslihûn tavassut edip da‘vâ-i mezbûremden mezbûr el-Hâc Mehmed Ağa ile beni yüz guruş üzerine sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr yüz guruşu yedinden tamâmen ahz u kabz edip ber-vech-i muharrer tağrîr ve gabn-i fâhişe ve bağ-ı mezbûra ve gayre müte‘allıka âmme-i da‘vâdan mezbûr el-Hâc Mehmed Ağa’nın zimmetini ibrâ-i âmm-ı kātı‘ü’n-nizâ‘la ibrâ ve iskāt edip ol dahi bedel-i sulh deyü medfû‘u olan meblağ-ı mezbûr yüz guruş da‘vâsından benim zimmetimi ibrâ ve iskāt eyledi dedikde gıbbe’t-tasdîki’ş-şer‘î mezbûr İbrahim Ağa’nın karındaşı diğer Mehmed Ağa meclis-i mezbûrda mezbûr el-Hâc Mehmed Ağa mahzarında takrîr-i kelâm edip ben dahi bağ-ı mezbûrda benim alâka ve medhalim olmamağla bağ-ı mahdûd-ı mezkûra müte‘allıka da‘vâdan mezkûr el-Hâc Mehmed Ağa’nın zimmetini ibrâ ve iskāt eyledim dedikde, gıbbe’t-tasdîki’ş-şer‘î mâ vaka‘a bi’t-taleb ketb olundu.<br><br>Fî-selhi Cemâziyelâhire li-sene sitte aşere ve mi’e ve elf.<br><br>Şuhûdü’l-hâl: Mehmed Çavuş b. İbrahim, Davud Efendi b. Halil, Mehmed Efendi b. Hasan, Mehmed Odabaşı, Hasan Çelebi b. Ahmed, Hasan b. İbrahim, Receb b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=41949"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41951"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b415"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o592"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>