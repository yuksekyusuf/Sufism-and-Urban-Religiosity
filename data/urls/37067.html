﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 213<br>Hüküm no: 123<br>Orijinal metin no: [36a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Beşe’nin vefat eden Mustafa ile ortak olduklarını ispat ettiği</b><br><br>Kezâlik mevlânâ-yı mezbûr Rûşen Efendi akd-i meclis-i şer‘-i şerîf ettikde mahalle-i mezbûre ahâlîsinden müteveffâ-yı mezbûrun vech-i âtî üzere şerîki olduğunu iddi‘â eden bâ‘isü’l-kitâb Ali Beşe b. Abdullah meclis-i ma‘kūd-ı mezbûrda müteveffâ-yı mezbûrun sülüs malını vücûh-ı birr-i mu‘ayyeneye sarfa ve sülüsânını veresesine îsâle bâ-hüccet-i şer‘iyye vasiyy-i muhtârı olmağla terekesine bi’l-vesâye vaz‘-ı yed eden el-Hâc Hüseyin b. Süleyman mahzarında üzerine da‘vâ ve takrîr-i kelâm edip müteveffâ-yı mezbûr el-Hâc Mustafa b. Abdi b. Mehmed târîh-i kitabdan iki sene mukaddem kendi malından dört yüz guruş ve ben yüz guruş ihrâc ve birbirine halt edip işbu mahzen içinde mu‘âyene olunan tuz ve hasırı bey‘ u şirâ ve hâsıl olan nemâ beynimizde münâsafe olmak vechi üzere akd-i şirket edip hattâ müteveffâ-yı mezbûrun fevtinden otuz gün mukaddem hâl-i marazında huzûr-ı Müslimînde beynimizde olan [36b] hesâbı gördüğümüzde mahzen-i mezbûr içinde re’s-i malımız olan meblağ-ı mezbûr beş yüz guruş zuhûr edip minvâl-i muharrer üzere ticâret üzere iken müteveffâ-yı mezbûr vefât ettikde vasiyy-i mezbûr mecmû‘-ı mal müteveffâ-yı mezbûrun olmak zu‘muyla mecmû‘una bi-gayr-ı hakkın vaz‘-ı yed eder suâl olunsun dedikde gıbbe’s-suâl vasiyy-i mezbûr cevâbında terekesine vech-i muharrer üzere vaz‘-ı yedini ikrâr ve müdde‘î-i mezbûrun vech-i meşrûh üzere müdde‘âsını inkâr edicek müdde‘î-i mezbûrdan sıdk-ı makāline beyyine taleb olundukda udûl-ı Müslimînden mahrûse-i Galata muzâfâtından kasaba-i Tophane mahallâtından Karabaş mahallesi sükkânından Mehmed Çelebi b. Hüseyin ve Yavaşça Şahin mahallesi sükkânından Mehmed Beşe b. Halil li-ecli’ş-şehâde meclis-i ma‘kūd-ı mezbûra hâzırân olup istişhâd olundukda fi’l-hakīka müteveffâ-yı mezbûr ile müdde‘î-i mezbûr Ali Beşe müteveffâ-yı mezbûrun fevtinden otuz gün mukaddem hesâb gördüklerinde işbu mahzenin içinde olan beş yüz guruşun dört yüz guruşu benim ve yüz guruşu Ali Beşe’nin re’s-i malımızdır deyü müteveffâ-yı mezbûr huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde gıbbe ri‘âyet-i şerâiti’l-kabûl şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm vâki‘ hâli kezâlik inhâ etmeğin kayd-şüd.<br><br>Fî 26 min-Muharrem sene 1110<br><br>Şuhûdü’l-hâl: Es-sâbikūn es-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=37066"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37068"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0213"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1209"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>