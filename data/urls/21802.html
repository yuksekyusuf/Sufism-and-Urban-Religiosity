﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 98<br>Hüküm no: 63<br>Orijinal metin no: [8a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma bt. Ahmed’in menzil hissesini Emetullâh bt. Muslı’ya sattığı</b><br><br>Mahrûse-i Galata’ya tâbi‘ kasaba-i Fındıklı’da Pürtelaş Hasan mahallesinde sâkine olup zâtı Osman Çelebi b. Hasan ve Ahmed Çelebi b. Nasuh nâm kimesneler ta‘rîfleriyle mu‘arrefe olan Fâtıma bt. Ahmed nâm hâtun mahfil-i şer‘de işbu râfi‘atü’l-vesîka Emetullâh bt. Muslı nâm hâtun mahzarında ikrâr ve takrîr-i kelâm edip mezbûre Emetullâh Hâtun bundan akdem mahalle-i mezbûrede vâki‘ bir tarafdan Ali Yazıcı menzili ve bir tarafdan Mehmed Yazıcı menzili ve bir tarafdan Medîne-i Münevvere Vakfı olan menzil ve taraf-ı râbi‘den tarîk-i âm ile mahdûd bir bâb tahtânî oda ve bir mikdâr suyolu ve müşterek bi’r-i mâʼî ve sokak kapısını muhtevî mülk menzilinin nısf-ı şâyi‘ini bana kırk guruşa bey‘ ve semeni olan meblağ-ı mezbûr kırk guruşu yedimden ahz eylemiş idi hâlâ bey‘-i mezbûru bi’t-terâzî beynimizde ba‘de’l-fesh ve’l-ikāle ben menzil-i mahdûd-ı mezbûru mezbûre Emetullâh Hâtun’a red ve teslîm ol dahi semen-i mezbûr kırk guruşu bana def‘ u teslîm edip her birimiz ahz u kabz eyledik binâen alâ-zâlik hâlâ menzil-i mahdûd-ı mezkûr mezbûre Emetullâh Hâtun’un kemâ fi’l-evvel mülkü olup benim kat‘an alâka ve medhalim kalmamışdır keyfemâ teşâ ve tahtâr mutasarrıfa olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâmin min-Recebi’l-ferd li-sene 1137.<br><br>Şuhûdü’l-hâl: Mahmud Efendi b. Abdullah el-imâm, Ahmed Çelebi b. Şa‘ban el-müezzin, Osman Çelebi b. Hasan, Ahmed Reis b. Nasuh, Ali Yazıcı b. Ahmed, Mehmed Yazıcı b. Ahmed, Ömer Beşe b. Osman. </p>          <br><a title="Önceki sayfa" style="text-decoration:none" href="./ayrmetin.php?idno=21801"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21803"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b098"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o474"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>