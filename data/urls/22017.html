﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 268<br>Hüküm no: 278<br>Orijinal metin no: [40a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Manol v. Monovasod’un mülk menziliyle bir dut ağacını Likofer v. Basver’e sattığı</b><br><br>Mahrûse-i Galata a‘mâlinden Marmara nâhiyesine tâbi‘ Kalemli nâm karyede sâkin Manol v. Monovasod nâm zimmî meclis-i şer‘de işbu hâmilü’r-rakīm Likofer v. Basver nâm zimmî muvâcehesinde ikrâr ve takrîr-i kelâm edip akd-i âti’z-zikrin sudûruna değin silk-i mülkümde münselik olup karye-i mezbûrede vâki‘ bir tarafdan Kiryako menzili ve bir tarafdan Sinoy menzili ve bir tarafdan Yorgaki menzili ve bir tarafdan tarîk-i âm ile mahdûd fevkānî iki bâb oda ve dehlîz ve tahtında matbah ve kenîf ve şırahâne ve bir mikdâr havluyu müştemil mülk menzilim ile hudûd-ı mezkûr hâricinde vâki‘ bir dip kara dut ağacımı bi-cümleti’t-tevâbi‘ ve’l-levâhık ve kâffeti’l-menâfi‘ ve’l-merâfık tarafeynden îcâb ve kabûlü hâvî bey‘-i bâtt-ı sahîh-i şer‘î ile merkūm Likofer’e kırk altı guruşa bey‘ u temlîk edip ol dahi ber-vech-i muharrer iştirâ ve temellük ve kabûl eyledikden sonra semeni olan kırk altı guruşu merkūm Likofer yedinden tamâmen ahz u kabz ve menzil-i mahdûd-ı mezkûr ile zikr olunan bir dib kara dut ağacını mahallinde zabt ve tasarrufa merkūm Likofer’i taslît eyledim ba‘de’l-yevm menzil-i mahdûd-ı mezkûr ile bir dib kara dut ağacı bi-cemî‘i mâ yeştemilühû ve yahvîhi merkūm Likofer’in mülk-i müşterâsı olmuşdur keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevm 25 sene 1137.<br><br>Şuhûdü’l-hâl: Mehmed Beşe b. Hüseyin, Konyalı Ali Beşe b. Hüseyin, Molla Mahmud Beşe b. İbrahim, İbrahim Çelebi b. Mustafa, Foti v. Yanaki, Yanaki v. Togodoş, Antoy v. Todori. </p>          <br><a title="Önceki sayfa" style="text-decoration:none" href="./ayrmetin.php?idno=22016"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22018"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b268"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o442"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>