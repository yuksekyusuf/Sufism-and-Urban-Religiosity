﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 181<br>Hüküm no: 226<br>Orijinal metin no: [34b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abraham v. Yasef’in Süleyman Beşe b. Ahmed’e mudârebeden olan borcunu taksitle ödeyeceği</b><br><br>Zümre-i râcilînden Süleyman Beşe b. Ahmed meclis-i şer‘-i hatîr-i lâzımü’t-tevkīrde mahmiye-i İstanbul’da Uçman? cemâ‘atinden işbu bâ‘isü’r-rakīm Abraham v. Yasef muvâcehesinde ikrâr-ı tâm ve takrîr-i kelâm edip mezbûr Abraham mukaddemâ mudârebe tarîki ile kırk iki bin beş yüz akçe almak üzere mâlımdan beş yüz kırk riyâlî guruş verip ol dahi meblağ-ı mezbûru vech-i muharrer üzere yedimden bi’t-tamam alıp kabz edip meblağ-ı mezbûr ile ticâret edip re’s-i mâlımdan ziyâde ne mikdâr ribh hâsıl olursa nısfı amelim mukābelesinde mezbûr Abraham’ın ve nısf-ı âharı benim olmak üzere şart eylemişdik, mezbûr Abraham meblağ-ı mezbûr ile ticâret edip kendi kavli üzere hâsıl olan on altı bin akçe fâideden bana sekiz bin akçe verip ben dahi alıp ba‘dehû mudârebeyi feshedip re’s-i malımı taleb eylediğimde mezbûr Abraham re’s-i mâlımdan bana altı bin akçe verip ben dahi meblağ-ı mezbûr altı bin akçemi alıp kabz edip otuz altı bin beş yüz akçem yedinde kalmışdı, hâlâ meblağ-ı bâkī otuz altı bin beş yüz akçemi def‘aten bana edâya iktidârı olmayıp taksîte râgıb olmağla ben dahi her otuz gün tamamında bana üç bin akçe vermek üzere târîh-i kitâbdan üç yüz altmış beş gün tamamına değin taksît eyledim, mezbûr Abraham dahi taksît-i mezbûru kabûl ve meblağ-ı bâkī otuz altı bin beş yüz akçeyi minvâl-i muharrer üzere edâya müte‘ahhid oldu dedikde gıbbe’t-tasdîkı’l-mu‘teber Sinob cemâ‘atinden Bayram v. Behi ve Menteş v. Behi nâm Yahûdiler meclis-i mesfûr[da] hâzırân olup mezbûr Hüseyin Beşe’nin merkūm Abraham yedinde bâkī kalan meblağ-ı mezbûr otuz altı bin beş yüz akçenin cemî‘sine emr ve kabûlü hâviye kefâlet-i sahîh-i şer‘iyye ile herbirimiz kefîl bi’l-mâl olduk dediklerinde mâ-vaka‘a gıbbe’t-taleb ketb ü sebt olundu.<br><br>Tahrîren fi’l-yevmi’l-hâmis min-şehri Rebî‘i’l-evvel li-sene erba‘a ve sittin ve elf.<br><br>Şuhûdü’l-hâl: İbrahim Çelebi b. Davud, Pîrî Beşe b. Hüseyin, Ramazan b. Yusuf, Rıdvan Beşe [b.] Abdullah, Mehmed b. Abdullah, Üveys b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=408"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=410"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b181"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o408"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>