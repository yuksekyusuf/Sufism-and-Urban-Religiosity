﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 401<br>Hüküm no: 440<br>Orijinal metin no: [177-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hava değişikliği alanlar ile muhakeme sonucu beraat eden memurlara yarım maaş verilmesi</b><br><br>Bâb-ı Âlî<br><br>Dâire-i Sadâret-i Uzmâ<br><br>Mektûbî Kalemi<br><br>Aded: 133<br><br>Taraf-ı Vâlâ-yı Hazret-i Fetvâ-penâhî’ye,<br><br>Ma‘rûz-ı bende-i dîrîneleridir ki,<br><br>Tebdîl-i hava zımnında me’zûniyet istihsâl edenler ile ba‘de’l-muhâkeme berâet eden me’mûrîn vekîllerine verilecek humus maâşdan mütebâkīsinin kendilerine i‘tâsı ki mukarrerâtın mesâlih-i zâtiyelerinin tesviyesi için me’zûn olanlar maâşâtına dahi şâmil tutulup tutulmayacağına dâir istifsârı hâvî Defter-i hâkānî Nezâret-i Aliyyesi makāmından bi’l-vürûd Şûrâ-yı Devlet’e havâle edilen tezkire üzerine Hey’ât-ı Umûmiye’den i‘tâ kılınan mazbatada bir me’mûr iki sûretde me’zûn olabilir, biri hastalanarak tedâvi ve tebdîl-i havaya ihtiyâcı etibbâ tarafından varaka-i resmiye ile tasdîk olunması üzerine müddet-i münâsibe ile me’zûniyet verilen me’mûrîn olarak bunlara Harcırâh Karârnâmesi’nin on üçüncü maddesi mûcebince müddet-i me’zûniyetinde tamam ve kısm-ı diğerine gelince o da zâtına âid mesâlihi tesviye etmek üzere bir müddet-i mu‘ayyene ve muvakkate ile merkez-i me’mûriyetinden tebâ‘üd eden veyâ men‘-i şahsiyeden dolayı muvakkaten bir mahalle celb olunan me’mûrlar olup bunlara da yevm-i hareketlerinden mahâll-i me’mûriyetlerine avdet ve muvâsalatlerine kadar yine karârnâme-i mezkûrun on dördüncü maddesi mûcebince nısf maâş i‘tâ olunmakta ve taht-ı muhâkemeye alınan me’mûrîne tetimme-i muhâkemede tamamen berâet-i zimmetleri tebeyyün ile me’mûriyetlerine iâde olundukları hâlde karârnâmenin altıncı madde-i mu‘addelesine tevfîkan kezâlik nısf maâş verilmekte olmasına ve irâde-i seniyyeye iktirân eden karârnâme-i mezkûr hükmüne mugāyir olarak evvel ve âhir ittihâz olunup irâde-i seniyyeye iktirân etmediği cihetle kānûn hüküm ve kuvvetini hâiz olmayan mukarrerât-ı sâlifenin hâl-i hâzırda mer‘iyyet-i ahkâmı câiz olamayacağı gibi me’mûrîne senede bir müddet me’zûniyet i‘tâsı hakkında derdest tanzîm olan kānûnun men‘-i icrâya vaz‘ında her me’mûrun müddet-i me’zûniyeti esnâsında husûsât-ı zâtiyesini tesviye etmesi mümkün olacağına binâen mesâlih-i zâtiyelerinin tesviyesi için me’zûn olanlar maâşlarının da kānûnen me’zûn olacakları müddet hâricinde ber-mûceb-i nizâmnâme nısf olarak i‘tâsı zımnında ta‘mîmen devâir-i merkeziyeye teblîgāt îfâsı ve vilâyât ile elviye-i gayr-ı mülhakaya da o sûretle iş‘âr-ı keyfiyet olunmasının Dâhiliye Nezâret-i Aliyyesi’ne havâlesi ekseriyetle tezekkür edildiği gösterilmiş ve mûcebince îcâbı icrâ kılınmış olmağla Dâire-i Celîle-i İlmiyece de ber-vech-i tezekkür îfâ-yı muktezâsı bâbında emr u irâde hazret-i menlehu’l-emrindir.<br><br>Fî 9 Şa‘bân sene 1327 ve fî 12 Ağustos sene 1325.<br><br>Sadrıa‘zam<br><br>Hüseyin Hilmi</p>          <br><a title="Önceki sayfa" style="text-decoration:none" href="./ayrmetin.php?idno=36364"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36366"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b401"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o488"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>