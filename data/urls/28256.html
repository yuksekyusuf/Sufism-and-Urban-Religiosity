﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 204<br>Hüküm no: 231<br>Orijinal metin no: [49a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eğin’in Apçağa köyü halkından vefât eden Avasib v. Mendovak’ın el-Hac Hasan ve İsmail’e olan borçlarının ödenmesi ve alacağının tahsil edilmesi</b><br><br>Fi’l-asl vilâyet-i Anadolu’da Eğin kazâsında Apçağa nâm karye ahâlisinden olup Ekmekçi tâifesinden olmağla Sofya’da hâlike olan Avasim v. Mendovak’ın mecmû-ı terekesi düyûnu için vâfî olmağla terekesin kabz ve düyûnunu edâya bir kayyim nasb u ta‘yîn olunmak lâzım ve mühim verese-i hâlik-i mezbûrun kebîr oğlu Sahak nâm Ermeni her vechile mahal olmağla hâkim-i muvakkı‘u’l-kitâb tûbâ lehû ve hüsnü me‘âb hazretleri mezkûr Sahak’ı husûs-ı mezbûra kayyim nasb u ta‘yîn etdikde ol dahi kabûl ve merâsimin edâya ta‘ahhüd etdikden sonra mezbûr Sahak meclis-i şer‘de el-Hâc İbrahim b. Mustafa mahzarında takrîr-i kelâm ve ta‘bîr ani’l-merâm edip hâlik-i mezbûrun mecmû‘-ı terekesi otuz altı bin üç yüz akçe ile el-Hâc Süleyman nâm kimesne zimmetinde emânet olan yedi bin akçe ki cem‘an kırk üç bin üç yüz akçeye bâliğ ve meblağ-ı mezbûru emânet bi’l-ahz mezkûr el-Hâc İbrahim vaz‘-ı yed eyledikden sonra işbu hâzırân bi’l-meclis el-Hâc Hasan ve İsmail nâm kimesneler mezbûr Avasib zimmetinde buğday bahâsından otuz altı bin üç yüz akçe ve mezbûr el-Hâc İbrahim’in cihet-i mezkûreden dokuz bin dört yüz sekiz akçe hakları olduğun her biri şuhûd-ı udûlle isbât edip ba‘de’t-tahlîfi’ş-şer‘î terekesinden edâ olunmak üzere hükm olunup hüccet-i şer‘iyye verilmekle meblağayn-ı mezbûreyn cem‘an kırk bir bin sekiz yüz seksen akçe mezbûrûna edâ ve teslîm olunup bâkī bin sekiz yüz doksan iki akçeyi mezkûr el-Hâc İbrahim yedinden bi’l-izni’ş-şer‘î kabz ve teslîm eyledim, min ba‘d tereke-i hâlik-i mezbûrdan mezkûr el-Hâc İbrahim yedinde ve zimmetinde bir akçe ve bir habbe kalmamışdır dedikde gıbbe’t-tasdîki’l-vicâhî mâ-vaka‘a bi’t-taleb ketb olundu.<br><br>Fi’l-yevmi’s-sânî min-Saferi’l-hayr li-sene mi’e ve elf.<br><br>Şuhûdü’l-hâl: Salih Efendi b. Mehmed, Salih b. Mehmed, el-Hâc Mehmed b. Ali, el-Hâc Ebûbekir, Ebûbekir Çelebi b. Hüseyin, İbrahim Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=28255"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28257"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b204"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o351"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>