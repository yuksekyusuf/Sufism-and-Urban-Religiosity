﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 239<br>Hüküm no: 240<br>Orijinal metin no: [34b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Corci v. Dimitraşko’nun boşandığı karısı Kokana bt. Aleksandrı ile çocuğu Aleksandrı’nın müşterek mülk menzillerini Fransanci Kozi v. Bogos’a sattıkları</b><br><br>İngiliz tercümânlarından iken bundan akdem hâlik olan Corci v. Dimitraşko’nun verâseti zevce-i metrûkesi Kokona bt. Aleksandrı nâm Nasrâniye ile sulbî evlâdı Aleksandrı ve Petro ve Saltana’ya münhasıra olup kable’l-kısme merkūme Saltana dahi hâlike olup verâseti anası merkūme Kokona ile li-ebeveyn er karındaşları merkūmân Aleksandrı ve Petro’ya münhasıra olup kable’l-kısme merkūme Petro dahi hâlik olmağla verâseti anası merkūme Kokona ile li-ebeveyn er karındaşı mersûm Aleksandrı’ya münhasıra ve tashîh-i meseleleri bi-hükmi’l-münâsahati’ş-şer‘iyye 1440 sehimden i‘tibâr olunup sihâm-ı mezbûreden 425 sehmi merkūme Kokona’ya 1015 sehmi merkūm Aleksandrı isâbet eylediği lede’ş-şer‘i’l-enver zâhir ve mukarrer oldukdan sonra merkūm Aleksandrı asâleten mersûme Kokona tarafından bey‘-i câi’z-zikri ikrâra vekîl olduğu merkūmenin şahsını ma‘rifet-i şer‘iyye ile ârifân Haçer v. Yani ve Sanan v. Panos nâm Ermeniler şehâdetleriyle mahzar-ı hasm-ı münker-i şer‘îde sâbit ve vekâletine hükm-i şer‘î lâhik olan Batista v. Nikola nâm zimmî vekâleten meclis-i şer‘de işbu sâhibü’r-rakīm Horasancı Kozi v. Bogos nâm Ermeni muvâcehesinde her biri bi’l-asâle ve bi’l-vekâle ikrâr ve takrîr-i kelâm edip hâlik-i merkūm Corci’nin terekesinden olup mahrûse-i Galata’da Sultan Bayezid mahallesinde vâki‘ iki tarafdan Yusuf Ağa mülkü ve iki tarafdan tarîk-i âm ile mahdûd tabaka-i ulyâda bir bâb oda ve bir sofa ve tabaka-i vüstâda kezâlik bir bâb oda ve bir sofa ve süflâda bir matbah ve kenîf ve bi’r-i mâ ve sahrınc ve bir mikdâr havluyu müştemil mülk menzilimi merkūm Kozi’ye tarafeynden îcâb ve kabûlü hâvî bey‘-i bâtt-ı sahîh-i şer‘î ile dört yüz yetmiş guruşa bey‘ u teslîm edip ol dahi ber-vech-i muharrer iştirâ ve tesellüm ve kabûl eyledikden sonra semeni olan meblağ-ı mezbûr dört yüz yetmiş guruşu müşterî-i merkūm Kozi yedinden bi-kadri hisesinâ tamâmen ahz u kabz eyledik ba‘de’l-yevm menzil-i mahdûd-ı mezkûr bi-cemî‘i mâ yeştemilühû ve yahvîhi merkūm Kozi’nin mülk-i müşterâsı olmuşdur keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâdis min-Zilka‘deti’ş-şerîfe sene 1137.<br><br>Şuhûdü’l-hâl: es-Seyyid İbrahim Çelebi b. es-Seyyid el-Hâc Ahmed, es-Seyyid Ali Çelebi b. Osman, Keresteci el-Hâc Hasan, el-Hâc Hüseyin b. Veli, Mahmud Ağa b. Mehmed, es-Seyyid el-Hâc Mahmud, el-Hâc Ömer b. Mehmed abacı, Mahmud Çelebi el-münâdî. </p>          <br><a title="Önceki sayfa" style="text-decoration:none" href="./ayrmetin.php?idno=21978"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21980"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b239"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o447"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>