﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 137<br>Hüküm no: 61<br>Orijinal metin no: [6b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Ali Efendi’nin küçük oğlu Salih’in vasîsi olan İsa’nın azliyle yerine Ümmühani bt. Mahmud’un vasî tayin olunduğu</b><br><br>Kasaba-i Yalakâbad’da sâkin iken vefât eden Ali Efendi b. Receb’in verâseti zevce-i metrûkesi Ümmühani bt. Mahmud ve sulbiye sagīr oğlu Salih ile sagīre kızı Âişe’ye münhasıra ve kable’l-kısme mezbûre Âişe dahi fevt olup verâseti vâlidesi merkūme Ümmühani ile eli-ebeveyn karındaşı mezbûr Salih’e münhasıra oldukdan sonra mezbûr Salih’in kıbel-i şer‘den mansûb vasîsi olan İsa kasaba-i merkūme toprağında vâki‘ be-kavl-i hod makbûzu olup bi-tarîkı’l-münâsaha mezbûre Ümmühani ile sagīr-i mezbûra intikāl eden mülk bağ ile dokuz bin iki yüz akçenin dokuz bin iki yüz nakid akçesini müceddeden binâ eylediği mülk menziline sarf ile istihlâk eylediğini bi’t-tav‘i’s-sâf ikrâr etmekle vesâyetden azli lâzım oldukda hâfızü’l-vesîka merkūme Ümmühani Hatun vesâyet-i merkūmeye lâyıka ve kādire olmağın kıbel-i şer‘den sagīr-i mezbûra vasî nasb ü tayin oldukda ol dahi vesâyet-i merkūmeyi kabûl ve hizmet-i lâzımesini edâya ta‘ahhüd etmeğin mâ hüve’l-vâki‘ bi’t-taleb ketb olundu.<br><br>Fi’l-âşir min-Recebi’l-ferd li-sene isneyn ve seb‘în ve elf.<br><br>Şuhûdu’l-hâl: Hüseyin Efendi el-Burûsî, Ahmed el-müderris, Keşfî Mustafa Efendi el-kâtib, Abdülkadir Çelebi el-müderris, Kasab Mustafa el-muhzır, Abdi b. Hüseyin, Şükrullah b. Mustafa, Rasûl b. Rıdvan.</p>          <br><a title="Önceki sayfa" style="text-decoration:none" href="./ayrmetin.php?idno=24947"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24949"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b137"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1060"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>