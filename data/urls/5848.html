﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 125<br>Hüküm no: 94<br>Orijinal metin no: [25a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Paşa’nın Subaşı Hasan tarafından el konulan köy geliri için vekil tayin edildiği</b><br><br>Bâ-imzâ-i hazret-i efendi vekâlet.<br><br>Bundan esbak Bender-i Cidde vâlîsi olduğu hâlde intikāl-i dâr-ı bekā eden merhûm Ali Paşa b. Mehmed’in sulbî kebîr oğlu es-Seyyid Halil Bey asâleten ve karındaşı Abdülhalim Bey’in tesviye-i emrine kıbel-i şer‘den vasî nasb ve ta‘yîn olunmağla vesâyeten meclis-i şer‘-i şerîf-i enverde râfi‘u’l-kitâb el-Hâc Ali b. Musa nâm kimesne mahzarında takrîr-i kelâm ve ta‘bîr ani’l-merâm edip iştirâken diyâr-ı Mısır’da mutasarrıf olduğumuz Bahtit karyemizi vilâyet-i merkūmede sâkin Subaşı Hasan Bey nâm kimesne bi-gayr-ı hakkın zabt ve tarafımıza âid olan mahsûlâtımızı kabz etmekle karye-i merkūmemi ve makbûzu olan mahsûlât-ı şer‘iyemizi mezbûr Subaşı Hasan Bey’den taleb ve da‘vâ ve ahz u kabza mezbûr el-Hâc Ali’yi bi’l-asâle ve bi’l-vesâye tarafımdan vekîl ve nâib-i menâb nasb ve ta‘yîn eyledim dedikde merkūm el-Hâc Ali dahi vekâlet-i merkūmeyi kabûl ve hidemât-ı lâzımesini mahâllinde edâya ta‘ahhüd etmeğin mâ-hüve’l-vâki‘ bi’t-taleb ketb olundu.<br><br>Fî-gurreti Zilka‘deti’ş-şerîfe li-sene selâse ve erba‘în ve mie ve elf min-hicreti men-lehu’l-izzü ve’ş-şeref<br><br>Şuhûdü’l-hâl: Mehmed Bey b. Ali ve diğer Mehmed Bey b. Ali, Mustafa Bey b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=5847"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5849"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b125"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o448"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>