﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 992<br>Hüküm no: 807<br>Orijinal metin no: [184b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un vefat eden eşi Abdullah’daki mehir bedelini terekeden teslim aldığı</b><br><br>Mahmiye-i İstanbul’da Kasab Demir Han mahallesinde sâkin iken bundan akdem vefât eden el-Hâc Abdullah b. Mehmed b. Ahmed’in verâseti zevce-i menkûha-i metrûkesi Âişe Hatun bt. Abdullah ile li-ebeveyn karındaşı oğlu olup hâlâ diyâr-ı âharda sâkin Said b. Mehmed nâm gāibe münhasıra oldukdan sonra zâtı mahalle-i mezbûre ahâlîsinden Yahya Efendi b. el-merhûm Mustafa Efendi ve Mehmed Efendi b. Veliyüddin ta‘rîfleriyle mu‘arrefe olan hâfızatü’l-kitâb mezbûre Âişe Hatun mahfil-i kazâda müteveffâ-yı mezbûrun bâ-hüccet-i şer‘iyye vasiyy-i muhtârı olmağla terekesine vaz‘-ı yed eden Mehmed b. Said mahzarında üzerine da‘vâ ve takrîr-i kelâm edip zevcim müteveffâ-yı mezbûr el-Hâc Abdullah b. Mehmed b. Ahmed târîh-i kitâbdan on yedi sene mukaddem tezevvüc murâd ettikde şuhûd mahzarlarında beni iki bin sağ akçe mehr-i müeccel tesmiyesiyle tezevvüc ve kabûl edip akd-i nikâh beynimizde kāim iken meblağ-ı mezbûru kable’l-edâ fevt olmağla terekesinden taleb ederim suâl olunsun dedikde gıbbe’s-suâl ve’l-inkâr müdde‘iye-i mezbûreden sıdk-ı makāline beyyine taleb olundukda udûl-ı ahrâr-ı ricâl-i Müslimînden mahalle-i mezbûre ahâlîsinden mu‘arrif-i mezbûr Mehmed Efendi b. Veliyüddin ile mahmiye-i mezbûrede el-Hâc Hasan mahallesinde sâkin Berber Yusuf Çelebi b. Abdullah li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müteveffâ-yı mezbûr el-Hâc <<Mehmed>> Abdullah b. Mehmed b. Ahmed târîh-i mezbûrda tezevvüc murâd ettikde işbu müdde‘iye-i mezbûre Âişe Hatun’u iki bin sağ akçe mehr-i müeccel tesmiyesiyle huzûrumuzda tezevvüc ve kabûl edip akd-i nikâh beynlerinde kāim iken fevt oldu biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebince ba‘de’l-hükm müdde‘iye-i mezbûre Âişe yine mahfil-i kazâda mezbûr Mehmed b. Said mahzarında ikrâr ve takrîr-i kelâm edip ânifen bana hükm-i şer‘î lâhık olan iki bin sağ akçe mehr-i müeccel hakkımı terekeden olmak üzere mezbûr Mehmed yedinden tamâmen ahz u kabz eyledim min-ba‘d meblağ-ı mezbûrdan vasiyy-i mezbûr yedinde bir şey kalmadı dedikde gıbbe’t-tasdîkı’ş-şer‘î mâ-vaka‘a kayd-şüd.<br><br>Fî 4 min-Rebî‘ülâhir sene 1110<br><br>Şuhûdü’l-hâl: el-Hâc Ali b. Abdullah, Ahmed Çelebi b. Süleyman, Mehmed Çelebi b. Hüseyin, Hüseyin Çelebi b. Mehmed, Ömer Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=37750"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37752"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0992"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1058"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>