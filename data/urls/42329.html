﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 208<br>Hüküm no: 223<br>Orijinal metin no: [40b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hür olduğunu iddia eden Tütüncü Mehmed Ağa’nın kölesi Hasan’ın iddiasını ispat edemediği</b><br><br>Ma‘rûz,<br><br>Rıkka inkıyâdını mukır ve mu‘terif olup zikri âtî husûsda kıbel-i şer‘den me’zûn olan orta boylu kara gözlü, kara kaşlı Hasan nâm şâbb-ı emred mahfil-i şer‘iyyâtda rakīk olup Gürcü cinsinden abd-i memlûkü olmak üzere kendüye vaz‘-ı yedi mütehakkık olan bâ‘is-i i‘lâm Tütüncü Mehmed Ağa b. Süleyman muvâcehesinde ben medîne-i Kars kal‘ası derûnunda sâkin hürrü’l-asl Papuccu Mustafa’nın firâşından hâsıl ve zevce-i menkûhası hürretü’l-asl Âişe’den mütevellid olup bana ve ebeveynime rıkk târî olmamış hürrü’l-asl iken mezbûr Mehmed Ağa bi-gayr-ı hakkın bana vaz‘-ı yed eder deyü hürrü’l-asl olduğunu da‘vâ ve mezbûr Mehmed Ağa dahi mevsûf-ı mezbûru iki ay mukaddem İstanbul’da Şâhincibaşı ittibâ‘ından Mehmed Ağa nâm kimesneden Gürcü gulâmı olmak üzere yüz altmış guruş semen-i medfû‘a iştirâ eyledim deyü mülk-i müşterâsı olmak üzere vaz‘-ı yedini ikrâr ve ber-vech-i muharrer hürriyeti ma‘lûmum değildir deyü inkâr etmeğin müdde‘î-i mezbûr ber-vech-i muharrer müdde‘âsını beyân için kirâren ve mirâren ba‘de’l-istimhâl ve’l-imhâl bir vechile beyân edemeyip mezbûr Mehmed Ağa’ya muvâcehesinde bi’t-taleb vech-i şer‘î üzere yemîn verilip mûcebiyle mevsûf-ı mezbûr ber-vech-i muharrer hürriyet iddi‘âsıyla bilâ-beyyine bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 15 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42328"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42330"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b208"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o575"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>