﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 255<br>Hüküm no: 236<br>Orijinal metin no: [71b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeynelabidin b. Zeynelabidin ile Şerîf Abdullah Efendi b. Mehmed’in borç alış-verişi ve menzil satışı muâmelelerinde birbirlerinin zimmetini ibra ettikleri</b><br><br>Mahmiye-i İstanbul’da Aydınoğlu tekyesi kurbünde Karaki Mahallesi’nde sâkin zu‘amâdan es-Seyyid Zeynelabidin b. es-Seyyid Zeynelabidin meclis-i şer‘-i şerîf-i enverde işbu sahibü’l-kitâb eşrâf-ı kuzât-ı kirâmdan hâlâ ser-levha-i yesâr Şerîf el-Hâc Abdullah Efendi b. es-Seyyid Mehmed mahzarında ikrâr-ı tâm ve takrîr-i kelâm edip ben bundan akdem mûmâ-ileyh Şerîf el-Hâc Abdullah Efendi yedinden istidâne ve kabz eylediğim dört yüz guruş mukābelesinde işbu yedinde olan bir kıt‘a hüccet-i şer‘iyye nâtıka olduğu üzere medîne-i Üsküdar’da Kefçe Mahallesi’nde vâki‘ bir bâb mülk menzilimi fâriğan ani’ş-şevâgil efendi-i merkūma alâ-tarîkı’l-istiğlâl bey‘ ve teslîm, ol dahi ba‘de’l-ahz menzil-i mezkûr içün beynimizde mukāvele olunan icâreden dahi zimmetimde müctemi‘a olan yedi yüz yirmi guruş ki cem‘an bin yüz yirmi guruş deynim mukābelesinde merkūm Şerîf el-Hâc Abdullah Efendi’ye bey‘-i bâtt-ı sahîh-i şer‘î ile bey‘ ve temlîk ve teslîm ve yine efendi-i mûmâ-ileyhden bir def‘a dahi istidâne ve kabz ettiğim iki yüz guruş mukābelesinde medîne-i mezbûrede Doğancılar Meydânı kurbünde Süleyman Paşa Mahallesi’nde kâin Kapu Ağası Halil Ağa Vakfı’ndan mutasarrıf olduğum bir bâb vakıf menzilimi dahi bâ-re’y-i mütevellî efendi-i merkūma bi-tarîkı’l-vefâ fâriğ olmuşidim. Edâ-i deyn ile fekk-i rehn dâ‘iyesinde olduğumda, ol dahi bâ-re’y-i mütevellî bana ferâğ ve tefvîz ben-dahi tefevvüz ve kabûl ve müddet-i vâfireden berü beynimizde ahz ve i‘tâ vâkı‘a olmuşidi. El-hâletü-hâzihî işbu târih-i kitâba gelince beynimizde cereyân eden cemî‘ ahz ü i‘tâya ve mu‘âmelât-ı şettâ ve hukūk-ı ma‘lûme ve mechûleye müte‘allika âmme-i de‘âvî ve mutâlebât ve kâffe-i eymân ve muhâsamâtdan mûmâ-ileyh Şerîf el-Hâc Abdullah Efendi’nin ve etbâ‘ından el-Hâc İbrahim’in zimmetlerini ibrâ-i âm ile ibrâ ve ıskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 15 Zilka‘de sene [1]194.<br><br>Şuhûdü’l-hâl: Merhabâzâde Mahmud Efendi b. Mehmed Emin Efendi, Eşrâf-ı kuzâtdan Mustafa Efendi, Mehmed Ağa b. Ahmed Kethudâ-yı Muhzırân, Bursevî İbrahim Efendi.</p>          <br><a title="Önceki sayfa" style="text-decoration:none" href="./ayrmetin.php?idno=30437"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30439"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b255"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o286"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>