﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 82<br>Hüküm no: 52<br>Orijinal metin no: [16b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Bey b. Kasım Paşa’nın Mehmed Ağa b. Hacı Haydar’dan aldığı borca karşılık evi ve bazı eşyaları rehin bıraktığı</b><br><br>Nukilet<br><br>Haklaşılmışdır<br><br><<Husûs-ı âti’l-beyânı mahallinde ketb u terkīm için savb-ı şer‘den âdem taleb olundukda küttâb-ı mahkemeden fahrü’l-kuzât Abdurrahman Efendi irsâl olunup ol dahi zeyl-i kitâbda mastûrü’l-esâmî olan Müslimîn ile mahmiye-i Galata muzâfâtından kasaba-i Beşiktaş’da vâki‘ merhûm Hasan Paşa binâ eylediği saraya varup akd-i meclis-i şer‘ eyledikde saray-ı merkūmda sâkine olup zevci fahrü’l-ümerâ Ali Bey b. Kasım Paşa tarafından husûs-ı âti’l-beyâna vekîl olup hasm-ı şer‘î-i câhid mahzarında babası umdetü’l-ümerâ Köse Cafer Bey b. Cafer Paşa ve Atâullah b. Abdülmennan şehâdetleriyle şer‘an vekâleti sâbite olan fahrü’n-nisâ Âişe Hanım meclis-i şer‘de işbu hâfızü’l-vesîka Abaza Mehmed Ağa b. el-Hâc Haydar tarafından ikrâr-ı âti’l-beyânı tasdîka vekîl olup vekâleti Mehmed Bey b. Hüseyin ve Mehmed Çelebi b. Bayram şehâdetleriyle şer‘an vekâleti sâbite olan fahrü’l-kuzât Abdülkerim Efendi b. Mahmud mahzarında bi’l-vekâle ikrâr u i‘tirâf edüp müşârun ileyh Mehmed Ağa’dan alâ-tarîki’l-karz tâmmü’l-vezn ve kâmilü’l-ayâr bin aded riyâlî guruş-ı kebîr müvekkilim ve zevcim Ali Bey için ahz u kabz eyledim zevcim merkūm Ali Bey’in silk-i mülk-i sahîhinde münselik emlâkinden kasaba-i mezbûre mahallâtından Sinanpaşa mahallesinde vâki‘ bir tarafı Fâtıma Hanım zindânı ve bir tarafı Sipâhî Ahmed Çelebi mülkü ve bir tarafı arz-ı hâliye ve bir tarafı tarîk-i âm ile mahdûd fevkānî on aded odalarını ve altında iki aded dükkânlarını ve …? ve üç aded sancaklarını ve bir çift nîm altın la‘l küpelerimi ve sîm altı yüz yetmiş beş dirhem bir gülâbdân buhurdânımı bu cümle eşyâyı meblağ-ı merkūm mukābelesinde rehn vaz‘ eylediğimde ol dahi irtihân ve kabûl ve kabz eyledi deyicek mukırre-i merkūme Âişe Hanım’ı ikrâr-ı meşrûhunda vekîl-i mârrü’z-zikr Abdülkerim Efendi bi’l-müvâcehe tasdîk ve bi’l-müşâfehe tahkīk edicek mevlânâ-yı mezbûr husûs-ı merkūmu ketb ü terkīm edüp ba‘dehû gelip meclis-i şer‘de ihbâr ettiğinde ihbârı hayyiz-i kabûlde vâkı‘a olmağın vâki‘ hâl bi’t-taleb ketb ü terkīm olunup men lehü’t-taleb yedine def‘ ve teslîm olundu ki vakt-i hâcetde ibrâz eyleyeler.<br><br>Hurrire fi’l-yevmi’l-ışrîn mine’l-Muharremi’l-harâm li-sene isneteyn ve sittîn ve elf.<br><br>Şuhûdü’s-sâbıkūn.>></p>          <br><a title="Önceki sayfa" style="text-decoration:none" href="./ayrmetin.php?idno=10213"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10215"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b082"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o364"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>