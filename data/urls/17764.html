﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 523<br>Hüküm no: 811<br>Orijinal metin no: [95a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Deli Mehmed’in şikâyetiyle hapse atılan İbrahim’in iyi hâline komşularının şahitlik ettikleri</b><br><br>Maʻrûz-ı dâʻî-i Devlet-i aliyyeleridir ki;<br><br>Sâhibe-i arzuhâl Âişe nâm hatun sadrî oğlu İbrahim içün kendi hâlinde ırzıyla mukayyed hilâf-ı şerʻ vazʻ u hareketi yoğiken derûn-ı arzuhâlde mezkûr olan Deli Mehmed nâm kimesneden hakkını taleb etmekle adâvet ve hakkında iftirâ ve iştikâ ile bi-gayr-ı hakkın ahz u habs ile gadr olmağla keyfiyet-i ahvâli vukūf-ı tammı olan bî-garaz kimesnelerden suâl ve iʻlâm olunması bâbında eylediği arzuhâli-birle sâdır olan fermân-ı âlîlerine imtisâlen Medîne-i Hazret-i Eyüb el-Ensârî −radiya anhu Rabbihi’l-Bârî’de− sâkin oldukları Cezerî Kasımpaşa Mahallesi ahâlîsinden mezbûrun ahvâline muttaliʻ li-ecli’l-ihbâr meclis-i şerʻa hâzirûn olan İmam es-Seyyid Yahya Efendi eş-Şeyh es-Seyyid Abdülgani ve sâbıkā Otakçılar Hamamcısı Süleyman Ağa ve Ahmed Çelebi b. Mehmed ve Hamâmî el-Hâc Ali ve Hüseyin b. Hüseyin ve Mehmed b. Mustafa ve el-Hâc İbrahim b. Hasan ve Ahmed b. İsmail ve Hazînedâr Hüseyin Ağa ve Mehmed Çelebi ve el-Hâc Hasan b. Abdullah ve Mehmed b. Hüseyin ve es-Seyyid Salih b. es-Seyyid Ömer nâm kimesnelerden tefahhus ve suâl olundukda mezbûr İbrahim her vechile kendi hâlinde ırzıyla mukayyed bir derd-mend olup hakkında olunan iştikâ ve iftirâ hilâf-ı vâkiʻdir hüsn-i hâlinden gayrı ahvâli maʻlûmumuz olmamışdır deyü hasbeten li’l-müteʻâl sıhhat ve hakīkati üzere her birleri mezbûr İbrahim’in hüsn-i hâlini ihbâr ve hilâf-ı vâkiʻ olunan ifitirâ ve iştikâya binâʼen vâlidesi mezbûreye merhameten ve merkūm İbrahim’in nefsine ve lede’l-mütâlebe ihzârlarına cümlesi kefîller olmalarıyla sebîli tahliye olunmak üzere istidʻâ-yı merhamet eyledikleri baʻde’t-tescîl huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’s-sâdis ve’l-ışrîn min-Zilhicceti’ş-şerîfe li-sene isneyn ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17763"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17765"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b523"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o677"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>