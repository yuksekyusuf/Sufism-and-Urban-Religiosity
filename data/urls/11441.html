﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 175<br>Hüküm no: 110<br>Orijinal metin no: [37b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Evkafı’na ait İshakpaşa mahallesindeki evin müzâyede sonucu kiraya verildiği</b><br><br>Mahrûse-i İstanbul’da Haremeyn-i Şerîfeyn Evkāfı’na bi’l-fi‘il mütevellî olan Hasan Bey b. Mehmed nâm bevvâbü’s-sultânî mahfil-i kazâda işbu sâhibü’l-kitâb eş-Şeyh Abdülhâlık b. Ahmed mahzarında ikrâr ve takrîr-i kelâm eyleyip mahrûse-i merkūmede İshakpaşa mahallesinde vâki‘ bir tarafı vâkıfe-i âti’z-zikr vakfı ve bir tarafı Sinan Ağa Vakfı ve bir tarafı Istabl-ı hâssa ve bir tarafı tarîk-i âm ile mahdûd iki fevkānî oda ve bir tahta-pûş ve bir ahır ve bir müşterek su kuyusunu müştemil olup Hürremşâd Hatun Medîne-i Münevvere’ye vakfeylediği menzil hâlâ mahlûl olmağla dellâla verilip Sûk-ı sultânîde nidâ ve mecâlis-i tâlibine kirâren arz ve müzâyede olundukda iki bin akçe icâre-i mu‘accele ve ayda yetmiş beş akçe icâre-i müeccele ile mezkûr eş-Şeyh Abdülhâlık üzerinde karâr edip ziyâde ile tâlib-i âhar zuhûr etmemeğin menzil-i mezbûru târîh-i kitâbdan tevliyet-i mahkiyyem hasebiyle vech-i meşrûh üzere mezkûr eş-Şeyh Abdülhâlık’a îcâr edip ol dahi kabûl ve istîcâr eyledikden sonra zikr olunan iki bin akçe ücret-i mu‘acceleyi yedinden vakf için ahz u kabz ettim ve kendi mâlıyla ihdâs eylediği binâ vakfın olup harc u sarf olunan akçesi icâre-i mu‘accelesine mahsûb ve munzam olmak üzere binâ ve meremmâtına izin verdim dedikde ba‘de’t-tasdîki’ş-şer‘î mâ-hüve’l-vâkı‘ bi’t-taleb ketb olundu.<br><br>Tahrîren fî-evâsıtı evveli’r-rebî‘ayn li-sene selâse ve ışrîn ve elf.<br><br>Şühûdü’l-hâl: eş-Şeyh Mehmed Efendi b. Ahmed, Mehmed Efendi b. ( ) el-imâm, el-Hâc Mehmed et-tabbâh, Hüseyin Bey b. Pervâne, Mehmed Beşe er-râcil, Hasan b. Pervâne, eş-Şeyh Afif el- el-medenî, Ali Çelebi b. Halil ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=11440"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11442"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b175"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o789"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>