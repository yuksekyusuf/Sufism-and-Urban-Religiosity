﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 69<br>Hüküm no: 21<br>Orijinal metin no: [5a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tütüncü esnâfından İbrahim Edhem Ağa’nın sahip olduğu arsayı Umûr-ı Hâricîye Nezâreti hademesinden Mehmed Şakir Ağa’ya satması</b><br><br>Mülk arsa mübâya‘ası<br><br>Mahmiye-i İstanbul’da Küçükpazar kurbünde Hızır Bey mahallesinde sâkin tütüncü esnâfından İbrahim Edhem Ağa b. Ahmed meclis-i şer‘-i şerîf-i enverde Umûr-ı Hâricîye Nezâret-i celîlesi hademesinden bâ‘isü’l-kitâb Mehmed Şakir Ağa b. Abdullah mahzarında ikrâr-ı tâm ve takrîr-i kelâm edip zikr olunan Hızır Bey mahallesinde kâin el-yevm bir tarafdan Halil Ağa b. İsmail menzili ve ba‘zen Emetullah Hatun bt. Ahmed menzili ve bir tarafdan yine mezbûre Emetullah Hatun menzili ve tarafeyni tarîk-i âm ile mahdûd altmış bir numaralı terbî‘ân yüz elli dört zirâ‘ on dört parmak bir bâb mülk mühterik menzil arsası akd-i âti’z-zikrin sudûruna değin yedimde olup bin iki yüz yetmiş üç senesi Şa‘banü’l-mu‘azzamının üçüncü günü târihiyle müverraha ve ol târihde mahmiye-i mezkûrede vâki‘ Ahi Çelebi mahkemesinde nâibü’ş-şer‘ olan mevâlî-i izâmdan fazîletlü es-Seyyid İbrahim Halil Efendi’nin imzâ ve hatemini hâviye işbu bir kıt‘a hüccet ve işbu sene-i mübâreke şehr-i Rebî‘ülevveli’nin yirminci günü târihiyle müverrah Ebniye Meclisi tarafından verilen işbu bir kıt‘a ilmühaber mantûklarınca yedimde mülk ve hakkım olmağla ben ber-minvâl-i muharrer mâlik olduğum arsa-i mahdûde-i mezkûreyi tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ile dokuz bin guruşa mezbûr Mehmed Şakir Ağa’ya bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz u kabûl eyledikden sonra semeni olan meblağ-ı merkūm dokuz bin guruşu tamamen bana def‘ u teslîm eylediğinde ben dahi yedinden bi’t-tamâm ve’l-kemâl ahz u kabz edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile kabûlümüzü hâvî ibrâ vü ıskāt eyledik ba‘de’l-yevm arsa-i mahdûde-i mezkûrede benim aslâ ve kat‘â alâka ve medhalim kalmayıp mezbûr Mehmed Şakir Ağa’nın mülk-i müşterâsı ve hakk-ı sırfı olmuşdur dedikde gıbbe.<br><br>Fî 16 Zilka‘de sene 1278<br><br>Şuhûdü’l-hâl: Mahalle-i mezkûre muhtârı nalbur el-Hâc Mehmed Ağa b. el-Hâc Osman, Ve ahâlisinden tütüncü esnâfından Abdülaziz Ağa b. Abdi, Muhzır Feyzullah Ağa b. ( ), Muhzır el-Hâc Salih Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35695"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35697"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b069"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o419"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>