﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 202<br>Hüküm no: 205<br>Orijinal metin no: [27b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hicri 1216 yılı kurban bayramının ilanı</b><br><br>İstanbul Kādısı İzzetlü Faziletlü Efendi Hazretleri<br><br>İşbu i‘lâm-ı beşâret-irtisâmları Sultanü’l-hâfıkîn Hâdimü’l-Haremeyni’l-muhteremeyn Şevketlü Kerâmetlü Efendimiz hazretlerinin rikāb-ı müstetâblarına arz ve takdîm olundukda da‘avât-ı icâbet-âyât-ı şâhâneyi hâvi ve leyle-i muhtereme-i îd-i şerîfde resm-i dîrîn-i serînin icrâsına ruhsat-ı hümâyûn-ı şehinşâhâneyi muhtevî hatt-ı hümâyûn-ı inâyet-meşhûnları şeref-efzâ-yı sudûr olmağla mûcebince iktizâ-yı nizâmına himmet buyuralar deyü buyruldu.<br><br>Fî-2 Z[ilhicce] sene [12]16<br><br>Kabe-i ashâb-ı Mina ve kıble-i erbâb-ı ricâ olan atebe-i ulyâlarına ma‘rûz-ı dâ‘î-i ubûdiyet inti‘mâlarıdır ki târih-i hicret-i eşref-i evlâd-ı Hazret-i Halil ve İsmail aleyhim ve alâ-âlihim etemme’t-teslîm mine’l-Kerîmi’l-Celîl Efendimiz hazretlerinin işbu bin iki yüz on altıncı senesi Hilâl-i Zilhicceti’l-mükerremi rü’yet olunmadığına mebni Zilka‘deti’ş-şerîfi selâsin ile itmâm ve mâh-ı mübârek-i merkūma yevm-i isneyn evvel-i a‘dâd-ı eyyâm olmağla dokuzuncu sülüsâ yevm-i arefe-i mağfiret-i Hüdâya ve ferdâsı yevm-i erba‘â îd-i edhâ-yı meyâmin-mutâyâ olup leyle-i mübâreke-i îd-i şerîfe ihtirâm ve ibâd-ı Müslimîne i‘lan ve ifhâm için cânib-i seniyyü’l-menâkıb-ı devlet-i aliyyeden kāmet-dilârâ-yı minârâta dîbâ-yı zerrîn-târ-ı kanâdil ile ilbâs-ı hil‘at ve bu vechile cümle ehl-i imân ve asl-ı Kabe-i Safa ve meserret kılınmak dîdne-i hasene-i saltanat-ı seniyyeden olup bir kā‘ide-i devlet-i aliyye-i ebed-müddet meddallâhû zılâle azametihâ ale’l-arzayn mâdârati’s-semâvâti ve irtefa‘at ol leyle-i mübârekede ve tîre-i müstahsene-i mezkûrenin alâ-mâ cera’l-âde baserâsına izin ve ruhsat-ı sâmîleri erzân buyrulur ise ol bâbda fermân-ı cihan-mutâ‘ları sudûru iktizâ eylediği İstanbul Mahkemesi’nden pîşgâh-ı melâik-mutâflarına i‘lâm olundu.<br><br>Bâkī emr u fermân li-hazret-i veliyyü’n-ni‘meti ve’l-ihsân.</p>          <br><a title="Önceki sayfa" style="text-decoration:none" href="./ayrmetin.php?idno=30958"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30960"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b202"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o635"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>