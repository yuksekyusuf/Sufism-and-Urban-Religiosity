﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 98<br>Hüküm no: 78<br>Orijinal metin no: [23b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halime Hatun bt. Abdülmennan’ın vefat eden kocası Mehmed Bey’de olan mehir ve verâset bedelini teslim aldığı</b><br><br>Mahmiye-i Galata’ya tâbi‘ kasaba-i Beşiktaş mahallâtından Cihânnümâ mahallesinde sâkin iken bundan akdem vefât eden Mehmed Bey’in verâseti zevce-i metrûkesi Halime Hatun bt. Abdülmennan ve kebîr oğlu Murad Çelebi’ye münhasıra olduğu şer‘an zâhir ve mütebeyyin oldukdan sonra merkūme Halime Hatun tarafından husûs-ı âti’l-beyânı ikrâra nehc-i şer‘ üzere vekîl olan Ahmed Ağa b. Mehmed nâm kimesne meclis-i şer‘-i şerîf-i lâzımü’t-teşrîfde işbu râfi‘ü’l-kitâb mezbûr Murad Çelebi [24a] muvâcehesinde bi’l-vekâle ikrâr ve takrîr-i kelâm edüp müvekkilem mezbûre Halime Hatun’un müteveffâ-yı mersûm Mehmed Ağa’nın zimmetinde mütekarrer olan beynlerinde mikdârı ma‘lûm mehr-i müeccelini ve kendisine âid olan hisse-i şâyi‘asını müteveffâ-yı mersûmun muhallefâtından bi’t-tamâm ahz u kabz eyleyüp merkūm Murad Çelebi’nin zimmetini muhallefât-ı mezkûra müte‘allik da‘vâdan ibrâ-i âmm-ı kātı‘ü’n-nizâ‘ ile ibrâ ve ıskāt eyleyüp min-ba‘d husûs-ı mezbûra müte‘allik merkūm Murad Çelebi ile da‘vâ ve nizâ‘ı yokdur dedikde vekîl-i mersûm Ahmed Ağa’nın vech-i muharrer üzere cârî ve sâdır olan kelâmı merkūm Murad Çelebi talebiyle ketb olundu.<br><br>Tahrîren fi’l-yevmi’s-sâlis ve’l-ışrîn min-Saferi’l-hayr sene isneteyn ve sittîn ve elf.<br><br>Şühûdü’l-hâl: Mustafa Çelebi b. Keyvan el-Yesârî, Hüseyin Bey b. Perviz, Mustafa Halîfe b. Yakub, Mustafa Çelebi b. Şaban, Halil Çelebi b. Hüseyin ve gayruhüm mine’l-hâzırîn. Nasûh Beşe b. Musa, Muslu Bey, Mustafa Beşe el-Bostânî, Mustafa Bey b. Süleyman Bey, Receb b. mezbûr, Mehmed Çelebi b. Hasan, Murad Çelebi b. ( ) Tellâl, Mustafa Beşe b. Mehmed, Mehmed b. Ramazan Muhzır.</p>          <br><a title="Önceki sayfa" style="text-decoration:none" href="./ayrmetin.php?idno=10239"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10241"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b098"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o357"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>