﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 267<br>Hüküm no: 253<br>Orijinal metin no: [36a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Ömer’in istiğlâl yoluyla borç aldığı</b><br><br>İstiğlâl<br><br>Mahmiye-i Kostantıniyye mahallâtından Mimârsinan mahallesinde sâkin el-Hâc Mehmed b. Ömer b. Mustafa nâm kimesne meclis-i şer‘-i şerîf-i âlî-kadirde hâmil-i hâze’l-kitâb İmâm el-Hâc Mustafa Efendi b. el-Hâc Ali nâm kimesne mahzarında ikrâr ve takrîr-i kelâm edip mahalle-i merkūmede vâki‘ bir tarafdan Hadîce Hatun mülkü ve bir tarafdan Safiye Hatun mülkü ve bir tarafdan el-Hâc Abdurrahman menzili ve bir tarafdan tarîk-i âm ile mahdûd üç bâb fevkānî oda ve bir sofa ve tahtında ahur ve havlu ve bi’r-i mâ ve müştemilât-ı sâire-i ma‘lûmeyi hâvî mülk menzil gāibetü ani’l-meclis Ümmügülsüm bt. Mustafa nâm hatun ile ber-vech-i iştirâki’s-seviyy yedimizde mülk-i mevrûsumuz olmağın ben menzil-i mahdûd-ı mezkûrda olan nısf hisse-i şâyi‘amı tarafeynden îcâb ve kabûlü hâvî alâ-tarîkı’l-istiğlâl imâm-ı mezbûr el-Hâc Mustafa Efendi’ye dört yüz guruşa bey‘ ve teslîm ol dahi ber-vech-i mübeyyen iştirâ ve tesellüm ve kabûl edip semen-i merkūm dört yüz guruşu imâm-ı mezbûrun yedinden ahz u kabz eylediğimden sonra imâm-ı mezbûr el-Hâc Mustafa Efendi menzil-i mahdûd-ı mezkûru gıbbe’t-tahliyeti’ş-şer‘iyye ve’t-tekābüz beher şehr beşer guruş ücret ile târîh-i kitâbdan bir sene tamâmına değin bana îcâr ve teslîm ettikde ben dahi ber-vech-i muharrer istîcâr ve tesellüm ve kabûl eyledim dedikde gıbbe’t-tasdîkı’ş-şer‘î mâ hüve’l-vâki‘ bi’l-ibtigā sebt ve terkîm olundu.<br><br>Fî 13 S sene 1153.<br><br>Şuhûdü’l-hâl: Hâfız Ahmed b. Mehmed, Eyyûbî Mehmed b. Mustafa, Halil b. İbrahim, el-Hâc Mustafa Arabzâde, Mehmed Çelebi b. İbrahim …?, Abdurrahim Efendi el-imâm, Mustafa Efendi b. Ahmed, Mustafa b. Abdullah, Osman Odabaşı b. Mehmed, el-Hâc Hüseyin Ağa b. Halil</p>          <br><a title="Önceki sayfa" style="text-decoration:none" href="./ayrmetin.php?idno=6468"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6470"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b267"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o647"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>