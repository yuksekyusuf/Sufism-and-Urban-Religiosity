﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 306<br>Hüküm no: 340<br>Orijinal metin no: [47b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arakil v. Yavan’ın, Rüstempaşa vakfından icareli oda ve dükkânlarını Karyana bt. Kazer’e devrettiği</b><br><br>Sultan odalarında iki bâb oda mübâya‘ası<br><br>Ma‘rûz<br><br>İslâmbol’da Kumkapı kurbünde Balipaşa Mahallesinde mütemekkin Arakil v. Yuvan nâm zimmî meclis-i şer‘-i şerîf-i enverde bâ‘isetü’l-i‘lâm Karyana bt. Kazer nâm Nasrâniye tarafından husûs-ı âtîde tasdîka vekîl olan damadı Sahak v. Serkiz nâm zimmî muvâcehesinde takrîr-i kelâm edip İslâmbol’da Mahmudpaşa Câmi‘-i şerîfi kurbünde müteveffâ Rüstempaşa Evkāf-ı şerîfi musakkafâtından sultan odaları demekle arîf bir bâb hân derûnunda kâin fevkānî ve tahtânî altmış bir bâb oda ve kahve ve hân-ı mezkûr dâhilinde kapı arasında kâin iki bâb dükkânlar ve hân-ı merkūmdan olmak üzere hân-ı mezkûr hâricinde altı bâb dükkânlar derûnlarında mevcûde gedik tâ‘bir olunur işbu bir kıt‘a [48a] fermân-ı âlîşân mantûkunca mülk-i müşterâm olan âlât-ı lâzıme-i ma‘lûmelerden hân-ı merkūmda fevkānîsinde sağ tarafda onuncu oda ve sol tarafında üçüncü odanın gedikleri olan âlât-ı lâzıme-i ma‘lûmelerimi tarefeynden bi’l-icâb ve’l-kabûl müvekkile-i mesfûre Karyana Nasrâniyeye bi-safkatin vâhidetin altı yüz guruş semen-i makbûza bâtten ve sahîhan bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl eylediğinden sonra mebî‘-i mezkûrun tağrîr ve gabnine müte‘allika âmme-i da‘vâdan tarefeynden her birimiz âharın zimmetini ibrâ ve iskāt ve her birimiz ber-minvâl-i muharrer âharın ibrâsını kabûl edip zikr olunan gedik tâ‘bir olunur âlât-ı lâzıme-i ma‘lûmelerde benim aslan ve kat‘an alâka ve medhalim kalmayıp müvekkile-i mesfûre Karyana Nasrâniyenin mülk-i müşterâsı ve hakk-ı sırfı olmuşdur dedikde mersûm Sahak zimmî ba‘de’t-tasdîk zikr olunan iki bâb odaların gedik tâ‘bir olunur âlât-ı lâzıme-i ma‘lûmeleri mersûm Arakil üzerinden ref‘ ve terkīn ve müvekkile-i mezbûre Karyana Nasrâniye üzerine Başmuhâsebe’ye kayd ve emr-i âlî-i mezkûrun ihrâc olunup yedine sûret i‘tâ buyrulmasını istid‘â eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî-15 S sene 1217</p>          <br><a title="Önceki sayfa" style="text-decoration:none" href="./ayrmetin.php?idno=31093"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31095"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b306"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o615"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>