﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 515<br>Hüküm no: 582<br>Orijinal metin no: [85a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kadı Feyzullah Efendi b. Şa‘ban Efendi’nin evini kendi kurduğu vakfa istiğlal yoluyla satıp tekrar kiraladığı</b><br><br>Mahmiye-i İstanbul’da Tercümân Yunus Mahallesiʼnde sâkin muvakkaten Basra kādısı olan fahrü’l-kuzât Feyzullah Efendi b. Şa‘ban Efendi meclis-i şer‘-i şerîf-i enverde kendi nukūd-ı mevkūfesine bi’l-fi‘il mütevelliye olan fahrü’l-muhadderât Safiye Hanım bt. İzzetî Mehmed Efendi’nin dâmadı ve tarafından kāimmakām-ı mütevellî fahrü’l-müderrisîni’l-kirâm işbu râfi‘u’l-kitâb Abdullah Efendi b. Mehmed Reşid Efendi mahzarında ikrâr ve takrîr-i kelâm edip mahalle-i mezbûrede vâki‘ bir tarafdan baʻzan Nihânî Hatun mülkü ve baʻzan tarîk-i âm ve bir tarafdan Hasan Ağa zevcesi atîkalarına meşrûta odalar ve iki tarafdan yine tarîk-i âm ile mahdûd ma‘lûmü’l-müştemilât mülk menzilimi târih-i kitâb senesi Şa‘bâni’l-mu‘azzam’ı gurresinden bi-tarîkı’l-istiğlâl mûmâ-ileyh Abdullah Efendi’ye dört yüz elli beş guruşa bey‘ ve teslîm eylediğimde ol dahi ber-vech-i muharrer yedinde olan mâl-ı vakf-ı mezbûr ile iştirâ ve tesellüm ve kabûl eylediğinden sonra semeni olan meblağ-ı mezbûr dört yüz elli beş guruşu mûmâ-ileyh Abdullah Efendi yedinden tamamen ahz u kabz eylediğimden sonra menzil-i mezkûru gıbbe’t-tahliyyeti’ş-şer‘iyye ve’t-tekābuzi’l-mer‘î târih-i mezbûrdan bir sene tamamına değin yine bana altmış sekiz guruş ve bir rub‘ guruşa îcâr ve teslîm ben dahi istîcâr ve tesellüm eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 13 min-Şa‘bâni’l-mu‘azzam sene 1121<br><br>Şuhûdü’l-hâl: Fahrü’l-kuzât Sadeddin Efendi b. Salih, Abdulkādir Efendi b. Mehmed, Ali Efendi b. Mustafa el-Kādı, Mehmed Emin Efendi b. Yusuf, Mustafa Efendi b. Mehmed Efendi, Mustafa Çelebi b. Mehmed, Süleyman Çelebi b. Hasan, İslam Beşe b. Bayram, Mustafa b. Şa‘ban ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4860"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4862"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b515"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o581"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>