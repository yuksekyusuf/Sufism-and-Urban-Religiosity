﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 87<br>Hüküm no: 40<br>Orijinal metin no: [19-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İhtiyar muhacirlerden hürriyetlerini ispat edenlere verilen ilâm için harç alınmayıp sadece varaka bahası alınması</b><br><br>123<br><br>Taraf-ı âlî-i hazret-i Fetvâ-penâhîye<br><br>Ma‘rûz-ı bende-i dîrîneleridir ki,<br><br>Mehâkim-i şer‘iye idâreleri hakkında müesses bulunan nizâmnâmede aceze-i muhâcir yedinden hürriyetleri sâbit olanları verilen i‘lâmât harcına dâir sarâhat olmamasından dolayı ba‘zı mahallerden istifsâr-ı re’y olunmuş olup eğerçi muhâcirînden ısbât-ı hürriyet eyleyenlerden mezkûr nizâmnâmenin otuz dördüncü maddesine tevfîkan ale’l-ıtlâk yüz yirmi beşer guruş harc-ı i‘lâm alınmakda ise de efrâd-ı muhâcirîn zâten bî-vâye olarak saltanat-ı seniyyenin i‘ânât-ı mahsûsasıyla geçinmekde olduklarından bunlardan hürriyetleri sübût bulan acezenin harc-ı i‘lâm ahzı zımnında tazyîki şân-ı merâhim-unvân-ı pâdişâhîye muvâfık olamayacağına mebnî ba‘de ezîn ale’l-umûm aceze-i ahrâra i‘tâ olunacak vesâik-i şer‘iyeden resm alınmayarak yalnız varaka bahâsı ahzıyla iktifâ kılınması tensîb edilmiş ve keyfiyet bi’l-cümle vülât-ı ızâm hazerâtına iş‘âr ve madde-i mezkûreye zeyl olmak üzere kaleme aldırılan fıkra-i nizâmiyenin bir sûreti leffen tisyâr kılınmış olmağla îcâbının icrâsına himem-i aliyye-i Fetvâ-penâhîlerini derkâr buyurulmak bâbında emr ü irâde hazret-i men-lehu’l-emrindir.<br><br>Fî 11 Cumâdelûlâ sene 1285 ve fî 13 Ağustos sene [12]84.<br><br>Mehâkim-i şer‘iye nizâmnâmesinin otuz dördüncü maddesine zeyl: İsbât-ı hürriyet için acezeye verilecek hücec-i şer‘iyeden yalnız varaka bahâsı ahz olunur.</p>          <br><a title="Önceki sayfa" style="text-decoration:none" href="./ayrmetin.php?idno=35964"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35966"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b087"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o600"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>