﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 380<br>Hüküm no: 424<br>Orijinal metin no: [67a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karaköy Hamamı yakınındaki bakkallardan Dimitri’nin diğer Dimitri’den şikâyetinin men edildiği</b><br><br>Galata kādısı fazîletli efendi hilâf-ı şer‘ ve mugāyir-i nimâz değil ise te‘addî olunmaya deyü buyruldu.<br><br>Devletlü merhametlü sultânım hazretleri sağ olsun.<br><br>Bu kulları Galata’da Sandıkcılar içinde beş altı senedir ki nân-ı azîz fürûht ederim bir kimesneye gadr-ı şer‘iyyem yoğiken ashâb-ı a‘râzdan ba‘zı kimesneler mâni‘ olurlar merâhim-i aliyyelerinden mercûdur ki kadîmî üzere nân-ı azîz fürûht etmek üzere bir kimesne mâni‘ olmamak üzere fermân sultânımındır.<br><br>Bende Dimitri zimmî<br><br>İ‘lâmı mûcebince mu‘ârazadan men‘ olunmak buyruldu.<br><br>Ma‘rûz-ı dâ‘î-i devletleridir ki Galata’da Karaköy Hamamı kurbünde bakkal olan sâhib-i arzuhâl Dimitri yine hamâm-ı mezbûra muttasıl bakkal dükkânı olan diğer Dimitri ile terâfu‘ edip beş seneden beri ben Kurşunlu Mahzen Fırını demeğle ma‘rûf habbâz fırınından benim bakkal dükkânıma nân-ı azîz irsâl olunub fürûht olunurken hâlâ fırın-ı mezbûrun ustası benim dükkânıma irsâl etmeyip merkūm diğer Dimitri’nin bakkal dükkânına irsâl ve merkūm diğer Dimitri fürûht eder deyü da‘vâ ve merkūm diğer Dimitri fırın-ı mezbûrdan dükkânına nân-ı azîz irsâl olunduğunu ikrâr lâkin benim dükkânım kadîmden fırın-ı mezbûrun mu‘ayyen ve mahsûs iskemlesidir deyü iddi‘â ve tâife-i mezbûrenin Galata ihtisâbında mazbût olup üzeri musahhah fermân-ı âlî ile mu‘anven nizâm defterlerine nazar olundukda merkūm diğer Dimitri’nin bakkal dükkânı fırın-ı mezbûrun kadîmden mu‘ayyen ve mahsûs iskemlesi olduğu mastûr ve mukayyed olup ve sâhib-i arzuhâlin dükkânında nân-ı azîz fürûht etmesi muhdes olduğundan mâ‘adâ fermân-ı âlî ile memnû‘ ve nizâm-ı kadîmlerine mugāyir olduğu zâhir olmağın sâhib-i arzuhâl Dimitri merkūm diğer Dimitri’ye bî-vech mu‘ârazadan men‘ olunduğu huzûr-ı âlîlerine i‘lâm olundu. Fermân men lehü’l-emrindir. </p>          <br><a title="Önceki sayfa" style="text-decoration:none" href="./ayrmetin.php?idno=22162"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22164"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b380"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o415"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>