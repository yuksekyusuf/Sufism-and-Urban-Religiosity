﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 144<br>Hüküm no: 101<br>Orijinal metin no: [14b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarı Süleyman’ın vakıf arsa üzerine yaptığı evin, hassa mimarlar tarafından keşfi yapılarak fiyatlandırıldığı</b><br><br>Keşf<br><br>Husûs-ı âti’l-beyânın mahallinde keşf ü tahrîri için kıbel-i şer‘den irsâl olunan keşif nâibimiz Hıfzı el-Hâc Mehmed Efendi hâssa mimâr hulefâsından Yusuf Halîfe b. Mustafa ve Hüseyin Halîfe ile mahmiye-i İstanbul’da Eğrikapı dâhilinde Avcıbey mahallesinde vâki‘ merhûme Fâtıma Hatun’un süknâ ve tevliyeti evlâ[d-ı] atîk ve atîkātına meşrûta olan ma‘lûmü’l-hudûd ve’l-müştemilât menzile varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i Nebevî ettikde işbu bâ‘isü’l-kitâb Sarı Süleyman meclis-i ma‘kūd-ı mezkûrda evlâd-ı atîkātdan vakf-ı mezbûr mütevellîsi Rukiye Hatun hâzıra olduğu halde ikrâr-ı tâm ve takrîr-i kelâm edip işbu akd-i meclis-i şer‘ olunan menzil-i mezkûr müşrif-i harâb ve mâil-i türâb olup kābil-i süknâ olmadığından evlâd-ı atîkātdan olup nevbet-i tasarrufunu ve mütevellî-yi vakf olan Ebubekir b. Mustafa iki sene mukaddem tûlen ve arzen bi-hesâb-ı terbî‘î yüz elli dokuz zirâ‘ arsa ifrâz ve bana li-ecli’t-ta‘mîr yirmi guruş icâre-i mu‘accele ve beher şehr üçer akçe icâre-i müeccele ile îcâr ve tefvîz ve her ne binâ edersen binâsı mülküm olmak üzere izin ve yedime verdiği temessük mantûkunca bi-izni’l-mütevellî me’zûn olduğuma binâen kendi mâlım ile mücerred binâ ve itmâm ve Müslimîn huzûrlarında dahi işhâd etmekle hâliyâ mütevellî-yi vakf Rukiye Hatun kezâlik binâsı mülküm olmak üzere izin ve temessük verilmekle ebniye-i mevcûdesi keşf ve tahmîn-i sahîh ile tahmîn olunmak matlûbumdur dedikde mezbûre mütevellîye Rukiye Hatun ba‘de’t-tasdîk mimârân-ı mezbûrân mesâha eylediklerinde üzeri sakflı dör[t]? şişe? tavanlı etrâfı dolma duvarlı Arabî musandaralı ocaklı cedîd fevkānî bir bâb oda ve bir sofa ve dehliz ve tahtânî mükemmel bir oda ve iki ocak ve müştemilât-ı sâiresiyle tûlen on bir zirâ‘ ve arzen yedi zirâ‘ ve yedi parmak bi-hesâb-ı terbî‘î seksen zirâ‘ beher zirâ‘ üç yüz altmış akçeden yirmi sekiz bin sekiz yüz akçe ve bahçede mükemmel tahta kenîf ber-vech-i tahmîn altı yüz akçe ve Arabî kanadlı mükemmel sokak kapısı ber-vech-i tahmîn bin akçe ve hammâliye ve mesârif-i sâire bin sekiz yüz akçe cem‘an yekûn otuz iki bin iki yüz akçeye bâliğ olup mukaddemâ enkāz-ı atîki tahmîn olundukda bin iki yüz akçeye bâliğ olup meblağ-ı mezbûr aşağı varıldıkda sahîhü’l-bâkī otuz bir bin akçe kalmağla bundan noksân ve ekal ile mümkün değildir deyü mimârân-ı mezbûrân icmâ‘ ve Müslimûn-ı hâzırûn ittifâk eylediklerin mevlânâ-yı mezbûr mahallinde ketb ve ma‘an ba‘s olunan Çukadâr Mehmed ve Muhzır Mustafa ile meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a bi’t-taleb ketb olundu.<br><br>Fî-gurreti Muharremi’l-harâm sene 1153.<br><br>Şuhûdü’l-hâl: Mustafa b. Mehmed, Ahmed b. İsmail, el-Hâc Mehmed b. Ahmed, el-Hâc İbrahim b. Ali, Mehmed Efendi b. Ali, Müezzin Lütfullah Efendi, Hâfız Mehmed Efendi, Ahmed b. İbrahim, İsmail Efendi b. Ömer</p>          <br><a title="Önceki sayfa" style="text-decoration:none" href="./ayrmetin.php?idno=6316"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6318"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b144"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o668"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>