﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 219<br>Hüküm no: 132<br>Orijinal metin no: [30a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çelebi’nin, merhum babası Bağdadî Ahmed Ağa’dan intikal eden ev hisselerini diğer küçük kardeşleri için vasiye satıp bedelini tahsil ettiği</b><br><br>Medîne-i Hazret-i Eyübˈde mahallâtından Câmi‘-i Kebîr mahallesinde sâkin iken bundan akdem vefât eden Bağdâdî Ahmed Ağaˈnın kebîr oğlu Mehmed Çelebi meclis-i şerʽ-i hatîrde müteveffâ-yı mezbûrun sagīr oğulları Mustafa ve Halil ve sagīre kızı Âişeˈnin tesviye-i emirlerine kıbel-i şerʽden mansûb vasîleri olan zahrüˈl-aʽyân Ali Efendi b. Hızır mahzarında ikrâr ve takrîr-i kelâm edip mahalle-i mezbûrede vâkiʽ bir tarafdan müteveffâ-yı mezbûr mülküne ve iki tarafdan Topal Receb veresesi mülklerine ve bir tarafdan tarîk-i âmma müntehî bir bâb fevkānî sagīr odayı ve bi’r-i mâ’ı ve arsayı müştemil mülk menzili babamız müteveffâ-yı merkūmun vefâtından sonra ben vasî ve mezbûr sıgār-ı mezbûrîn içün mallarıyla semen-i maʽlûma iştirâ ve kabz eylediğim menzil yedi sehimden iʽtibâr olunup sihâm-ı mezbûreden benim iki sehim hisseme isâbet eden menzil ifrâz olunmak mümkün olmayıp kābil-i taksîm olmamağla vasî-i mezbûr sıgār içün iştirâ murâd etmekle mahalle-i mezbûrede sâkin Mustafa Efendi b. Mehmed el-kādî Mehmed Efendi b. Ömer el-imâm ve diğer Mehmed Efendi b. İbrahim el-imâm ve Halil Çelebi b. Hudâverdi nâm kimesneler vech-i muharrer üzre zikrolunan iki sehim hisseyi iştirâ sıgāra her vechile enfaʽ olduğunu haber verdiklerinden sonra sâlifüˈz-zikr iki sehim hissemi yirmi esedî guruşa tarafeynden îcâb ve kabûlü hâvî beyʽ-i bâtt-ı sahîh-i şerʽî ile beyʽ ve teslîm ol dahi biˈl-vesâye mal-ı sagīr ile iştirâ ve kabz ve tesellüm eyledikden sonra semeni olan meblağ-ı mezbûru vasî-i merkūm yedinden ahz u kabz eyledim baʽdeˈl-yevm zikrolunan iki sehim hisseyi sıgār-ı mezkûrînin mülk-i müşterâsıdır hasbe mâ yeşâ’ mutasarrıf olsunlar dedikde gıbbeˈt-tasdîkiˈl-muʽteber mâ vakaʽa biˈt-taleb ketb olundu.<br><br>Fiˈt-tâsiʽ veˈl-işrîn min-Saferiˈl-hayr li-sene erbaʽa ve semânîn ve elf.<br><br>Şuhûdüˈl-hâl: Mehmed Ağa b. Abdullah, Ahmed Çelebi b. Mehmed, Muslı Çelebi b. Receb, Abdullah Halîfe b. Abdullah el-müezzin, Tekir Mustafa Çelebi b. Mehmed, Salih Çelebi b. Ferhad</p>          <br><a title="Önceki sayfa" style="text-decoration:none" href="./ayrmetin.php?idno=21195"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21197"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b219"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o998"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>