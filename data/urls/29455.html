﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 194<br>Hüküm no: 164<br>Orijinal metin no: [79-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Bey Camii Müezzini Ahmed’in müezzinliğe meşruta menzilden kardeşinin küçük oğlu ve annesini çıkarmamak üzere taahhütte bulunması</b><br><br>Mustafa Bey Câmi‘-i şerîfi müezzinlik<br><br>Ma‘rûz,<br><br>Sâhib-i arzuhâl Mehmed Emin nâm sagīrin mu‘arrefetü’z-zât anası ve vasîsi Havva [Hâ]tun meclis-i şer‘de derkenâr olunduğu üzere nezâret-i dâ‘îlerinde olan evkāfdan Yeniodalar kurbünde Mustafa Bey Câmi‘-i şerîfinde müezzinlik ciheti üzerinde olan sagīr-i mezbûrun ammisi arzuhâlde mezkûr Ahmed b. Mahmud ile terâfu‘larında cihet-i mezkûre vasîsi olduğum sagīr-i mezbûrun babası Mehmed b. Mahmud üzerinde iken vefât etdikde bir takrîb ile karındaşı işbu mezbûr Ahmed üzerine berat etdirmişdir deyü sagīr-i mezbûre tevcîh olunmasını istid‘â, lâkin mezbûr Ahmed karındaşı mezbûr Mehmed’in hâl-i hayâtında altmış iki târîhinde kendisine rızâsıyla ferâğ ve kasr-ı yed eylediği el-Hâc Mehmed b. Mehmed b. Mehmed ve Hâfız Mehmed b. Abdullah nâm kimesneler haberleriyle isbât etdikden sonra mezbûr Ahmed zikr olunan müezzinliğe meşrûta olup mârrü’z-zikr Mustafa Bey mahâllesinde vâki‘ etrâf-ı erba‘ası [80] Hüseyin Efendi ve Fesçi Hacı Usta menzilleri ve hamam külhanı ve tarîk-i âm ile mahdûd hâlâ sagīr-i mezbûr ile anası mezbûrenin sâkin oldukları menzilden mezbûrânı ihrâç etmemek üzere ta‘ahhüd etdikde mezbûre Havva dahi menzil-i mezkûrun müştemilâtı için malımdan binâ etmiş idim mülkümdür deyü tasaddî eylediği da‘vâsından fâriğā olup bu minvâl üzere kat‘-ı nizâ‘ eyledikleri rızâlarıyla tescîl olunup mübâşiri Abdullah Çavuş kulları iltimâsıyla huzûr-ı âlîlerine i‘lâm olundu.<br><br>Fî 13 Muharrem sene 1180.</p>          <br><a title="Önceki sayfa" style="text-decoration:none" href="./ayrmetin.php?idno=29454"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29456"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b194"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o606"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>