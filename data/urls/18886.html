﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 261<br>Hüküm no: 406<br>Orijinal metin no: [92a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen el-Hâc Bekir b. Mustafa Reis’in terekesinin vârisler arasında paylaşıldığı</b><br><br>Sebeb-i tahrîr-i kitâb-ı şer‘î budur ki Mahmiye-i Galata’ya tâbi‘ Kasımpaşa sâkinlerinden fevt olan merhûm ve mağfûrun-leh el-Hâc Bekir er-Reisü’s-sultânî b. Mustafa er-Reisü’s-sultânî nâm müteveffânın vereselerinden sagīresi Âişe’nin vasiyy-i şer‘îsi olan li eb ve üm karındaşı Mehmed er-Reisü’s-sultânî b. Mustafa el-mezkûr ve zevcesi Rahime bt. Mustafa ve babası Mustafa er-Reisü’s-sultânî meclis-i şer‘-i şerîf-i nebevî ve dîvân-ı münîf-i Ahmedî’ye hâzırûn olduklarında Rahime-i merkūme bi’l-muvâcehe ikrâr ve takrîr edip merhûme zevcemin muhallefâtı bey‘ olunup cümle beş bin beş yüz mikdârı akçe olup benim bi hesâbi’ş-şer‘ sâbit ve zâhir olan on altı bin akçe mehr-i müeccelim ve sâir düyûnu ziyâde olmak ile asıl malını isti‘âb etmeğin taksîm-i guremâ olunup benim hisseme ve hakkıma düşen akçeyi bi’t-tamâm ve’l-kemâl alıp kabz u kabûl ettim ve sâir merhûmâna âid ve râci‘ olan hakkımdan ve gayrı da‘vâ ve nizâ‘ ve husûmât-ı şer‘iyyemden mezbûr vasînin ve gayrı vârislerin zimmetlerini ibrâ ve iskāt ettim vechen mine’l-vücûh husûs-ı mezbûra müte‘allik da‘vâ ve talebim yoktur dedikde ve Mustafa Reis dahi kezâlik merhûmun kendi deyni mukābelesinde sulh olunup verilen akçeden hisse-i şer‘iyyeme düşen on bir bin akçe hakkımı bi’t-tamâm ve’l-kemâl alıp kabz ve kabûl ettiğimden sonra vasiyy-i mezkûr Mehmed Reis’in ve Râbia’nın zimmetlerini min külli’l-vücûh da‘vâ ve nizâ‘ımdan ve sâir husûmâtdan ibrâ ve iskāt ettim min ba‘d da‘vâ ve talebim yoktur dediklerinde vech-i meşrûh üzre ikrâr ve takrîrlerin Mehmed Reis-i mesfûr ve Râbia kabûl ve tasdîk ettiklerinde vech-i merkūm üzre hakīkat-i hâl kayd ve tahrîr olunup sûret yed-i tâlibine kayd olundu. Tahrîren fî evâhiri (…) 999.</p>          <br><a title="Önceki sayfa" style="text-decoration:none" href="./ayrmetin.php?idno=18885"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18887"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b261"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o354"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>