﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 378<br>Hüküm no: 667<br>Orijinal metin no: [63b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hasan Bey’in, Ayşe Hâtun bt. Mustafa Paşa’dan aldığı borca karşılık rehin verdiği ev hüccetini geri istemesi</b><br><br>Budur ki Canik beyi olan fahrü’l-ümerâi’l-kirâm Hasan Bey tarafından vekîl olup vekâleti Murad Kethüdâ b. Abdullah ve Ali b. Hacı Bektaş şehâdetleriyle sâbitü’l-vekâle olan Selim Kethüdâ mahfil-i kazâda hâlâ Gazze beyi olan iftihârü’l-ümerâi’l-kirâm muhtârü’l-küberâi’l-fihâm Mustafa Bey hazretleri tarafından vekîl olup vekâleti Süleyman Bey [b.] Abdullah ve Mehmed b. Abdullah şehâdetleriyle sâbit olan Mustafa Bey [b.] Abdullah mahzarında takrîr-i da‘vâ edip bundan akdem müvekkilim müşârunileyh Hasan Bey mûmâileyh Mustafa Bey Ayşe Hâtun bt. el-merhûm Mustafa Bey’den altmış bin akçe alıp mukābelesinde zevcesi fahrü’l-muhadderât tâcü’l-mestûrât Ayşe Hâtun bt. el-merhûm Mustafa Paşa’nın hâric-i Galata’da Beşiktaş nâm mevzi‘de Sinan Paşa binâ eylediği câmi‘-i şerîf kurbunda bir tarafı Ayşe Hâtun mülkü ile ve bir tarafı câmi‘-i mezbûr ile ve bir tarafı Kayid Hasan mülkü ve bir tarafı tarîk-i âm ile mahdûd olup büyût-ı müte‘addideyi müştemil olan mülk evinin hüccetini rehin vaz‘ etmiş idi hâlâ meblağ-ı mezbûru bi’t-tamâm teslîm edip hücceti taleb eyledikde te‘allül eder vekîl-i mezbûrdan suâl olunup vukû‘ı üzre sicil olunmasın taleb ederim dedikde gıbbe’s-suâl mezbûr Mustafa fi’l-hakīka mezbûrun müvekkili müşârunileyh Hasan Bey’den benim müvekkilim Mustafa Bey altmış bin akçeyi verdikde mukābelesinde zikr olunan ol hüccetini rehin almış idik lâkin meblağ-ı mezbûr mûmâileyh Hasan Bey’den bi’t-tamâm alıp kabz ettikde hücceti tecessüs edip bulmadı zâyi‘ olmuş deyu cevâb verdiği bi’t-taleb tahrîr olundu. Tahrîren fi’t-târihi’l-mezbûr.<br><br><br>Şuhûdü’l-hâl: Ahmed Çelebi b. Budak, Yusuf Çelebi b. Budak, İlyas b. Hasan, Mehmed b. Behrâm ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=51596"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51598"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b378"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o741"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>