﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 318<br>Hüküm no: 292<br>Orijinal metin no: [39b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çeşme’de İbrahim Ağa Camii ve Mustafa ve Memiş Ağa Camii vakıflarına ait çarşıdaki kasap dükkânlarının deniz kenarında inşa edilen dükkânlarla istibdâli ve Selamoğlu Ahmed’in kasap tayini</b><br><br>Çeşme kasabasında dükkân mâddesi<br><br>Ma‘rûz<br><br>“Nizâmlarına dâir verilen fermân-ı âlî ve muktezâsı derkenârına nazar-birle iktizâsını i‘lâm eyleyesiz” deyü bu dâ‘îlerine hitâben sâdır olan emr-i âlîlerine imtisâlen nazar olundukda Cezâyir-i bahr-i sefîd’den Sakız cezîresine muzâfe Çeşme kasabasında vâki‘ bundan akdem ashâb-ı hayrâtdan İbrahim Ağa nâm kimesnenin binâ eylediği Câmi‘-i şerîf ve mukaddemce Mustafa ve Memiş nâm kimesnelerin binâ eyledikleri câmi‘-i şerîf ve câmi‘ayn-i mezkûreynin musakkafâtından dört bâb dükkânları kasaba-i mezbûre çarşısı derûnunda olmağla zebh olunan hayvanâtın ta‘affünü sebebiyle râyıha-i kerîhesinden ahâli-i kasaba müte’ezzî olduklarından mâ‘adâ nisvân tâifesi lahm iştirâsından usret üzere olduklarından gayrı dekâkin-i merkūme müşrif-i harâb ve mâil-i türâb olup merkūm İbrahim Ağa vakfından ta‘mîr ve termîme vâfî galle-i vakıf olmadığına binâen mezbûrân Mustafa ve Memiş kendi mallarından bir kimesnenin mülkü olmayan mahâlde leb-i deryâda müceddeden dört bâb kasab dükkânları inşâ ve kasaba-i mezbûrede çarşı derûnunda harâb dükkân-ı merkūmları müceddeden binâ eyledikleri dört bâb dükkânları bi-tarîki’l-istibdâl tebdîl ve nakl ve dekâkin-i mezbûrenin iki bâbını merkūm İbrahim Ağa câmi‘ine ve iki bâbını kendileri ihyâ eyledikleri câmi‘-i şerîfe îrâd-ı vakıf kayd ve ta‘yîn eylediklerinde husûs-ı merkūmeye ba‘zı kesân müdâhale etmek iktizâ etmez iken âhardan ba‘zı kimesne a‘zâr-ı vâhiye îrâd ile hilâf-ı şer‘-i şerîf ve mugāyir-i emr-i münîf müdâhale ve vakfeyn-i şerîfeynin îrâdına kesr ve noksân terettüb etmekle te‘addî ve rencîdeleri men‘ olunmak bâbında emr-i âlî-şân i‘tâ olunan dört aded dekâkini mezbûrede kasaba-i mezbûre ahâlilerinin iltimâs ve ittifâklarıyla sene-i sâbıkā Rûz-ı Kasımı’ndan işbu târih-i i‘lâm senesi Rûz-ı Kasımı’na gelince bâ-hüccet-i şer‘iye ancak bir sene tamamına değin kasab ta‘yîn ve vaz‘ eyledikleri Selamoğlu Ahmed nâm kimesne bundan böyle dekâkin-i mezkûrede kasablık kendüde ibkā ve tahsîs zımnında tuğrâ-yı garrâ-yı cihân-dârî ile yedine bir kıt‘a emr-i âlî ısdârını istid‘â etmiş olup lâkin merkūmu dekâkin-i merkūmeye ahâli vaz‘ etmiş olmağla ahâli-i kasabanın lahm husûsunda muzâyaka çekmemeleri için merkūmun yedine emr-i şerîf ısdârında bir gûne mahzûr var mıdır deyü mahâllinden bi’l-cümle ahâli ihbârlarıyla isti‘lâma muhtâc olduğu İstanbul Mahkemesi’nden huzûr-ı [âlîlerine i‘lâm olundu.]<br><br>Fî 24 Ra sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31699"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31701"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b318"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o633"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>