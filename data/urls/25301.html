﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 398<br>Hüküm no: 414<br>Orijinal metin no: [52a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Beşe b. Ömer Tozanlı Almus köyünde bulunan evini Osman Beşe b. Davud’a sattığı</b><br><br>Mübâya‘a.<br><br>Vilâyet-i Anadolu’da Tokat kazâsı nevâhîsinden Tozanlı nâhiyesine tâbi‘ Almus nâm karye sükkânından Osman Beşe b. Ömer nâm râcil meclis-i şer‘-i hatîrde işbu râfi‘u’l-kitâb diğer Osman Beşe b. Davud mahzarında ikrâr ve takrîr-i kelâm edip akd-i âtî sudûruna dek silk-i mülkümde olup karye-i mezbûrede vâki‘ bir tarafdan yine mezbûr diğer Osman Beşe mülküne ve bir tarafdan Arzuman nâm Ermeni mülküne ve bir tarafdan Hüseyin Beşe b. Hasan Demirci mülküne ve bir tarafdan tarîk-i âmma müntehî ve mahdûd olup bir bâb tahtânî beyti ve bir ahırı müştemil olan cemî‘ menzilimi bi-cümleti’t-tevâbi‘ ve’l-levâhık ve kâffetü’l-hukūk ve’l-merâfık mezbûr diğer Osman Beşe’ye kırk esedî guruşa bâtten bey‘ edip ol dahi ber-minvâl-i muharrer iştirâ eyledikden sonra semeni olan kırk esedî guruşu tamamen mezbûr diğer Osman Beşe yedinden alıp kabz edip menzil-i mezbûru mahâllinde kabz ve tasarrufa mezbûr Osman Beşe’yi taslît eyledim. Ba‘de’l-yevm mülk-i müşterâsıdır. Keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî ve’l-işrîn min-Ramazani’l-mübârek li-sene isneyn ve seb‘în ve elf.<br><br>Şuhûdü’l-hâl: Osman b. Hızır, Mehmed b. Hasan, Veli Beşe er-râcil, Hasan Beşe er-râcil, Osman Beşe er-râcil, Musa Beşe er-râcil, Abdülkerim Beşe er-râcil.</p>          <br><a title="Önceki sayfa" style="text-decoration:none" href="./ayrmetin.php?idno=25300"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25302"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b398"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1015"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>