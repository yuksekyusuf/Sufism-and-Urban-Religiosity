﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 216<br>Hüküm no: 201<br>Orijinal metin no: [27b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Afife Hatun’un, Pîrî Çavuş mahallesinde Abdullah Ağa b. Mustafa’dan kendisine intikal eden evi zaptettiği iddiasıyla Emine Hanım’a açtığı davada haksız bulunarak davasının reddedildiği</b><br><br>Bâ-mühr-i hazret-i efendi<br><br>Ma‘rûz<br><br>Sahibe-i arzuhâl Afife Hatun’un vekîl-i müseccel-i şer‘îsi Ali Çelebi b. Mustafa meclis-i şer‘de <<Ali Çelebi>> bundan esbak fevt olan Abdullah Ağa b. Mustafa b. Mehmed li-ebeveyn kız karındaşı ve hasran vârisesi ve zikri âtî menzilin ebniyesinde [ebniyesine] bi’l-verâse vaz‘-ı yedi mütehakkık olan Emine Hanım kezâlik vekîl-i müseccel-i şer‘iyesi el-Hâc Hasan b. Ahmed ile Haydar Hasan Dede Vakfı’nın bi’l-fi‘il mütevellîsi Mahmud Efendi hazır olduğu hâlde taraflarından İstanbul’da Pîrî Çavuş mahallesinde vâki‘ hâlâ müvekkil[e]-i merkūme Emine Hanım vâzı‘atü’l-yed olduğu ma‘lûmü’l-hudûd menzili Haydar Dede Vakfı’ndan müteveffâ-yı mezbûr Abdullah Ağa’nın ile’l-vefât bi’l-icâreteyn tasarrufunda olup müteveffâ-yı mezbûr Abdullah Ağa’nın anası müteveffât Hadîce bt. eş-Şeyh Mehmed hayatında bin yüz yirmi senesi Rebî‘ülâhir’in onuncu günü yedimde memlûke câriyesi olan Gülbûy’u oğlu merkūm Abdullah Ağa’ya hîbe ve teslîm edip ol dahi ba‘de’l-ittihâb ve’t-tesellüm istifrâş etmekle mezbûrun firâşından yirmi bir senesi Şevval’inde müvekkil[e]-i mezbûr[e] Afife mezbûre Gülbûy’dan mütevellide oldukda merkūm Abdullah Ağa da‘vet etmeğin müvekkilim mezbûre müteveffâ-yı merkūmun sulbiye kızı olmağla menzil-i mezkûru babası müteveffâ-yı mezbûrdan müvekkilem mezbûreye intikāl-i [28a] âdî ile intikāl etmiş iken merkūme Emine Hanım bi-gayr-ı hakkın tasarruf eder suâl olunup menzil-i mezkûrdan kasr-ı yedine ve re’y-i mütevellî ile müvekkil-i mezbûre Afife mutasarrıfe olmak üzere tenbîh olunmak <<matlûbumdur dedikde>> bi’l-vekâle matlûbumdur deyü ba‘de’d-da‘vâ ve’s-suâl vekîl-i mezbûr cevâbında menzil-i mezkûrun arsası senede üç yüz akçe mukāta‘alı ve binâsı bâ-hüccet-i şer‘iye müteveffâ-yı mezbûr Abdullah Ağa’nın hayatında yedinde mülk-i müşterâsı olup ve müvekkile-i mezbûre Afife bin yüz kırk yedi senesinde Rumeli kazaskeri olan merhûm es-Seyyid Mahmud Efendi huzûrunda mezbûrân Abdullah Ağa ve Gülbûy’un hayatlarında ber-vech-i muharrer nesebini da‘vâ ettikde merkūm Abdullah Ağa nefy-i neseb onlar dahi tasdîk eyledikleri i‘lâm olunmuşiken mezbûr Abdullah Ağa’nın vefâtından sonra bin yüz altmış bir senesi Rebî‘ülevvel’inin dokuzuncu günü kassâm-ı askerî olan müderrisîni’l-kirâmdan Abdullah Efendi huzûrunda müvekkile-i mezbûre Afife ber-minvâl-i muharrer da‘vâ-yı nesebe tesâddî ve ba‘dehû da‘vâ-yı mezkûresinde mubtıle ve kâzibe olduğunu i‘tirâf ve tahrîk ile nizâ‘a tesâddî etmişidim deyü keff-i yed ve müvekkilem merkūme Emine Hanım’ın malından seksen guruş kabz ve müteveffâ-yı mezbûrun akār ve menkūl bi’l-cümle ism-i mâl ıtlâk olunur terekesine ve husûs-ı mirasa ve sâir hukūk-ı ma‘lûme ve mechûleye müte‘allika âmme-i da‘vâdan müvekkilem merkūme Emine Hanım’ın zimmetini ibrâ ve ıskāt edip ba‘dehû bin yüz altmış bir senesi Şa‘bân-ı şerîf’inin on ikinci günü hâlâ revnak-efzâ-yı sadr-ı Rum semâhatlü sa‘âdetlü Mehmed Said Efendi hazretleri huzûrunda tekrar ben müvekkilem mezbûrenin vekîl-i müseccel-i şer‘îsi olmamla benim mahzarımda ber-minvâl-i muharrer da‘vâ-yı nesebe tesâddî eyledikde ben dahi bi’l-vekâle takrîr eylediğim ibrâ-i mezkûr ile def‘ ve def‘-i mezkûrumu şühûd-ı udûl ile müvekkile-i mezbûre Afife muvâcehesinde isbât etmeğin mezbûre Afife bî-vech mu‘ârazadan men‘ olunmuşidi deyü min-külli’l-vücûh takrîr-i meşrûhuna mutâbık mûmâ-ileyh hazretlerinin hâtemini hâvî bir kıt‘a i‘lâm-ı şer‘î ibrâz ile ba‘de’d-def‘ ve’s-suâl vekîl-i mezbûr Ali Çelebi mazmûn-ı i‘lâm-ı mezkûru mukır ve mu‘terif <<olduğu mu>> olmağın mûcebince müvekkile-i mezbûre Afife mezbûre Emine Hanım’a bî-vech mu‘ârazadan men‘ olunduğu huzûr-ı âlîlerine i‘lâm olundu bâkī fermân hazret-i men-lehu’l-emrindir.<br><br>Fî 8 Cumâdelâhire sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7240"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7242"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b216"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o633"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>