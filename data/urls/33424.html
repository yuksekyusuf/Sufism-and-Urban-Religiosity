﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 164<br>Hüküm no: 140<br>Orijinal metin no: [41a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Balmumcu esnafından İbrahim Ağa b. Hüseyin ile ortağı Seyyid Mehmed Şakir Ağa b. es-Seyyid el-Hâc Ahmed’in ortaklık akdini feshettikleri</b><br><br>300 guruşa sulh ve balmumculuk şirketine ibrâ<br><br>Ma‘rûz<br><br>İstanbul’da Koska kurbünde Mi‘mâr Kemâl mahallesinde sâkin İbrahim Ağa b. Hüseyin nâm kimesne meclis-i şer‘-i münîrde mukaddemâ şerîki balmumcu esnâfından es-Seyyid Mehmed Şakir Ağa b. es-Seyyid el-Hâc Ahmed nâm kimesne muvâcehesinde ben târih-i i‘lâmdan iki sene mukkaddem malımdan yedi bin beş yüz guruş ve mezbûr es-Seyyid Mehmed Şakir Ağa dahi malından ma‘lûmu’l-kıyye şem‘-i asel ifrâz ve birbirine halt ile fâide-i hâsıla beynimizde beraber iktisâm olunmak üzere İstanbul’da Zindankapısı hâricinde Balmumcular sûkunda vâkı‘ mezbûrun gediğine mâlik olduğu bir bâb balmumcu dükkânında balmumculuk ticâretinde üç buçuk ay şerîkler olup ba‘dehû fesh-i akd-i şirket-birle ancak dükkân-ı mezkûr derûnunda mevcûd balmumuların hesâbını sehv ve galatdan ârî yegân yegân sahîhan rü’yet eylediğimizde dört yüz yirmi guruş fâide-i hâsılı olup merkūm es-Seyyid Mehmed Şakir Ağa kâbız-ı mal olmak takrîbiyle fâide-i mezkûrdan benim nısf hisseme isâbet eden iki yüz on guruş ve re’s-i mal-ı mezkûrum olan yedi bin beş yüz guruş ki cem‘an yedi bin yedi yüz on guruşu bana def‘ ve teslîm ben dahi yedinden tamâmen ahz ve kabz edip lâkin merkūm es-Seyyid Mehmed Şakir Ağa benim re’s-i mâl-ı mezkûrumla âhardan yedişer buçuk guruşa iştirâ ve kabz ve İstanbul’da Eğrikapı dâhilinde vâkı‘ kârhânesine vaz‘ eylediği bin vukıyye i‘mâl olunmamış şem‘-i aseli hîn-i muhâsebede hesâbımıza idhâl etmeyip zikr olunan bin vukıyye şem‘-i asel rü’yet-i hesâbımız vaktinde sekiz buçuk guruşa râyic olmağla bu sûretde bin vukıyye şem‘-i aselin beher vukıyyesinde birer guruş fâidesinden hâsıl olan cem‘an bin guruşun nısfı olup benim hisseme isâbet eden beş yüz guruş ile akd-i şirket eylediğimiz hengâmda esnâf-ı merkūme kethüdâ ve yiğitbaşısına avâid nâmıyla vereceğim deyu mal-ı şirketden olmayıp diğer kendi malımdan bi-gayrı hakkın mezbûrun ahz ve istihlâk edip zimmetinde zamânen alacak hakkım olan yüz yirmi guruş ki cem‘an altı yüz yirmi guruşu merkūm es-Seyyid Mehmed Şakir Ağa’dan hâlâ taleb ederim deyu tasaddî eylediğim da‘vâmdan bâ-tavassut-ı muslihîn merkūm es-Seyyid Mehmed Şakir Ağa ile bi’t-tav‘ ve’r-rızâ üç yüz guruş üzerine ba‘de akdi’l-müsâlaha ve’l-kabûl bedel-i sulh-i mezkûr üç yüz guruşdan mâ‘adâ meblağ-ı merkūm altı yüz yirmi guruşa varınca ziyâdesi olan üç yüz yirmi guruşa ve bi’l-cümle husûs-ı şirkete ve hesâbda galat vukû‘una ve işbu târih-i i‘lâma gelince sâir beynimizde cereyân eden cemî‘-i hukūk-ı şer‘iyyeye müte‘allıka âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile ibrâ ve ıskāt ve her birimiz ber-vech-i muharrer âharın ibrâsını kabûl eyledik dediğini mezbûr es-Seyyid Mehmed Şakir Ağa tasdîk ve ibrâdan müstesnâ bedel-i sulh-i mezkûr üç yüz guruş zimmetinde müdde‘î-i mezbûra sahîhan deyni olduğunu tâyi‘an ve kat‘iyyen ikrâr ve i‘tirâf etmeğin alâ-mûcebi i‘tirâfihî bedel-i sulh-i mezkûr üç yüz guruşun müdde‘î-i merkūm İbrahim Ağa’ya edâ ve teslîmiyle mezbûr es-Seyyid Mehmed Şakir Ağa ilzâm olunduğu İstanbul Mahkemesi’nden huzûr.<br><br>Fî Selh-i Zilhicce sene 1241</p>          <br><a title="Önceki sayfa" style="text-decoration:none" href="./ayrmetin.php?idno=33423"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33425"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b164"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o169"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>