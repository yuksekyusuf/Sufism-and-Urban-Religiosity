﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 297<br>Hüküm no: 261<br>Orijinal metin no: [38b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Anna bt. Yani’nin kendisi adına harcamalarda bulunan dava vekili Kostantin v. Yako ile aralarında çıkan anlaşmazlıkta sulh olduğu</b><br><br>Mahmiye-i İstanbul’da Fenerkapısı kurbünde Abdi Subaşı [mahallesi] ahâlîsinden târih-i kitâbdan dört sene mukaddem hâlik olan Yazıcı Filibe v. Avril nâm zimmînin hâl-i hayâtında hizmetkârı olan Kostantin v. Yako meclis-i şer‘-i hatîr-i lâzimü’t-tevkīrde hâlik-i mezbûrun mu‘tekası olan işbu râfi‘atü’l-kitâb Anna bt. Yani nâm Nasrâniye muvâcehesinde tav‘an ikrâr ve i‘tirâf [edip] hâlik-i mezbûr Filibe’nin zâhirde vâris-i ma‘rûfu olmamağla terekesi beytü’l-mâle âid ve râci‘ olmağın târih-i mezbûrede beytü’l-mâl emîni olan ( ) nâm kimesne tereke-i hâlik-i mezbûra vaz‘-ı yed eylemekle mezbûre Anna’dan hâlik-i mezbûrun terekesinden bazı eşyâ ahz ve ketm eyledin deyu da‘vâ ve taleb etmekle mezbûre Anna dahi emîn-i mezkûr ile red ve cevâba beni tarafından vekîl ve menâbına nâib nasb ü ta‘yîn eylediğinde mâlından husûs-ı mezkûr için her ne mikdâr akçe harc u sarf edersen sana bi’t-tamâm edâ edeyim demekle ben dahi husus-ı mezkûr için mezbûrenin emri ile harc u sarf eylediğim doksan üç riyâlî guruşu mezbûre Anna’dan da‘vâ ve taleb eylediğimde beynimizde münâza‘ât-ı kesîre vâkı‘a olmuşidi el-hâletü hâzihî beynimize muslihûn tavassut edip mezbûre Anna ile beni meblağ-ı mezbûr doksan üç riyâlî guruş da‘vâsından otuz üç riyâlî guruş üzerine sulh ettiklerinde ben dahi sulh-ı mezkûru kabûl edip bedel-i sulh olan meblağ-ı mezkûr otuz üç guruşu mezbûre Anna yedinden bi’t-tamâm ahz u kabz eyleyip zikrolunan doksan üç guruş da‘vâsından mezbûre Anna’nın zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim ba‘de’l-yevm meblağ-ı mezkûra müte‘allik mezbûre Anna üzerine bi-vechin mine’l-vücûh ve sebebin mine’l-esbâb da‘vâ ve hakkım kalmadı dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’s-sânî ve’l-ışrîn min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Ramazan Çavuş b. Abdullah, Hasan Beşe b. Abdullah, İbrahim Beşe b. Abdullah, Osman Beşe çukadâr ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40539"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40541"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b297"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o874"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>