﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 503<br>Hüküm no: 491<br>Orijinal metin no: [71b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Habbaz Usta Tanaş ile ortağı Lambo’nun Usta Artin’den satın aldıkları Mahkemealtı Değirmeni’ndeki uncu gediği hissesinin bedelini zamanında ödeyemedikleri için satışı iptal edilip uncu gediği hissesini sahibine iade ettikleri</b><br><br>2 horos uncu gediği<br><br>Ma‘rûz<br><br>Habbâzân tâifesinden Usta Tanaş v. Panayot ve şerîki Lambo v. Yani zimmîler meclis-i şer‘-i hatîrde yine tâife-i merkūmeden bâ‘isü’l-i‘lâm Usta Artin v. Noyrat zimmî muvâcehesinde herbiri takrîr-i kelâm edip mersûm Artin zimmî mahrûse-i Galata’da Arab Câmi‘-i şerîfi kurbünde Mahkemealtı Değirmeni demekle ma‘rûf üç horoslu bir bâb uncu değirmeni derûnunda mevcûde beyne’l-esnâf gedik ta‘bîr olunur on iki re’s bârgir ve sâir âlât-ı lâzıme-i ma‘lûmenin iki horos sekiz re’s bârgir hissesi mersûm Artin zimmînin ve bir horos dört re’s bârgir hissesi Turfanda bt. Maryem nâm Nasrâniyenin ale’l-iştirâki’s-seviyy yedlerinde mülk ve hakları iken mersûm Usta Artin zimmî zikr olunan iki horos sekiz re’s bârgir hisse-i şâyi‘asını birkaç gün mukaddem semeni bir sene tamamına değin müeccel olmak üzere üç bin guruşa bize ale’l-iştirâki’s-seviye bey‘ ve temlik ve teslîm bizler dahi ber-vech-i muharrer iştirâ ve temellük ve tesellüm ve kabûl edip ve esnâf-ı merkūmenin hasbe’l-iktizâ gedikleri olan horos nakli şurût-ı nizâm-ı kadîm-i mer‘iyelerinden olmağla mârrü’z-zikr iştirâ eylediğimiz iki horos sekiz re’s bârgir hisse-i şâyi‘amızı mahrûse-i mezbûreye muzâfe İstinye Nâhiyesi’ne tâbi Tarabya karyesinde müceddeden binâ edeceğimiz değirmene nakletmek üzere kalemine kayd için meclis-i şer‘de takrîr ve i‘lâm olunmak üzere iken biz semen-i merkūmu mersûm Artin zimmîye peşinen edâ edemediğimizden mâ‘adâ ba‘zı esbâba mebnî bey‘-i mezkûru beynimizde bi’t-terâzî fesh ve ikāle birle mebî‘-i mezkûru mersûm Usta Artin zimmîye redd ü teslîm eyledik ba‘de’l-yevm sâlifü’z-zikr uncu gediği ta‘bîr olunan sekiz re’s bârgir ve onlara isâbet eden sâir âlât-ı lâzıme-i ma‘lûme ke’l-evvel mersûm Usta Artin zimmînin mülk-i mahzı ve hakk-ı sırfı olup bizim gedik-i mezkûrda kat‘a alâka ve medhallerimiz olmayıp ve mersûm Usta Artin zimmî zimmetinde bir akçe ve bir habbe hakkımız ve alacağımız yokdur deyü mukırrân-ı zimmîyyân-ı mersûmânın takrîr-i meşrûhlarını mersûm Usta Artin zimmî tasdîk eylediği İstanbul Mahkemesi’nde tescîl ve huzûr.<br><br>Fî 17 Receb sene [1]223.</p>          <br><a title="Önceki sayfa" style="text-decoration:none" href="./ayrmetin.php?idno=31898"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31900"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b503"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o601"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>