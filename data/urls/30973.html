﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 212<br>Hüküm no: 219<br>Orijinal metin no: [29b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Hasan b. İbrahim’in, tütün tüccarlarından Hasan b. Mehmed ve ortağı Mehmed b. Abdullah’a olan borcunu ödemesi gerektiği</b><br><br>823 guruş 6 para hüküm<br><br>Ma‘rûz<br><br>Tütün tüccârından Hasan b. Mehmed ve şerîki Mehmed b. Abdullah nâm kimesneler meclis-i şer‘de es-Seyyid Hasan b. el-Hâc İbrahim nâm kimesne muvâcehesinde mezbûr es-Seyyid Hasan târih-i i‘lâmdan sekiz ay mukaddem beher vakıyyesi yirmi altışar paraya olmak üzere yedimizden ve malımızdan iştirâ ve kabz eylediği bin sekiz yüz elli bir vakıyye tütün semeninden bin iki yüz üç guruş altı para alacak hakkımız olup ve mezbûr es-Seyyid Hasan malından yirmi vakıyye afyonu dört yüz guruşa ve bir karsak kürkünü iki yüz guruşa bize bey‘ ve teslîm biz dahi iştirâ ve kabz eylediğimizden sonra semenleri olan cem‘an altı yüz guruşu deyn-i mezkûreynin ol mikdârına ba‘de’t-takās ve’l-mahsûb biz ol mikdâr afyonu ve zikr olunan kürkü mezbûr es-Seyyid Hasan’a iki yüz elli guruşa bey‘ ve teslîm ol dahi iştirâ ve kabz ve kabûl etmekle sâlifü’z-zikr tütün semeninden bâkī altı yüz üç guruş altı para ile zikr olunan afyon ve kürk semeninden dahi iki yüz elli guruş ki cem‘an sekiz yüz elli üç guruş altı paranın otuz guruşunu bize def‘ ve teslîm bâkī sekiz yüz yirmi üç guruş altı para hâlâ zimmetinde alacağımız olmağla taleb ederiz deyü da‘vâ eylediklerinde ol dahi cevâbında müdde‘iyân-ı mezbûrânın ber-vech-i muharrer müdde‘âlarını ikrâr u i‘tirâf eylediğinden sonra deynim olan meblağ-ı mecmû‘-ı mezkûr sekiz yüz yirmi üç guruş altı paradan kabzını mu‘terif oldukları otuz guruşdan mâ‘adâ bir def‘a Galata’da Arab Câmi‘i havâlîsinde üç yüz guruş ve bir def‘a dahi kendi dükkânımda iki yüz elli guruş mezbûr Hasan’a ve bir def‘a dahi şerîki mezbûr Mehmed ile ma‘an mezbûr Hasan’a yüz elli bir guruş edâ ve teslîm etmemle ancak zimmetimde yüz yirmi iki guruş altı para deynim bâkī kalmışdır deyü ol mikdârında eylediği def‘ini isbât için kirâren ve mirâren lede’l-istimhâl ve’l-imhâl müddet-i mehl-i şer‘î tamam olup bir vechile isbâta kādir olmayıp talebiyle mezbûrân Hasan ve Mehmed’den her biri vech-i şer‘î üzere tahlîf ve mûcebince dâfi‘-i merkūm def‘-i mezkûrlarıyla mezbûrân Hasan ve Mehmed’e bilâ-beyyine mu‘ârazadan ba‘de’l-men‘ ikrâr u i‘tirâfı mûcebince meblağ-ı bâkī-i mezkûr sekiz yüz yirmi üç guruş altı parayı müdde‘iyân-ı mezbûrâna edâ ve teslîme mezbûr es-Seyyid Hasan’a tenbîh olunduğu İstanbul mahkemesinde ba‘de’t-tescîl ve bi’l-iltimâs huzûr-ı âlîlerine i‘lâm olundu.<br><br>Fî-selh-i Za sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30972"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30974"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b212"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o633"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>