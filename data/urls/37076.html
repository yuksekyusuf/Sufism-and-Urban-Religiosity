﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 230<br>Hüküm no: 132<br>Orijinal metin no: [39b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mehmed Emin Efendi’nin çocukları için anneleri Ümmühani Hatun’un vasi tayin edilip, çocuklara nafaka takdir edildiği</b><br><br>Mahmiye-i İstanbul’da Şeyh Resmî mahallesinde sâkin iken bundan akdem vefât eden Mehmed Emin Efendi b. Ârif Mehmed Efendi’nin sulbî sagīr oğlu Abdullah Çelebi ve sulbiye-i sagīre kızı Râbia’nın vakt-i rüşd ü sedâdlarına değin tesviye-i emrlerine bir vasî nasbı lâzım ve mühim olmağla müteveffâ-yı mezbûrun zevce-i menkûha-i metrûkesi ve zikr olunan sagīrlerin vâlideleri işbu bâ‘isetü’l-kitâb Ümmühani Hatun bt. el-merhûm Şeyhzâde Mehmed Efendi mahmûdü’l-hâl olup vesâyet uhdesinden gelmeğe kādire idiği lede’ş-şer‘i’ş-şerîf zâhir ve mütebeyyin olmağın hâkim-i muvakkı‘-ı sadr-ı kitâb tûbâ-lehû ve hüsnü-meâb efendi hazretleri mezbûre Ümmühani Hatun’u oğulları [evlâdı] sagīrân-ı mezbûrân Abdullah Çelebi ve Râbia’nın tesviye-i emrlerine vasî nasb ü ta‘yîn buyurup ol dahi vesâyet-i mezbûreyi kabûl ve merâsim-i lâzımesini edâya ta‘ahhüd ve iltizâm eyledikden sonra sagīrân-ı mezbûrânın nafaka ve kisveye eşedd-i ihtiyâcları olmağla vasiye-i mezbûr[e] talebiyle mal-ı müntakillerinden mezbûr Abdullah Çelebi’ye yevmî üç para ve mezbûre Râbia’ya yevmî iki para nafaka ve kisve-bahâ farz ve takdîr buyurup meblağ-ı mefrûz-ı mezbûr yevmî beşer parayı sagīrân-ı mezbûrânın levâzım-ı zarûriyelerine harc ü sarfa ve inde’z-zarûre istidâneye ve lede’z-zafer mallarına rücû‘a vasiye-i mezbûreye izin birle mâ-vaka‘a kayd-şüd.<br><br>Fî gurre-i Safer sene 1110<br><br>Şuhûdü’l-hâl: Yahya Efendi b. Mustafa Efendi, Süleyman Efendi b. Mehmed Efendi, Ahmed Efendi b. Mehmed Efendi, diğer Molla Ahmed b. Mehmed, Abdi Çelebi b. Mehmed, Hüseyin Çelebi b. Cafer, el-Hâc Ahmed b. Abdulkadir.</p>          <br><a title="Önceki sayfa" style="text-decoration:none" href="./ayrmetin.php?idno=37075"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37077"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0230"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1205"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>