﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 292<br>Hüküm no: 324<br>Orijinal metin no: [53b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Mustafa ile Emine bt. İsa’nın kendilerine intikal eden hisselerini Mehmed Ağa’dan teslim almaları</b><br><br>İsbât-ı verâset, ahz [ü] kabz, ibrâ, 1347,5 guruş<br><br>Fi’l-asl sevâhil-i Bahr-ı siyâh’da Aydos kazâsında Şığlar karyesi ahâlisinden olup vilâyet-i Rumeli’de Eğribıçak? ve Çarşamba kazâsının mübâya‘acılığı memûriyetiyle kazâ-i merkūmda sâkin iken bundan akdem fevt olan Silahşorân-ı hâssadan Mustafa Ağa b. Ahmed b. Abdullah’ın li-ebeveyn kız karındaşı kızı ve zî-rahm cihetinden vârisi olduğunu iddi‘â eden bâ‘isetânü’l-vesîka Emine bt. İsa nâm bikr-i bâliğa ve müteveffâ-yı mezbûrun zevce-i menkûha-i metrûkesi diğer Emine bt. Mustafa nâm hatun hâzıra olduğu hâlde meclis-i şer‘-i şerîf-i enverde ricâl-i Devlet-i Aliyye’den semâhatlü Hüsnü Beyefendi hazretlerinin kapıçukadârı işbu bâ‘isü’l-vesîka Mehmed Ağa b. Yahya muvâcehesinde üzerine da‘vâ ve takrîr-i kelâm edip benim vâlidem Şehri Şerife müteveffâ-yı mezbûr ile li-ebeveyn karındaşlar olup babaları ismi Ahmed ve dedeleri ismi Abdullah ve anaları ismi Fatıma bt. Abdullah ve maskat-ı resleri sâlifü’z-zikr Şığlar karyesi olup ol-vechile müteveffâ-yı merkūmun verâseti benimle zevcesi hâzıra-i mezbûre Emine Hatun’a münhasıra olup bizlerden gayrı vârisi ve terekesine müstahıkk-ı âharı olmamağla müteveffâ-yı merkūmun hîn-i vefâtında yanında mevcûde tereke-i mebî‘ası esmânından ba‘de ihrâci’l-mesârif sahhu’l-bâkī bâ-defter-i kassâm bin üç yüz kırk yedi buçuk guruşu merkūm Mehmed Ağa bi’l-emâne kabz etmekle meblağ-ı mezbûru merkūm Mehmed Ağa’dan ben ve zevce-i mezbûre verâset-i mahkiyemiz hasebiyle taleb ederiz, suâl olunsun dedikde, gıbbe’s-suâl merkūm Mehmed Ağa cevâbında meblağ-ı mezbûr bin üç yüz kırk yedi buçuk guruşu bi’l-emâne kabz ve el-yevm yedinde mevcûd olduğunu ikrâr lâkin müdde‘iyetân-ı mezbûretânın ber-vech-i muharrer verâsetleri ma‘lûmum değildir deyü inkâr edicek müdde‘iyetân-ı mezbûretândan ber-vech-i muharrer verâset müdde‘âlarına beyyine taleb olundukda udûl-i ahrâr-ı ricâl-i Müslimînden es-Seyyid Mustafa Ağa b. Mehmed ve es-Seyyid Mehmed Ağa b. Mustafa nâm kimesneler li-ecli’ş-şehâde meclis-i şer‘e hâzırân olup isre’l-istişhâd fi’l-hakīka mezbûre Emine Hatun’un vâlidesi Şehri Şerife müteveffâ-yı merkūm Mustafa Ağa ile li-ebeveyn karındaşlar olup babaları ismi Ahmed ve dedeleri ismi Abdullah ve anaları ismi Hadice bt. Abdullah ve maskat-ı resleri sâlifü’l-beyân Şığlar karyesi olup ol-vechile müteveffâ-yı merkūmun verâseti zâtları rü’yetimiz ile ma‘lûmumuz olan işbu müdde‘iyetân-ı mezbûretân Emine nâm bikr-i bâliğa ile zevcesi diğer Emine bt. İsa nâm hatuna münhasıra olup bunlardan gayrı vârisi ve terekesine müstahıkk-ı âharı olduğu ma‘lûmumuz değildir biz bu husûsa bu vech üzere şâhidleriz şehâdet dahi ederiz deyü her biri müttefikü’l-lafz ve’l-ma‘nâ edâ-yı şehâdet-i şer‘iye ettiklerinde gıbbe’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm ve’t-tenbîh mezbûretân Emine ve diğer Emine hatunlar yine meclis-i mezkûrda i‘âde-i kelâm edip ânifen teslîmine hükm ve tenbîh olunan meblağ-ı mezbûr bin üç yüz kırk yedi buçuk guruşu merkūm Mehmed Ağa bize def‘ ü teslîm, biz dahi yedinden tamamen ahz ü kabz edip min-ba‘d meblağ-ı mezbûrdan merkūm Mehmed Ağa’nın yed ve zimmetinde bir akçe ve bir habbe bâkī kalmamağla husûs-ı mezkûra müte‘allika âmme-i da‘vâdan merkūm Mehmed Ağa’nın zimmetini ibrâ-yı âmm-ı sahîh-i şer‘î ile ibrâ ve iskāt eylediğimizde ol dahi ber-vech-i muharrer ibrâ-yı mezkûrumuzu kabûl eylediler dediklerinde gıbbe’[t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî-gurre-i B sene [1]242.<br><br>Şühûdü’l-hâl: Muhzır Abdulfettah Çelebi, Muhzır Mehmed Çelebi, Muhzır Feyzullah Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38703"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38705"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b292"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o515"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>