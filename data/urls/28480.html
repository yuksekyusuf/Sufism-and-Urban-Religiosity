﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 144<br>Hüküm no: 64<br>Orijinal metin no: [21b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmihan bt. Hasan’ın tuvalet kapısını komşusu Fâtıma bt. Bilal’in duvarına zarar vermeyecek şekilde yaptırması</b><br><br>Husûs-ı âti’z-zikrin mahâllinde istimâ‘ ve fasl u hasmı bâbında fermân-ı âlî vârid olmağın imtisâlen-leh savb-ı şer‘-i mutahhardan keşf nâibimiz Abdullah Efendi b. Ali irsâl olunup ol dahi Hâssa mi‘mârlardan Ali Halîfe b. Abdullah ve Ahmed Halîfe b. Abdülmennan ile mahmiye-i İstanbul’da Topkapısı dâhilinde Bâyezid Ağa mahallesinde vâki‘ lede’l-ahâlî ma‘lûmü’l-hudûd pûşe odaları demekle ma‘rûf odalara varıp zeyl-i vesîkada muharrerü’l-esâmî ve ebniye ve sukūf ahvâline ıttılâ‘-ı tâmmı olan bî-garaz Müslimîn mahzarlarında akd-i meclis-i şer‘-i şerîf eylediğinde mahmiye-i mezbûrede Sarı Nasuh mahallesi sâkinelerinden Fâtıma bt. Bilal nâm hatunun zevci ve tarafından husûs-ı âti’z-zikre vekîl olduğu zâtını ma‘rifet-i şer‘iye ile ârifân Mehmed Bey b. Ahmed ve Veli b. Hasan nâm kimesneler şehâdetleriyle şer‘an sâbit olan işbu bâ‘isü’l-kitâb Şahin Bey b. Abdullah nâm kimesne meclis-i ma‘kūd-ı mezbûrda zikrolunan Bâyezid Ağa mahallesinde sâkine İsmihan bt. Hasan nâm hatun muvâcehesinde bi’l-vekâle üzerine da‘vâ ve takrîr-i kelâm edip müvekkile-i mezbûrenin yedinde mülkü ve hakkı olan işbu pûşe odalarına muttasıl mezbûr İsmihan’ın menzili olmağla kendi menzili havlusunda müvekkile-i mezbûrenin odaları duvarı binâsına muttasıl kenîf kapısı ihdâs etmekle müvekkile-i mezbûrenin duvarına zarar-bîni olmağın nazar olunup men‘ u def‘ olunmak matlûbumdur dedikde mi‘mârân-ı mezbûrân ma‘a’l-Müslimîni’l-[22a] mezkûrîn münâza‘un-fîh olan mahâll-i mezbûra nazar-ı enîk ile nazar eylediklerinde fi’l-hakīka işbu mezbûre İsmihan Hatun’un kenîf kapısı müvekkile-i mezbûrenin duvarı binâsına muttasıl ve zarar-bîni olduğu mukarrer ve muhakkakdır deyü herbiri alâ tarîkı’ş-şehâde haber vermeğin mezbûre İsmihan istintâk olundukda zikrolunan kenîf kapısı müvekkile-i mezbûrenin duvar-ı mezkûrundan hafr olunduğunu ba‘de’l-ikrâr mi‘mârân-ı mezbûrân ma‘a’l-Müslimîni’l-mezbûrîn zikrolunan kenîf kapısı duvar-ı mezbûrdan bir zirâ‘ geri ve ba‘îd hafr olunsa zararı mündefi‘ olur deyü icmâ‘ u ittifâk etmeğin mûcebiyle mezbûre İsmihan’a zikrolunan kenîf kapısın duvar-ı mezbûrdan bir zirâ‘ geri ve ba‘îd hafr etmek üzere tenbîh eylediğini mevlânâ-yı mezbûr mahâllinde tahrîr ve ma‘an ba‘s olunan Mehmed Çelebi b. İbrahim ve Ömer b. Ahmed ile meclis-i şer‘a gelip alâ vukū‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fi’l-yevmi’s-sânî aşer min-Recebi’l-ferd li-sene seb‘a ve mie ve elf.<br><br>Şuhûdü’l-hâl: Ahmed Efendi b. Mustafa el-imâm, Mustafa Çelebi b. Müstakīm, Mehmed b. Ahmed, Hasan Çelebi b. Ali, el-Hâc Yusuf b. Ali.<br><br>Yevmü’l-hamîs fî 27 min-Recebi’l-ferd li-sene 1107</p>          <br><a title="Önceki sayfa" style="text-decoration:none" href="./ayrmetin.php?idno=28479"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28481"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b144"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o894"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>