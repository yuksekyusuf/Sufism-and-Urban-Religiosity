﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 287<br>Hüküm no: 360<br>Orijinal metin no: [76b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Parnak v. Parnoş v. Mori ölmeden önce kendisine ait değirmen vesairenin on iki sehimden altı sehimini Abraham v. Kanber sattığı</b><br><br>Fi’l-asl vilâyet-i Anadolu’da Eğin kazâsına tâbi‘ Eğin-i Karuşlu nâm karyeden olup mahrûse-i İstanbul’da Balat kurbünde Ekmekçi iken bundan akdem hâlik olan Parnak v. Baro’nun hayâtında şerîki olan işbu bâ‘isü’l-vesîka Hokaz v. Mircan nâm Ermeni meclis-i şer‘-i şerîfde hâlik-i mezbûrun evlâd-ı sıgārı Serapiyon ve Argode ve Derode’nin tesviye-i umûrları için kıbel-i şer‘den mansûb vasîleri olmağla zikri âtî eşyâya vâzı‘ü’l-yed olan Abraham v. Kanber muvâcehesinde üzerine da‘vâ ve takrîr-i kelâm edip mezbûr Parnak hayâtında târih-i kitâbdan sekiz ay mukaddem mahall-i mezbûrede vâki‘ lede’l-ahâlî ve’l-cîrân ma‘lûmü’l-hudûd değirmende mevcûd dokuz re’s bârgîr ve değirmene mahsûs olup beynimizde ilm-i şer‘î ile ma‘lûm âlet-i lâzım-ı memlûkesini on iki sehimden altı sehm-i şâyi‘ini otuz iki bin akçeye bana bey‘ ve temlîk ve teslîm ben dahi ber-vech-i muharrer iştirâ ve kabûl ve ona münâsib kabz ile ve tesellüm ve semen-i mezbûru yedimden bi’t-tamâm ve’l-kemâl ahz u kabz edip o târihden beri mârrü’z-zikr bârgîrleri ve âlâtın on iki sehimden altı sehm-i şâyi‘ini otuz iki bin akçeye bana bey‘ ve temlîk ve teslîm ben dahi ber-vech-i muharrer iştirâ ve kabûl ve ona münâsib kabz ile ve teslîm ve semen-i mezbûru yedimden bi’t-tamâm ve’l-kemâl ahz u kabz edip ol târihden beri mârrü’z-zikr bârgîrler ve âlâtın on iki sehimden altı sehm-i şâyi‘ini otuz iki bin akçeye bana bey‘ ve temlîk ve teslîm ben dahi vech-i muharrer [üzere] iştirâ ve kabûl ve ona münâsib kabz ile kabz ve tesellüm ve semen-i mezbûr mecmû‘unu bi-gayrı hakkın kabz edip ol târihden beri mârrü’z-zikr bârgîrleri ve âlâtın on iki sehimden altı sehmi mülk ve hakkım iken mezbûr Parnak hâlik oldukda kādı-yı mezbûr Mehmed Çelebi bi-gayrı hakkın kabz eder suâl olunup hissemden kasr-ı yedine tenbîh olunmak matlûbumdur dedikde gıbbe’s-suâl mezbûr Abraham cevâbında fi’l-hakīka mârrü’z-zikr değirmen eşyâsına vâzı‘ü’l-yed olduğunu ikrâr lâkin müdde‘î-yi mezbûrun ol mikdâr iştirâsını inkâr edicek müdde‘î-yi mezbûrdan müdde‘âsına beyyine taleb olundukda tâife-i mezbûreden Yavacı fırın ustası Mıgırdıç v. Haçuk ve Hazret-i Eyyüb Ensârî kapısı hâricinde olan fırın ustası Ulus v. Mercan nâm zimmîler li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ karye-i mezbûre ahâlîsinde mârrü’z-zikr Balat fırını ustası olup mukaddemâ hâlik olan mezbûr Parnak v. Parnoş v. Mori târih-i mezbûrda hâli hayâtında mülkü olup mahalle-i mezbûrede vâki‘ lede’l-ahâlî ma‘lûmü’l-hudûd değirmende olan dokuz re’s bârgîr ve beynimizde ilm-i şer‘î ile ma‘lûm âlâtın on iki sehimden altı sehmini işbu müdde‘î-yi mezbûr bizim huzûrumuzda otuz iki bin akçeye bey‘ ve temlîk ve teslîm ol dahi iştirâ ve kabûl ve ona münâsib kabz ile kabz ve tesellüm eyledikden sonra semen-i mezbûr otuz iki bin akçeyi bi’t-tamâm ahz ve istîfâ eyledi. Biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eyleriz deyü her biri edâ-i şehâdet-i şer‘iyye eylediklerinde gıbbe’t-teslîm şehâdetleri makbûle olmağın mûcebiyle ba‘de’l-hükm zikr olunan on iki sehimden altı sehmi hisseden kasr-ı yed etmek üzere vasiyy-i mezbûra tenbîh olunup mâ-vaka‘a bi’t-taleb ketb olundu.<br><br>Fi’l-yevmi’l-ışrîn min-Rebî‘ülevvel li-sene mi’e ve elf.<br><br>Şuhûdü’l-hâl: Ahmed b. Abdullah, el-Hâc Mustafa b. İbrahim Bey, Ahmed b., İskender, Mustafa b. İskender, Margos v. Köse, Agop v. Sahak, Mıgırdıç v. Haçuk, Karabet v. Hokaz.</p>          <br><a title="Önceki sayfa" style="text-decoration:none" href="./ayrmetin.php?idno=28384"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28386"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b287"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o323"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>