﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 213<br>Hüküm no: 225<br>Orijinal metin no: [43b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Uyvar Defterdarı Mehmed Efendi’nin Zülfikâr Bey aleyhindeki alacak iddiasından men olunması</b><br><br>Sâbıkā Uyvar defterdârı olan mefharü’l-emâcid ve’l-e‘âlî Şeyh Mehmed Efendi b. el-Hâc Ataullah meclis-i şer‘-i şerîf-i Ahmedî ve mahfil-i dîn-i münîf-i Muhammedî’de bâ‘isü hâze’l-kitâb Zülfikar Bey b. Abdullah nâm kimesne mahzarında takrîr-i da‘vâ ve tasvîr-i müdde‘â edip bin yetmiş sekiz senesinde Uyvar kal‘ası derûnunda sâkin olduğum menzilimde iki yüz otuz bir kıt‘a esedî guruşumu merkūm Zülfikar Bey’e ikrâz ve teslîm edip ol dahi iktirâz ve tesellüm etmiş idi, suâl olunup meblağ-ı mezkûrun merkūm Zülfikar Bey’den alıverilmesi matlûbumdur dedikde, gıbbe’s-suâl merkūm Zülfikar Bey cevâbında müdde‘î-i mûmâ-ileyh vech-i muharrer üzere bana ikrâz ve teslîm eylediği meblağ-ı mezkûr iki yüz otuz bir kıt‘a esedî guruşu müdde‘î-i mezbûra edâ ve teslîme târîh-i mezkûrda muhâfız-ı Uyvar olan Sührab Mehmed Paşa’nın kethüdâsı Mahmud Ağa nâm kimesneyi tarafımdan tevkîl eyleyip mûmâ-ileyh Mahmud Ağa dahi sene-i mezkûrda şehr-i Ramazani’l-mübâreki selhinde yine kal‘a-i mezkûrda sâkin olduğu menzilde müdde‘î-i mûmâ-ileyh Şeyh Mehmed Efendi’ye tamâmen edâ ve teslîm edip, ol dahi yedinden kabz ve tesellüm etmiş idi. Hattâ müdde‘î-i mezbûr vech-i muharrer üzere meblağ-ı mezkûru vekîlim mûmâ-ileyh Mahmud Ağa yedinden tamâmen ahz u istîfâ etdiğini ikrâr edip vech-i meşrûh üzere ikrârını müş‘ir işbu temessükü dahi ba‘de’t-tahrîr müvekkilim mûmâ-ileyh Mahmud Ağa’ya [44a] vermiş idi deyü def‘ ile mukābele edip müdde‘î-i mezbûrun hatt ü hâtemiyle temessük ibrâz edip müdde‘î-i merkūm muvâcehesinde kırâet olundukda gıbbe’l-istintâk müdde‘î-i mezbûr zikr olunan temessükün hatt ü hâtemi kendinin olduğunu ikrâr ve lâkin deyn-i mezkûru vekîl-i mûmâ-ileyh yedinden ahz u istifâ etmeyip kâziben ikrâr etmiş idim deyicek merkūm Zülfikar Bey’e mûmâ-ileyh Şeyh Mehmed Efendi meblağ-ı mezkûru vech-i meşrûh üzere vekîli mûmâ-ileyh Mahmud Ağa yedinden ahz u istîfâsında kâzib olmadığına yemîn teklîf olundukda ol dahi alâ-vefki’l-mesûl yemîn billâhi’l-aliyyi’l-a‘lâ etmeğin mûcebince müdde‘î-i mezbûr Şeyh Mehmed Efendi vech-i muharrer üzere mu‘ârazadan men‘ olunup mâ-hüve’l-vâki‘ bi’l-ibtigā ketb ü imlâ olundu.<br><br>Fi’l-yevmi’l-hâdî aşer min-Recebi’l-mürecceb li-sene ihdâ ve semânîn ve elf.<br><br>Şuhûdü’l-hâl: Mehmed Efendi b. Mehmed kâtib-i dîvan, Siyavuş Ağa b. Abdullah el-cündî, Mehmed Ağa b. Abdullah kethüdâ-yı Hasan kethüdâ, Dilaver Ağa b. Abdullah, Süleyman Çavuş b. Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=2542"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2544"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b213"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o580"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>