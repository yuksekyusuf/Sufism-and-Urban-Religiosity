﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 175<br>Hüküm no: 109<br>Orijinal metin no: [35b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Beşe’nin İbrahim Efendi aleyhindeki alacak davasında anlaşma sağlanması</b><br><br>Mahrûse-i Galata muzâfâtından kasaba-i Beşiktaş’da Paşa mahâllesi ahâlîsinden Mehmed Beşe b. İbrahim nâm kimesne mahmiye-i İstanbul’da meclis-i şer‘de işbu bâ‘isü’l-vesîka İbrahim Efendi b. Mehmed mahzarında ikrâr ve takrîr-i kelâm edip mezbûr İbrahim Efendi’de cihet-i deyn-i şer‘îden elli guruş hakkım olmağla meblağ-ı mezbûr elli guruşu mezbûr İbrahim Efendi’den taleb ve da‘vâ eylediğimde ol dahi bi’l-külliye inkâr etmekle beynimizde münâza‘ât-ı kesîre vâkı‘a olmuş idi. El-hâletü hâzihi beynimize muslihûn tavassut edip beni müdde‘âm olan meblağ-ı mezbûrdan on guruş üzerine inşâ-i akd-i sulh eylediklerinde ben dahi ber-vech-i muharrer sulh-ı mezbûru kabûl ve bedel-i sulh olan meblağ-ı mezbûru merkūm İbrahim Efendi yedinden tamâmen ahz u kabz eylediğimden sonra ziyâdeye müte‘allıka âmme-i da‘vâdan mezbûr İbrahim Efendi’nin zimmetini ibrâ-i âm ile ibrâ ve iskāt eyledim dedikde, gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâmin aşer min-Saferi’l-hayr li-sene sitte aşere ve mi’e ve elf.<br><br>Şuhûdü’l-hâl: el-Hâc Mehmed b. Derviş, Abdullah Çelebi b. İbrahim. İbrahim Beşe el-mübâşir, Hüseyin Çelebi b. Ali, İbrahim Çelebi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=41638"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41640"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b175"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o657"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>