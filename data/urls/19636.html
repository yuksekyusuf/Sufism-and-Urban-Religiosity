﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 32 Numaralı Sicil (H. 1015 - 1016 / M. 1606 - 1607)<br>cilt: 36,&nbsp;sayfa: 85<br>Hüküm no: 71<br>Orijinal metin no: [16b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Miras ihtilafıyla ilgili noksan hüccet</b><br><br>İşbu sâhibü’l-kitâb Seyyid Mustafa b. Seyyid Hasan b. Seyyid Mehmed b. Seyyid Hüseyin nâm kimesne mahfil-i kazâda Mustafa b. Abdullah nâm kimesne mahzarında kendi tarafından asâleten ve li ebeveyn karındaşları Ömer ve Hüseyin ve Âişe nâm sagīrler taraflarından vesâyeten üzerine takrîr-i da‘vâ edip mahmiye-i Galata hâricinde kasaba-i Kasımpaşa mahallâtından el-Hâc A‘mâ mahallesinde vefât eden merhûme Kâmile bt. Abdullah nâm müteveffât mahmiye-i İstanbul’da vâki‘ el-Hâc Timurtaş mahallesinde vefât edip cedd-i sahîhi olan Seyyid Mehmed b. Hüseyin nâm müteveffânın ümm-i veledi olup ba‘de vefâtihâ merkūme-i mezbûre Kâmile hâl-i hayâtında âhiret oğlum ol deyip mahremine dahi almasıyla ba‘de vefâtihâ muhallefâtına bî-vech-i şer‘î vaz‘-ı yed ve kabz eylemişdir hâlâ muhallefât-ı müteveffât-ı mezbûre Kâmile’yi mezbûr Mustafa’dan asâleten ve vesâyeten taleb ederim suâl olunsun dedikde gıbbe’s-suâl mezbûr Mustafa fi’l-vâki‘ mezbûre Kâmile hâl-i hayâtında beni âhiret oğlum deyip mahremine aldıkdan sonra hâl-i hayâtında ba‘zı esbâbın bana hibe-i sahîha-i şer‘iyye ile hibe ve teslîm eyledi bâkī kalan muhallefât hâlen [17a] ( ) merhûm[e]-i mezbûreye hâl-i hayâtında tâm ve kâmil olarak edâ etti. Şehâdetleri ba‘de şerâiti’l-kabûl inde’ş-şer‘ mu‘teber ve makbûl olmağın mûcebince hükm edildi. Abd-i mezbûr bu sûretle sâir ahrâr-ı asliyyîn-i mükellefîn gibi hür oldu. Cerâ zâlike ve hurrire fi’l-yevmi’t-tâsi‘ min Zilka‘de sene hamse aşere ve elf.<br><br><br>Şuhûdü’l-hâl: Pervâne b. Abdullah, Hızır b. Abdullah, Cafer b. Hüseyin, el-Hâc Hüseyin b. Abdullah, Hasan b. Abdullah, el-Hâc Yusuf b. Abdünnebi, Kābil b. Abdullah, Ferhad b. Abdullah, Mehmed b. Yusuf ve gayruhüm mine’l-hâzırîn</p>          <br><a title="Önceki sayfa" style="text-decoration:none" href="./ayrmetin.php?idno=19635"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19637"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt032&bsm=glt032b085"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt032&bsm=glt032o265"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>