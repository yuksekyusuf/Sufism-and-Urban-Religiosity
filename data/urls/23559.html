﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 255<br>Hüküm no: 331<br>Orijinal metin no: [189-2, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Fâtıma bt. Nasuh’un evini Mustafa Ağa b. Ali’ye sattığı</b><br><br>Fâtıma bt. Nasuh nâm hâtun meclis-i şer‘-i şerîf ve mahfil-i dîn-i münîfde ikrâr-ı sahîh-i şer‘î ile ikrâr ve i‘tirâf edip işbu akdin sudûruna değin mülkünde ve yedinde ve taht-ı tasarrufunda olan Kostantıniyyetü’l-mahmiyye’de Avcı Bey mahallesinde vâki‘ iki beyt-i ulvîyi ve iki beyt-i süflîyi ve ahırı ve muhavvatayı ve kenîfi ve bi’r-i mâ’ı müştemil olup [190] iki tarafdan Kokona bt. Dimo mülkü ve iki tarafdan tarîk-i âm ile mahdûd olan cemî‘ menzilini bi-cümleti’t-tevâbi‘ ve’l-levâhık mikdârı ve nisâbı olan râyic fi’l-vakt otuz bin fıddî akçe semen-i mu‘ayyen-i makbûza işbu hâmil-i hâze’l-kitâb Mustafa Ağa b. Ali’ye îcâb ve kabûl ile iki tarafdan teslîm ve tesellümü hâvî bey‘ ve şirâ-yı bâtt-ı sahîh-i şer‘î ile bey‘ ettikde ol dahi menzil-i mezbûru ondan kendi mâlı ile ve kendi nefsi için satın aldıkda vicâhen ve şifâhen tasdîk edecek tarafın da tasdîkiyle [mâ vaka‘a bi’t-taleb ketb olundu]. Cerâ ve hurrire fi’l-yevmi’t-tâsi‘ ve’l-ışrîn min Recebi’l-ferd li sene tis‘în ve erba‘în ve elf.<br><br><br>Şuhûdü’l-hâl: Abdullah Efendi b. Nurullah el-İmâm, es-Seyyid Mustafa b. es-Seyyid Zeynelâbidin, Halil b. Şaban, el-Hâc Yunus, Şaban b. Eyyûb, es-Seyyid Zeynelâbidin b. es-Seyyid Mustafa, es-Seyyid Mustafa b. es-Seyyid Mustafa, Ali b. Abdullah, Şahin b. Hasan, Halil b. Mustafa, Receb b. İbrahim ve gayruhüm mine’l-hâzırîn İşbu gurre-i Şa‘bânü’l-mu‘azzam sene tis‘a ve erba‘în ve elf târihinde ferâğ vukū‘ buldu. (Mühür) Kadîr olan Allah’ın yanında fakīr olan hakīr Abdünnebi b. Ömer Eyyûb el-Ensârî -aleyhi rahmetü’l-Bârî- muzâfâtından Hasköy diye bilinen işbu mahkemeye a‘lemü’l-ulemâ’ fi’l-esbak ve eşrefü’l-fuzalâ ale’l-ıtlâk Havâss-ı aliyye kadısı Çavuşzâde diye meşhûr İbrahim Efendi zamânında gurre-i Şa‘bânü’l-mu‘azzam li sene tis‘în ve erba‘în ve elf târihinde cülûs etti. </p>          <br><a title="Önceki sayfa" style="text-decoration:none" href="./ayrmetin.php?idno=23558"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23560"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b255"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o475"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>