﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 410<br>Hüküm no: 479<br>Orijinal metin no: [69b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Emine bt. Emrullah ve Rukiye bt. Ahmed’in evlerine sonradan açtıkları pencerelerin kapatılması gerektiği</b><br><br>Keşf-i pencere ve tahta-pûş<br><br>Ma‘rûz<br><br>Sâdır olan fermân-ı âlîlerine imtisâlen zikri âtî husûsun mahallinde istimâ‘ ve fasl ve hasmı için kıbel-i şer‘den mürsel kâtib-i sâni Merhabâzâde Mahmud Efendi bi’l-ma‘iyye rü’yete me’mur nezâret-i Hazret-i Sadr-ı a‘zâmîde âsûde evkāf müfettişi umdetü’l-müderrisîni’l-kirâm Mehmed Seyyid Efendi tarafından mürsel Kâtib Hayrullah Efendi ve hâssa mi‘mârı hulefâsından Mehmed ve Ali Halîfeler ile nezâret-i dâ‘îlerinde âsûde evkāfdan merhûm İlyas v. Sinan Vakfı musakkafâtından İstanbul’da Ayazmakapısı kurbünde Hoca Hayreddin Mahallesi’nde vâki‘ derûn-ı arzuhâlde mezkûre Şerîfe Emine bt. Emrullah ve Rukiye bt. Ahmed nâm Hatunların mutasarrıfe oldukları menzile varıp huzûr-ı Müslimînde bi’l-ma‘iyye akd-i meclis-i şer‘-i âlî ettiklerinde vakf-ı mezbûrun mütevellîsi el-Hâc Mehmed Emin Efendi tarafından mürsel câbi-i vakıf es-Seyyid el-Hâc Hasan Çelebi ile nezâret-i hazret-i müşârun-ileyhde âsûde mevkūfâtı merhûm Mehmed Efendi vakfının mütevellîsi Hüseyin Ağa tarafından vekîl-i şer‘îsi câbi-i vakıf İsmail Efendi hâzır oldukları hâlde sâhibetey arzuhâl zâtları mu‘arrefe olan Râbia bt. Ömer ve diğer Şerîfe Emine bt. Hüseyin nâm Hatunlar meclis-i ma‘kūd-ı mezkûrda kezâlik zâtları mu‘arrefe olan mezbûretân Şerîfe Âmine ve Rukiye Hatunlar muvâcehelerinde mezbûretânın menzilinde olan dehliz tahta-pûşundan ve fevkānî sagīr odasının iki aded muhdes pencerelerinden bizim menzilimizin makarr-ı nisvân olan mevâzi‘ine nezâret ve zarar-ı mübeyyeni olmağla men‘ ü def‘ olunmak matlûbumdur deyü da‘vâ eylediklerinde mezbûrân-ı dâ‘îleri ve mi‘marân-ı merkūmân nazar eylediklerinde fi’l-hakīka vech-i meşrûh üzere zarar-ı mübeyyeni olduğu lede’l-mu‘âyene zâhir ve mütehakkık olup ve mezbûretân Şerîfe Âmine ve Rukiye’nin mevcûd tahta-pûşunun tarafına dolma duvar ve mevcûd tahta-pûşun tahtında tûlen üç zirâ‘ ve kadden üç zirâ‘ tahta havâle ile pencerelerinin nezâret ve zarar-ı mübeyyeni def‘ olur deyü mi‘marân-ı mezbûrân vesâir ehl-i vukūf haber verdiklerini mezbûrân dâ‘îleri meclis-i şer‘a gelip mezbûrât muvâcehelerinde inhâ ve takrîr etmeleriyle mûcebince mezbûretân Şerîfe Âmine ve Rukiye’nin mevcûd tahta-pûşun tarafına dolma duvar ve mevcûd tahta-pûşunun tahtından tûlen üç zirâ‘ ve kadden üç zirâ‘ tahta havâle ile nezâret ve zarar-ı mübeyyenini def‘a mezbûretân Şerîfe Âmine ve Rukiye Hatunlara tenbîh olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-20 min C sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31232"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31234"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b410"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o593"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>