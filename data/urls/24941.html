﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 132<br>Hüküm no: 54<br>Orijinal metin no: [5b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saraylı Hatice bt. Abdullah’ın cariye Siyavuş tarafından kuşağının çalındığına dair iddiasını ispat edemediği</b><br><br>Mahmiye-i İstanbul’da Monla Gürânî mahallesindesâkine Saraylı Hadîce bt. Abdullah nâm hatun meclis-i şer‘de mahmiye-i mezbûrede Kadıçeşmesi kurbünde Altıpoğaça mahallesinde sâkin işbu râfi‘u’l-kitâb Pehlivan Osman Beşe b. İbrahim mahzarında üzerine da‘vâ ve takrîr-i kelâm edip mezbûrun câriye-i mu‘takası Siyavuş bt. Abdullah mahmiye-i mezbûrede Halıcılar Köşkü kurbünde vâki‘ Sıçanlı Hamamı’nda târih-i kitâbdan dört ay mukaddem elli beş paftalı bir sîm kabare kuşağımı hufyeten ahz edip ağası mezbûr Pehlivan’a def‘ ü teslîm eylemişdir suâl olunup alıverilmek murâdımdır dedikde gıbbe’s-suâl ve’l-inkâr ve akībe’l-istişhâd müdde‘iye-i mezbûre ityân-ı beyyineden izhâr-ı acz edip istihlâf etmeğin müdde‘iye-i mezbûrenin zikrolunan kuşağını câriye-i mu‘takası mezbûre Siyavuş yedinden ahz u kabz etmediğine yemîn teklîf olundukda ol dahi alâ-mâ hüve’l-mesûl billâhi’l-aliyyü’l-azîm etmeğin bilâ-beyyine mu‘ârazadan müdde‘iye-i mezbûre men‘ birle mâ-vaka‘a bi’t-taleb ketb olundu.<br><br>Fi’l-yevmi’l-âşir min-Recebi’l-ferd li-sene isneyn ve seb‘în ve elf.<br><br>Şuhûdu’l-hâl: Mehmed Çelebi b. Mustafa, Ebûbekir Çelebi b. Hacı, Hasan b. Hasan, Mehmed b. Mustafa, Mehmed Efendi b. Ali, Abdullah b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=24940"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24942"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b132"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1061"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>