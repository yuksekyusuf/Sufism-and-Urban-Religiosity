﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 769<br>Hüküm no: 866<br>Orijinal metin no: [139a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadice bt. Mahmud’un kira ücretinden merhum Kapıcıbaşı Hasan Ağa zimmetinde kalan elli dört bin akçe alacağının merhumun terekesinden ödenmesi</b><br><br>Mahmiye-i İstanbul’da Hüseyin Ağa mahallesi sâkinelerinden işbu bâ‘isetü’l-kitâb fahrü’l-muhadderât Hadice bt. Mahmud nâm hâtun tarafından vech-i âtî üzere da‘vâ ve isbâta ve ityân-ı beyyinâta vekîl olup mahzar-ı hasm-ı câhidde mezbûreyi ma‘rifet-i şer‘iyye ile ârifân olan Zülfikar b. Hüseyin ve Ahmed b. Mehmed şehâdetleri ile şer‘an vekâleti sâbite olan Pîr Mehmed b. Mehmed nâm kimesne meclis-i şer‘-i hatîr-i lâzimü’t-tevkīrde Dergâh-ı âlî kapıcıbaşılarından olup bundan akdem mahalle-i merkūmede müteveffâ olan Hasan Ağa b. Mustafa nâm kimesnenin sulbiye kızı Afîfe nâm sagīrenin vasiyy-i şer‘îsi olan Ali Ağa b. Mehmed nâm kimesne mahzarında bi’l-vekâle da‘vâ ve takrîr-i kelâm edip müvekkile-i mezbûre Hadice Hâtun mahalle-i merkūmede vâki‘ lede’l-ahâlî ve’l-cîrân ma‘lûmü’l-hudûd olup dâhiliye ve hâriciyeyi muhtevî olan mülk menzilini bi-cümleti’t-tevâbi‘ ve’l-levâhık bin altmış beş senesi şehr-i Rebî‘ülâhiri gurresinden dâhiliyesini yevmî yirmi iki akçe ve hâriciyesini dahi yevmî on sekiz akçe icâre-i müeccele ile mezbûr Hasan Ağa’ya hâl-i hayâtında îcâr ve teslîm ol dahi istîcâr ve tesellüm edip menzil-i mezbûr târih-i merkūmdan bin altmış sekiz senesi Zilhiccesi gāyetine gelince mezkûr Hasan Ağa’nın taht-ı icâresinde olmağla zikrolunan şehr-i Rebî‘ülâhiri gurresinden intihâ-i Zilhicce’ye gelince cem‘an kırk beş ayda hesâb-ı mezbûr üzere zimmetinde müctemi‘ olan elli dört bin akçeyi hâl-i hayâtında müvekkile-i mezbûreye def‘ u teslîm [139b] etmeyip zimmetinde kalmağın vekâleti hasebiyle (…) taleb ederim suâl olunsun dedikde gıbbe’s-suâl ve’l-inkâr vekîl-i mezbûrdan sıdk-ı makāline mübeyyine beyyine taleb olundukda udûl-i Müslimînden mahmiye-i merkūmede Nahılbend mahallesi ahâlîsinden Zülfikar b. Hüseyin ve medîne-i Galata nevâhîsinden İstinye nâhiyesinde Yeni nâm karye sükkânından Mehmed Ağa b. Rıdvan nâm kimesneler li-ecli’ş-şehâde meclis-i şer‘a hâzırân olup gıbbe’l-istişhâd fi’l-vâki‘ müvekkile-i mezbûre Hadice Hâtun zikrolunan mülk menzilini bin altmış beş senesi şehr-i Rebî‘ülâhiri gurresinden dâhiliyesini yevmî yirmi iki akçe ve hâriciyesini dahi yevmî on sekiz akçe icâre-i müeccele ile bizim huzûrumuzda mezkûr Hasan Ağa’ya îcâr ve teslîm ol dahi istîcâr ve tesellüm edip menzil-i merkūm târih-i mezbûrdan bin altmış sekiz senesi Zilhiccesi intihâsına gelince mezbûr Hasan Ağa’nın taht-ı icâresinde olduğu ma‘lûmumuzdur biz bu husûsa şâhidleriz şehâdet dahi ederiz deyu edâ-i şehâdet-i şer‘iyye eylediklerinde ba‘de ri‘âyeti şerâiti’l-kabûl şehâdetleri ba‘de’t-ta‘dîl ve’t-tezkiye hayyiz-i kabûlde vâkı‘a oldukdan sonra mezbûre Hadice Hâtun zikrolunan elli dört bin akçeyi mezkûr Hasan Ağa’dan hâl-i hayâtında veyâhud vekîlinden küllen ve bazen alıp kabz etmeyip ve vücûh-ı berâ’etden bir vechile zimmetini ibrâ ve ıskāt etmediğine gıbbe’l-istihlâf yemîn billâhi’l-aliyyi’l-azîm etmeğin mûcebince muhallefâtından edâya vasiyy-i mezbûra tenbîh birle mâ-vaka‘a bi’t-taleb ketb ve imlâ olundu.<br><br>Fi’l-yevmi’s-sâmin min-Saferi’l-hayr li-sene tis‘a ve sittîn ve elf min hicreti men lehü’l-izzü ve’ş-şeref.<br><br>Şühûdü’l-hâl: Ramazan Bey b. Kurd, Ali Çelebi b. Mehmed, Mehmed Ağa b. Mehmed, Mehmed Çelebi b. Mustafa, Mustafa Çelebi, İbrahim Ağa b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=41144"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41146"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b769"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o774"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>