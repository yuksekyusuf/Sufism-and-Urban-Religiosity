﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 362<br>Hüküm no: 268<br>Orijinal metin no: [83b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer Beşe b. Mehmed’in Rus asıllı kölesi Dilaver’i bedeli karşılığında kitâbet usulü ile Yusuf b. Abdullah’a sattığı</b><br><br>Mahmiye-i İstanbul’da Üskübî mahallesinde sâkin Ömer Beşe b. Mehmed meclis-i şer‘-i şerîf-i enverde Yusuf b. Abdullah mahzarında ikrâr-ı tâm ve takrîr-i kelâm edip bundan akdem abd-i memlûküm olan evsâfı beynimizde ma‘lûm Rusiyyü’l-asl Dilaver b. Abdullah’ı üç yüz guruşa kitâbete kat‘ eylediğimde ol dahi kitâbet-i merkūmeyi ba‘de’l-kabûl bedel-i kitâbete kefâlet-i sahîha olmak zu‘mıyla mezbûr Yusuf meblağ-ı mezbûr üç yüz guruşa kefîl olduğundan sonra mezbûr Dilaver ve meblağ-ı mezbûrun yüz yirmi guruşunu mezbûr Yusuf’dan ahz edip makbûzu olan yüz yirmi guruşu bana teslîm etdiğinden sonra bedel-i kitâbete şer‘an kefâlet-i sahîha olmamağla mezbûr Yusuf beni ahz edip mahmiye-i mezbûrede Ahî Çelebi mahkemesinde hilâfete müvellâ olan Hasan Efendi huzûruna varıp mezbûr Dilaver’i bana meclis-i şer‘de teslîm etdiğinden sonra ben dahi bedel-i kitâbetin [84a] ba‘zısını istifâ ve mezbûr Dilaver dahi bâkī kalan yüz seksen guruş bedel-i kitâbeti bana teslîmden aczi yoğiken mezbûr Dilaver’i esir pazarına mahkeme-i mezbûrdan alıp bey‘a götürmek murâd etdiğimde mezbûr Yusuf tâlib olmağla yüz yetmiş guruşa mezbûr Dilaver’i benden iştirâ etmekle bey‘-i mezbûr sahîh zu‘mıyla bundan akdem meblağ-ı mezbûr yüz yetmiş guruş bana deyni içün mezbûr Yusuf’u sicn-i Sultânîde habs etdirmişidim el-hâletü hâzihî ben müdde‘âm olan mezbûr yüz yetmiş guruşa müte‘allika âmme-i da‘vâdan mezbûr Yusuf’un zimmetini ibrâ-i âmm-ı kātı‘u’n-nizâ‘la ibrâ ve ıskāt edip ol dahi bana mezbûr Dilaver yediyle makbûzu olan yüz yirmi guruşa müte‘allika âmme-i da‘vâdan benim zimmetimi ibrâ-i âmm-ı kātı‘u’n-nizâ‘la ibrâ ve ıskāt eyledi dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ min-Şevvali’l-mükerrem li-sene seb‘a ve mie ve elf.<br><br>Şuhûdü’l-hâl: Ahmed b. Abdurrahman, İsmail b. Mehmed, Mehmed Çelebi b. İbrahim, İsmail b. Mustafa, Ali Bey b. Abdullah, Osman b. Abdullah, İbrahim Çelebi b. Ahmed, Ahmed b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=28683"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28685"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b362"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o832"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>