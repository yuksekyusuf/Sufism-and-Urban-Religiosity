﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 122<br>Hüküm no: 71<br>Orijinal metin no: [9a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Ali Çelebi b. Hüseyin’in büyük oğlu Hüseyin’in üvey vâlidesinden talep ettiği kıymetli eşyâlar hakkındaki iddiâsını ispat edemediği</b><br><br>Maʻrûz-ı dâʻî-i devletleridir ki;<br><br>Medîne-i Eyüb’de Takyeci Mahallesi’nde fevt olan Ali Çelebi b. Hüseyin’in sulbî kebîr oğlu sâhib-i arzuhâl Hüseyin derûn-ı arzuhâlde mezkûr üveyi vâlidesi Rukiye Hatun’un zevci ve tarafından husûs-ı âti’l-beyânlara husûmete sâbitü’l-vekâle vekîli kudât-ı mansûbeden Mehmed Efendi b. el-Hâc İbrahim ile terâfuʻlarında bundan akdem üveyi vâlidem müvekkile-i mezbûre Rukiye Hatun benim hâl-i sagīrimde vasiyem olup babam müteveffâ-i mezbûr Ali ile vâlidem müteveffiye Âişe’nin terekelerinden hâric-i ez defter iki başlı sim kuşak ve yirmi guruş kıymetli yüz zirâʻ iplik ve birer altun kıymetli on top bezi ketm ü ihfâ edip defter-i kassâma idhâl etmeyip müstakillen zabt etmekle isâbet eden hisse-i irsiyeyi taleb ederim deyü daʻvâ eylediğinde vekîl-i mezbûr dahi cevâbında bin yüz elli altı senesi Rebî‘ülâhiri’nin yirmi sekizinci günü târîhiyle Eyüb Naibi Abdullah Efendi imzâsıyla mümzât ve hatemiyle mahtûm hüccet-i şerʻiyye nâtık olduğu üzere müteveffiyât-ı mezbûrata isâbet eden sekiz bin beş yüz doksan sekiz akçeyi müddeʻî-i mezbûr Hüseyin zevcem mezbûre Rukiye Hatun yedinden ahz u kabz edip müteveffiyât-ı mezbûrâtın terekelerine müteʻallika âmme-i mîrâs daʻvâsından zevcem müvekkilem mezbûre Rukiye Hatun’un zimmetini ibrâ ve iskāt edip yedine hüccet-i şerʻiyye iʻtâ olundu deyü defʻ ve defʻ-i meşrûhuna mutâbık lede’t-tezkiye şehâdetleri makbûle olan zeyl-i hüccette isimleri mezkûr medîne-i mezbûrede Fethi Çelebi Mahallesi İmamı el-Hâc Mehmed Efendi b. ( ) ve Hüseyin Efendi b. Mahmud nâm kimesneler şehâdetleriyle ber-vech-i muharrer mezbûr Hüseyin muvâcehesinde ber-vech-i şerʻî üzere isbât etmeğin mûcebiyle Hüseyin bî-vech muʻârazadan menʻ olunduğu baʻde’t-tescîl bi’l-iltimâs huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fî 12 Muharremi’l-harâm sene 1160</p>          <br><a title="Önceki sayfa" style="text-decoration:none" href="./ayrmetin.php?idno=17023"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17025"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b122"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o763"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>