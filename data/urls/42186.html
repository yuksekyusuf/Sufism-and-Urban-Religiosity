﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 115<br>Hüküm no: 80<br>Orijinal metin no: [15a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstefanaki v. Dimyaki’nin kitap bedelinden dolayı Panayot’ta olan alacaklarının vadesinde ödenmesi</b><br><br>Ma‘rûz,<br><br>Arzuhâl eden İstefanaki v. Dimaki zimmî mahfil-i şer‘iyyâtda derûn-ı arzuhâlde mezkûrü’l-ism Panayot v. Kiryako zimmî muvâcehesinde târîh-i i‘lâmdan yüz on üç gün mukaddem yedi yüz altmış yedi cild Türkî basma tevârîh kitâbımı mesfûr Panayot zimmîye safka-i vâhide ile dokuz yüz altmış guruşa bey‘ ve teslîm, ol dahi ber-vech-i muharrer yedimden iştirâ ve kabz eyledikden sonra meblağ-ı mezkûrun yüz altmış guruşunu yedinden ba‘de’l-ahz yedime verdiği molye? ta‘bîr olunur Rûmî işbu deyn temessükü mantûkunca meblağ-ı bâkī-i mezkûrun dört yüz guruşunu işbu bin yüz yetmiş bir senesi şehr-i Rebî‘ülâhiri gurresinden doksan bir gün tamâmında ve dört yüz guruşunu gurre-i mezbûreden yüz seksen bir gün hitâmında mesfûr Panayot bana edâ etmek üzere te’cîl eylediğimde mersûm Panayot dahi kabûl etmiş idi. Zikr olunan dört yüz guruşun eceli hulûl etmekle meblağ-ı bâkī-i mezkûr sekiz yüz guruşu mesfûr [15b] Panayot’dan taleb ederim deyü da‘vâ ve mesfûr Panayot cevâbında müdde‘î-i mersûmun ber-minvâl-i muharrer müdde‘âsını ikrâr ü i‘tirâf etmeğin alâ-mûcibi i‘tirâfihî meblağ-ı bâkī-i mezkûr dört yüz guruşunu hâlâ ve dört yüz guruşunu sâlifü’l-beyân eceli hulûlünde müdde‘î-i mersûm İstefanaki zimmîye edâ ve teslîme mesfûr Panayot zimmîye tenbîh olunduğu huzûr-ı âlîlerine i‘lâm olundu.<br><br>Fî 25 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42185"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42187"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b115"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o601"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>