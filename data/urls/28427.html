﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 79<br>Hüküm no: 11<br>Orijinal metin no: [4a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Köle olduğu iddia edilen Ahmed’in hür olduğunu ispat ettiği</b><br><br>İşbu orta boylu açık kaşlı sarı elâ gözlü Ahmed nâm şâbb-ı emred meclis-i şer‘-i şerîf-i enverde vilâyet-i Anadolu’da Boyabad kazâsına tâbi‘ Şeyhköyü nâm karyede sâkin iken bundan akdem vefât eden Mehmed Efendi b. Ali’nin verâseti zevce-i metrûkesi Hatice bt. Derviş nâm hatun ile sulbî kebîr oğulları Mustafa ve Osman ve Ali’ye münhasıra olduğu mütehakkık oldukdan sonra kendi tarafından asıl ve mezbûrûn taraflarından husûs-ı âti’l-beyâna vekîl-i müseccelleri olan mezbûr Ali mahzarında üzerine da‘vâ ve takrîr-i kelâm edip ben vilâyet-i mezbûrda Ösek kurbünde Valpude nâm kasaba ahâlîsinden olup hürrü’l-asl olan Ali’nin firâşından hâsıl ve zevcesi hürretü’l-asl olan Ayşe’den mütevellid hürrü’l-asl iken mezbûr Ali ve sâir verese-i mezbûrûn müteveffâ-yı mezbûrun terekesi olmak zu‘muyla bana bi-gayr-ı hakkın vaz‘-ı yed etmeleriyle suâl olunup kasr-ı yedlerine tenbîh ve sebîlim tahliye olunmak matlûbumdur dedikde gıbbe’s-suâl mezbûr Ali cevâbında mevsûf-ı mezbûru babam müteveffâ-yı mezbûr hayatında Türkmen Ali nâm kimesneden altmış guruş semen-i medfû‘a iştirâ ve kabz edip ba‘de vefâtihî bize intikāl etmekle vaz‘-ı yed ederiz ber-vech-i muharrer hür olduğu ma‘lûmumuz değildir deyicek müdde‘î-i mezbûrdan müdde‘âsını mübeyyene beyyine taleb olundukda udûl-i Müslimînden olup Dergâh-ı âlî yeniçerilerinin elli üçüncü bölük yoldaşlarından Mehmed Beşe b. Ahmed ve dördüncü cemâ‘at yoldaşlarından Mustafa Beşe b. Veli nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka işbu mevsûf-ı mezbûr Ahmed zikrolunan Ösek kurbünde Valpude nâm kasaba ahâlîsinden olup hürrü’l-asl olan mezbûr Ali’nin firâşından hâsıl ve zevcesi hürretü’l-asl olan mezbûre Ayşe’den mütevellid hürrü’l-asldır biz bu husûsa bu vech üzere şâhidleriz şehâdet dahi ederiz deyü herbiri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebiyle müdde‘î-i mezbûrun ber-vech-i muharrer hürriyetine ba‘de’l-hükm mezbûr Ali’nin ve müvekkillerinin mevsûf-ı mezbûrdan kasr-ı yedine tenbîh olunup sebîli tahliye olunmağın mâ hüve’l-vaka‘a bi’t-taleb ketb olundu.<br><br>Fi’l-yevmi’s-sâmin aşer min-Cumâdelâhire li-sene seb‘a ve mie ve elf.<br><br>Şuhûdü’l-hâl: Ebûbekir Ağa b. İbrahim, Hüseyin Ağa b. Mehmed, Mustafa b. Mustafa, Mehmed Bey b. Mahmud, Ahmed b. Mehmed.<br><br>Yevm-i sülâsâ fî 26 min-Cumâdelâhire li-sene 1107</p>          <br><a title="Önceki sayfa" style="text-decoration:none" href="./ayrmetin.php?idno=28426"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28428"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b079"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o912"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>