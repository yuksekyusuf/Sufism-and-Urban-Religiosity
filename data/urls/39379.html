﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 115<br>Hüküm no: 87<br>Orijinal metin no: [15b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Bey’in kardeşi Bâyezîd’deki alacağını getiren Zülfikar’ın Fırıncı Yani’ye emanet ettiği paranın mîrîye kaydedildiğinin anlaşıldığı</b><br><br>İşbu râfi‘ü’l-kitâb fahrü’l-eşbâh Mustafa Bey b. Mehmed el-cündî mahfil-i kazâda habbâz tâifesinden olup mahmiye-i İstanbul’da Sofular hamamı kurbünde sâkin olan Yani v. Toloko nâm Nasrânî mahzarında takrîr-i kelâm edip vilâyet-i Rumeli’nde Delvine nâm kasabada sâkin karındaşım Bâyezîd’de üç yük akçem olup meblâğ-ı mezkûru bana îsâl içün kasaba-i mesfûreden Zülfikar nâm kimesneye teslîm edip ol dahi tesellüm ve kabz eyledikden sonra târîh-i kitâbdan dört ay mukaddem mahmiye-i mezbûrede mezkûr Yani’nin fırınına gelip mariz ve sâhibü’l-firâş olıcak mahzar-ı müslimînde işbu mevcûd olan dört beyaz bez kese içinde olan üç yük akçeyi kasaba-i mersûmede sâkin Bâyezid b. Mehmed karındaşı Mustafa Bey’e îsâl içün bana teslîm etmiş idi deyü vasiyyet edip meblâğ-ı mezbûru mezkûr Yani’de emânet vaz‘ etmiş imiş suâl olunmak taleb ederiz dedikde gıbbe’s-suâl mezbûr Yani cevâbında fi’l-hakīka hâl zikr olunan minvâl üzere olup meblâğ-ı mezkûru bana huzûr-ı müslimînde teslîm eyledi idi lâkin mezbûr Zülfikar fevt oldukda hâlâ vezâretle başdefterdâr olan düstûr-ı mükerrem Abdulbâki Paşa hazretleri ve yeniçeri kethüdâsı olan ağa hazretleri taraflarından adamlar gelip cânib-i mîrîye âid olmuşdur deyü yedimden alıp kabz eylediler dedikde vâkı‘ hâl hıfz-ı makāl içün ketb ü tahrîr olundu.<br><br>Hurrire fi’l-yevmi’s-sâmin min-şehri Şa‘bâni’l-mu‘azzam li-sene selâse ve selâsîn ve elf.<br><br>Şuhûdü’l-hâl: Ahmed Efendi b. Zeynelabidin el-müderris, Ahmed Efendi b. Ahmed el-müderris, Mehmed b. Mustafa, İskender b. Abdullah, Hacı Mehmed b. İsa.</p>          <br><a title="Önceki sayfa" style="text-decoration:none" href="./ayrmetin.php?idno=39378"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39380"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b115"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o422"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>