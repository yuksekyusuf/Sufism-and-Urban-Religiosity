﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 37 Numaralı Sicil (H. 1022 - 1024 / M. 1613 - 1615)<br>cilt: 37,&nbsp;sayfa: 184<br>Hüküm no: 204<br>Orijinal metin no: [71b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed Bey b. Abdullah’ın terekesinden olan dükkânın borcuna karşılık Mustafa b. İskender’e satıldığı</b><br><br>Mahmiye-i Galata tevâbi‘inden kasaba-i Beşiktaş mahallâtından merhûm Sinan Paşa mahallesi sâkinlerinden olup, bundan akdem fevt [olan] merhûm Mehmed Bey b. Abdullah nâm kimesnenin verâseti kebîr oğlu Ali Çelebi’ye ve sagīr oğlu Derviş’e ve kebîre kızı Fâtıma’ya münhasıra oldukdan sonra mezbûr Ali Çelebi asâleten ve sagīr-i mezbûrun tesviye-i umûruna vasiyy-i muhtâr olan Hüseyin Bey b. Behram vesâyeten ve mezbûr Fâtıma tarafından dahi husûs-ı âti’z-zikre vekîl olup, hasm-ı şer‘-i câhid mahzarında bimâ hüve nehcü’s-sübût şer‘an vekâleti sâbite olan Kurd b. Mustafa vekâleten mahfil-i kazâda, işbu sâhibü’l-kitâb Mustafa b. İskender mahzarında asâleten ve vekâleten ve vesâyeten ikrâr ve takrîr-i kelâm edip, müteveffâ-yı mezbûrun muhallefâtından mahmiye-i İstanbul’da merhûm Mahmud Paşa câmi‘i kurbunda vâki‘ yine iki tarafı merhûm-ı mezbûrun imâreti cidârına muttasıl ve bir cânibi merhûm Sinan Paşa vakfı ve bir tarafı Abdünnebi Çavuş dükkânı ve bir cânibi tarîk-i âm ile mahdûd olup, arsasının vakf-ı mezbûra senede yirmi akçe mukāta‘ası olan bennâ zirâ‘ıyla tûlen yirmi iki zirâ‘ ve Sinan Paşa vakfı’ndan cânibi başı bir buçuk zirâ‘ ve cidâr-ı mezbûra muttasıl olan başı yedi zirâ‘ ve arkası dört zirâ‘ cem‘an otuz dört buçuk zirâ‘ olan dükkân yeri, müteveffâ-yı mezbûrun zarûret-i deyni için ba‘de’l-arz ale’t-tâlibîn ve’r-râgıbîn mezbûr Mustafa Çelebi’ye mütevellî-i vakf-ı mezbûr ma‘rifetiyle [72a] devr [ve] tefvîz edip, mukābele-i tefvîzde yedinden iki bin nakid akçe alıp kabz eyledik. Ba‘de’l-yevm keyfe mâ yeşâ’ mutasarrıf olsun dediklerinde, mukırr-ı merkūmûnun asâleten ve vekâleten ve vesâyeten ikrârlarını el-mukarru lehü’l-mezbûr bi’l-muvâcehe kabûl edicek, mâ-vaka‘a ketb olundu. Tahrîren fî evâili Zilhicce li sene selâse ve ışrîn ve elf.<br><br><br>Şuhûdü’l-hâl: Mustafa b. İbrahim, Mehmed b. Abdullah, Mehmed Çelebi b. İskender, Ahmed Efendi, Receb Efendi el-İmâm, Ahmed b. Bekir, Mehmed Çelebi b. Mustafa ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=20045"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20047"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt037&bsm=glt037b184"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt037&bsm=glt037o191"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>