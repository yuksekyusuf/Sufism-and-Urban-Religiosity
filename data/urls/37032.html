﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 171<br>Hüküm no: 88<br>Orijinal metin no: [26b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Çelebi’nin vefat eden Hamza Ağa’daki alacağının terekeden ödenmesi</b><br><br>Husûs-ı âti’l-beyânın mahallinde istimâ‘ ve tahrîri içün cânib-i şer‘den matlûben irsâl olunan Mevlânâ es-Seyyid Abdülmuti Efendi mahmiye-i İstanbul’da Mollagürânî mahallesinde sâkin umdetü’l-eşbâh ve’l-a‘yân el-Hâc Mehmed Ağa b. Cafer Ağa’nın menziline varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf ettikde mûmâ-ileyh el-Hâc Mehmed Ağa’nın eniştesi olup bundan akdem vefât eden el-Hâc Hamza Ağa b. Mehmed b. Abdullah’ın sulbî kebîr oğlu Ahmed Çelebi meclis-i ma‘kūd-ı mezbûrda müteveffâ-yı mezbûrun evlâd-ı sıgārı Abdurrahman ve Rukiye’nin vasiyy-i mansûbları olmağla terekesine vâzı‘u’l-yed olan Ahmed Ağa b. Cafer Ağa mahzarında üzerine da‘vâ ve takrîr-i kelâm edip babam mezbûr el-Hâc Hamza Ağa b. Mehmed b. Abdullah hayâtında bin doksan dokuz senesi Şa‘bânı’nda vefât eden vâlidem Rahime Hatun bt. Cafer Ağa’nın terekesinden işbu defter-i kassâmda tahrîr olunan yirmi üç bin üç yüz otuz üç sağ akçe hisse-i irsiyesi ben sagīr iken velâyeten kabz ve kendi mesârifine sarfla istihlâk edip kable’d-damân vefât etmekle terekesinden taleb ederim suâl olunsun dedikde gıbbe’s-suâl ve’l-inkâr müdde‘î-i mezbûrdan sıdk-ı makāline beyyine taleb olundukda udûl-ı Müslimînden mûmâ-ileyh el-Hâc Mehmed b. Cafer Ağa ve mahalle-i Kocamustafapaşa sükkânından el-Hâc Bektaş Ağa b. Abdurrahman li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müteveffâ-yı mezbûr Hamza Ağa b. Mehmed b. Abdullah hayâtında bin doksan dokuz senesi Şa‘bânı’nda vefât eden müdde‘î-i mezbûr Ahmed Çelebi’nin vâlidesi mezbûre Rahime Hatun bt. Cafer Ağa’nın terekesinden işbu defter-i kassâmda tahrîr olunan yirmi üç bin üç yüz otuz üç sağ akçeyi mezbûr Ahmed Çelebi’nin hisse-i irsiyesini mezbûr Ahmed Çelebi sagīr iken huzûrumuzda velâyeten kabz ve kendi mesârifine sarfla istihlâk eyleyip kable’d-damân vefât eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î <<vâki‘ hâli>> mûcebiyle ba‘de’l-hükm vâki‘ hâli mevlânâ-yı mezbûr mahallinde tahrîr ba‘dehû ma‘an mürsel Hasan Çelebi b. Abdullah ile meclis-i şer‘a gelip alâ-vukū‘ihi inhâ etmeğin mâ-vaka‘a kayd-şüd.<br><br>Fî 28 Muharrem sene 1110<br><br>Şuhûdü’l-hâl: Ömer Ağa b. el-merhûm Cafer Ağa, Halil Beşe b. İbrahim, el-Hâc Ahmed b. Osman, Müezzin Mehmed Çelebi b. Mahmud, Deli Bekir b. Hasan, Süleyman Beşe b. Selim, Hasan Çelebi b. Hasan, Hüseyin Çelebi b. Mehmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=37031"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37033"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0171"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1218"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>