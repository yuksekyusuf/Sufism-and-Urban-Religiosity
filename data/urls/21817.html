﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 110<br>Hüküm no: 78<br>Orijinal metin no: [10a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim b. Halil b. Abdullah’ın evinin vârisleri tarafından Salih Beşe b. İsmail’e satıldığı</b><br><br>Mahrûse-i Galata muzâfâtından kasaba-i Beşiktaş’da Sinan Paşa mahallesinde sâkin iken bundan akdem vefât eden İbrahim b. Halil b. Abdullah’ın verâseti zevce-i metrûkesi Âişe bt. Abdülmennân b. Abdullah nâm hâtun ile sulbî kebîr oğulları Halil ve Mehmed ve Mustafa nâm kimesnelere ve sulbiye sagīre kızı Fâtıma’ya münhasıra ve tashîh-i meselesi bi-hükmi’l-ferâiz sekiz sehimden i‘tibâr olunur sihâm-ı mezbûreden bir sehmi mezbûre zevcesi mezbûre Âişe Hâtun’a ve ikişer sehmi oğulları mezbûrûn Halil ve Mehmed ve Mustafa’dan her birine ve bir sehmi sagīre-i mezbûre Fâtıma’ya isâbet eylediği mezbûre Âişe Hâtun sagīre-i mezbûrenin tesviye-i umûruna kıbel-i şer‘den mansûb vasîsi olduğu lede’ş-şer‘i’l-enver zâhir ve mukarrer oldukdan sonra mezbûr Halil kendi tarafından asâleten ve karındaşları mezbûrân Mustafa ile anaları mezbûre Âişe Hâtun taraflarından bey‘-i âti’z-zikre vekîlleri olduğu <<lede’ş-şer‘i’l-enver>> mezbûre Âişe Hâtun’un zâtını ma‘rifet-i şer‘iyye ile ârifân İsmail b. Halil ve Mustafa b. Mehmed nâm kimesneler şehâdetleriyle mahzar-ı hasm-ı câhidde şer‘an sâbit ve vekâletine hükm-i şer‘î lâhik olan vekâleten meclis-i şer‘de işbu râfi‘u’l-kitâb Salih Beşe b. İsmail nâm kimesne mahzarında bi’l-asâle ve bi’l-vekâle ikrâr ve takrîr-i kelâm edip babam müteveffâ-yı mezbûrun ile’l-vefât yedinde mülkü olup ba‘de vefâtihî bana ve verese-i mezkûresine mevrûs olan mahrûse-i Galata a‘mâlinden İstinye nâhiyesine tâbi‘ Zekeriya nâm karyede vâki‘ bir tarafdan Küçük Mehmed menzili ve bir tarafdan Çelikoğlu Ali menzili ve bir tarafdan câmi‘-i şerîf vakfı olan bahçe ve bir tarafdan tarîk-i âm ile mahdûd fevkānî bir bâb oda ve bir sagīr sofa ve tahtında ahur ve bir fırın ve kenîf ve bir mikdâr havluyu müştemil mülk menzil kabîl-i kısmet olmadığından nâşî ber-tashîh-i mezbûr üzere menzil-i merkūmda olan mikdâr-ı mezkûr hisse-i irsiyyelerimizi âhara bey‘ murâd edip ve sagīre-i merkūmenin hissesini ifrâz bir vechile mümkin olmamağla mezbûrenin dahi hisse-i irsiyyesini verese-i kibâr ile ma‘an âhara bey‘ hakkında her vechile hayr ve nâfi‘ olmağın ben dahi isâbet ve vekâlet-i mahkiyelerim hasebiyle menzil-i mahdûd-ı merkūmu bi-cümleti’t-tevâbi‘ ve’l-levâhık ve kâffeti’l-menâfi‘ ve’l-merâfık tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûr Salih Beşe’ye yirmi guruşa bey‘ u temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr yirmi guruşu mezbûr Salih Beşe yedinden tamâmen alıp kabz eylediğimden sonra ba‘de’l-yevm menzil-i mahdûd-ı mezkûrun bi-cemî‘i mâ yeştemilühû ve yahvîhi müşterî-i mezbûr Salih Beşe’nin mülk-i müşterâsı olmuşdur keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ hüve’l-vâki bi’l-ibtigā ketb olundu.<br><br>Fi’l-yevmi’l-hâmis aşer min-Recebi’l-ferd li-sene 1137.<br><br>Şuhûdü’l-hâl: Hüseyin Beşe b. İbrahim, el-Hâc Hüseyin b. Ahmed, İsmail Ağa b. Emrullah, Ahmed Ağa b. Ali, Bölükbaşıoğlu Mehmed b. Uzun İsmail. </p>          <br><a title="Önceki sayfa" style="text-decoration:none" href="./ayrmetin.php?idno=21816"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21818"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b110"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o472"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>