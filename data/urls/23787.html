﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 389<br>Hüküm no: 559<br>Orijinal metin no: [302-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>İshak v. Yasef’in Rus asıllı kölesini sattığı</b><br><br>Havâss-ı aliyye kazâsına tâbi‘ Hasköy sükkânından İshak v. Yasef nâm Yahudi tarafından bey‘-i husûs-ı âti’l-beyânı ikrâra vekîl olup vekâleti Mosi nâm Yahudi, Yani v. Samariyye, Papas Yani [v.] Kiryaki nâm zimmîler şehâdetleriyle vekâleti sâbite olan mezbûr Mosi meclis-i şer‘-i şerîf-i hatîr-i lâzımü’t-tevkīrde işbu râfi‘ü’l-kitâb Yani v. Samariyye, Papas [Yani] v. Kiryaki mahzarında bi’t-tav‘i’s-sâf takrîr-i kelâm edip müvekkilim İshak’ın silk-i mülkünde olan Andriya v. Ota açık kaşlı kara gözlü bu sıfat ile mevsûf olan Rûsiyyü’l-asl Andriya’ya vekâletim hasebiyle İstanbul’da Tekfur Sarayı kurbunda Çakır mahallesi sâkinlerinden Todori v. Nikola’ya otuz beş riyâlî guruşa bey‘ edip semen-i mezbûru müşterî-i merkūmun yedinden bi’t-tamâm ve’l-kemâl aldım kabz eyledim dedikde el-mukarru lehü’l-mezbûr Todori bi’l-muvâcehe tasdîk ve bi’l-müşâfehe tahkīk edicek alâ mâ hüve’l-vâki‘ bi’t-taleb ketb olundu. Tahrîren fî evâhiri Zilka‘deti’ş-şerîfe [li] sene isneteyn ve hamsîn ve elf.<br><br><br>Şuhûdü’l-hâl: Kemal v. Koydali?, Yani v. Estadi, Kurd v. Estad, Hristo v. Miho, Ostre v. Mişo, Neftere v. Nikola </p>          <br><a title="Önceki sayfa" style="text-decoration:none" href="./ayrmetin.php?idno=23786"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23788"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b389"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o418"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>