﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 527<br>Hüküm no: 553<br>Orijinal metin no: [137a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çolak Ahmed oğlu İsmail’in babasının cariyesi olduğunu iddia ettiği Afife’nin önceden azat edilmiş olduğu</b><br><br>Mahmiye-i İstanbul’da Kâtip mahâllesinde sâkin iken bundan akdem vefât eden Çolak Ahmed Ağa b. Ali b. Mustafa’nın verâseti zevce-i menkûha-i metrûkesi Rukıye Hanım bt. İbrahim Paşa ile sulbî kebîr oğlu İsmail ve sulbiye kebîre kızları Âişe ve Havva’ya mühnasıra olduğu şer‘an zâhir ve müte‘ayyin oldukdan sonra mezbûr İsmail Ağa mahmiye-i mezbûrda meclis-i şer‘i hatîrde müteveffâ-yı mezbûr Ahmed Ağa’ya rıkk-ı sâbıkını mu‘terife olan orta boylu kara gözlü kara kaşlı Rusiyyetü’l-asl Müslimetü’l-mille bâ‘isetü hâzihi’l-vesîka Arife bt. Abdullah muvâcehesinde üzerine da‘vâ ve takrîr-i kelâm edip mevsûfe-i mezbûre Arife babam müteveffâ-yı mezbûrun câriye-i memlûkesi olup kable’l-i‘tâk babam mezbûr Çolak Ahmed Ağa vefât edip mevsûfe-i mezbûre bi’l-ırsi’ş-şer‘î bana ve sâir veresesine isâbet ve intikāl etmiş iken hâlâ mevsûfe-i mezbûre Arife bana ve sâir vereseye rıkka inkıyâddan imtinâ‘ eder suâl olunsun dedikde gıbbe’s-suâl mevsûfe-i mezbûre Arife cevâbında fi’l-hakīka müteveffâ-yı mezbûrun câriye-i memlûkesi olduğunu ikrâr lâkin müteveffâ-yı mezbûr Ahmed Ağa hayâtında târîh-i kitâbdan on beş sene mukaddem mahzar-ı Müslimînde beni tahrîr ve i‘tâk ve sâir harâir-i asliyât silkine idrâc ve ilhâk etmekle ben sâir harâir-i asliyât gibi hür olmuşumdur deyü def‘le mukābele edicek gıbbe’l-istintâk ve’l-inkâr [137b] mevsûfe-i mezbûre Arife’den def‘-i mezkûruna beyyine taleb olundukda udûl-i Müslimînden ve mahmiye-i mezbûrda Hoşkadem mahâllesi ahâlîsinden el-Hâc Mustafa b. Ömer ve Hocapaşa mahâllesi ahâlîsinden Ali Bey b. Hasan nâm kimesneler li-ecli’ş-şehâde meclis-i şer‘e hâzırân olup istişhâd olunduklarında fi’l-hakīka mahmiye-i mezbûrede zikr olunan Kâtip Şemseddin mahâllesinde sâkin iken bundan akdem vefât eden Çolak Ahmed Ağa b. Ali b. Mustafa hayâtında târîh-i kitâbdan on beş sene mukaddem câriye-i memlûkesi işbu mevsûfe-i mezbûre Arife’yi bizim huzûrumuzda malından i‘tâk ve zümre-i harâir-i asliyât silkine idrâc ve ilhâk eyledi, biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcebince mevsûfe-i mezbûre Arife’nin ıtkına ba‘de’l-hükm mezbûr İsmail Ağa bî-vech mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Şa‘bâni’l-mu‘azzam li-sene aşere ve mi’e ve elf.<br><br>Şuhûdü’l-hâl: Abdullah Efendi b. Ali el-imâm, es-Seyyid Mustafa b. es-Seyyid Ahmed, Mehmed Çelebi b. Receb, es-Seyyid Hasan b. es-Seyyid Abdülkadir Ağa Beşe?</p>          <br><a title="Önceki sayfa" style="text-decoration:none" href="./ayrmetin.php?idno=42082"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42084"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b527"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o556"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>