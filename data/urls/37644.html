﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 859<br>Hüküm no: 700<br>Orijinal metin no: [159b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Mehmed Ağa’nın küçük kızına nafaka takdiri</b><br><br>Mahmiye-i İstanbul’da Mahmud Paşa mahallesi ahâlîsinden iken bundan akdem vefât eden el-Hâc Mehmed Ağa b. el-Hâc Ali’nin sulbiye-i sagīre kızı Fâtıma’nın tesviye-i umûruna bâ-hüccet-i şer‘iyye vasiyy-i muhtârı bâ‘isü’l-kitâb Ali Çelebi b. el-merhûm el-Hâc Mehmed Ağa meclis-i şer‘de takrîr-i kelâm ve ta‘bîr ani’l-merâm edip vasîsi olduğum sagīre-i mezbûrenin nafaka ve kisveye ihtiyâcı olmağla mal-ı müntakilinden ve akārâtı icârâtından kadr-ı ma‘rûf nafaka ve kisve-bahâ farz ve takdîr olunmak matlûbumdur dedikde vasiyy-i mezbûr[un] kelimât-ı meşrûhası vâkı‘a mutâbıka olduğu zeyl-i vesîkada muharrerü’l-esâmî Müslimîn haberleriyle lede’ş-şer‘i’l-enver zâhir ve mukarrer oldukdan sonra hâkim-i muvakkı‘-i sadr-ı kitâb tûbâ-lehû ve hüsnü-meâb efendi hazretleri dahi para üçer akçe hesâbı üzere sagīre-i mezbûrenin akārâtı icârâtından yirmi iki akçe ve nukūdundan üç akçe ki min-haysü’l-mecmû‘ yevmî yirmi beşer sağ akçe nafaka ve kisve-bahâ farz ve takdîr buyurup meblağ-ı mefrûz-ı mezbûru levâzım-ı sagīre-i mezbûreye harc ü sarfa ve lede’l-iktizâ istidâneye ve inde’z-zafer malına rücû‘a vasiyy-i mezbûra izin vermeğin mâ-vaka‘a kayd-şüd.<br><br>Fî gurreti Recebi’l-ferd sene 1110<br><br>Şuhûdü’l-hâl: Nikâtî Ali Efendi b. Osman, es-Seyyid Mustafa Efendi b. Cafer, Hüseyin Çelebi b. Mehmed, Ahmed Çelebi b. Ali, el-Hâc Süleyman Çukadâr, Halil Çelebi b. Yusuf, Ali Çelebi b. el-Hâc Ömer, Hasan Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=37643"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37645"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0859"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1084"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>