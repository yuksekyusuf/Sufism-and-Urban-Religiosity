﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 464<br>Hüküm no: 402<br>Orijinal metin no: [156-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Abraham’ın ortaklıklarını feshettikleri İlya’da kalan alacağının ödenmesi</b><br><br>286 [guru]ş ahz u kabz<br><br>Bakkāl esnâfından olup arzuhâl eden Abraham v. Kostandi zimmî meclis-i şer‘-i hatîrde mukaddemâ şerîki derûn-ı arzuhâlde ismi mastûr İlya v. Abraham zimmî muvâcehesinde ben mersûm İlya zimmî ile sene-i sâbıkā şehr-i Rebî‘ülevveli gurresinden sene-i merkūme Şa‘bâni’l-mu‘azzamının on beşinci gününe gelince beş buçuk ay müddet bakkāllık ticâretinde inânen şerîkler olup ben târih-i merkūmda fesh-i akd-i şirket edip hâlâ hesâbını sehv ü galatdan ârî yegâh yegân hesâb-ı sahîh ve nizâm ustaları ma‘rifetleriyle rü’yet eylediğimizde lede’l-muhâsebe benim gerek re’s-i mâl ve gerek fâideden hissem olup mersûm İlya zimmî zimmetinde kabzımâl olduğundan iki yüz seksen altı guruş alacağım zuhûr ve ikrâr-ı kat‘î ile ikrâr ve meblağ-ı merkūm iki yüz seksen altı guruşu bana edâ ve teslîme ta‘ahhüd etmekle meblağ-ı mezkûrdan mâ‘adâ bi’l-cümle husûs-ı mezkûra ve zımnında cereyân eden ahz ü i‘tâya ve sâir cemî‘ hukūk-ı şer‘iyeye müte‘allika âmme-i de‘âvîden tarafeynden her birimiz âharın zimmetini kabûlümüzü hâvî ibrâ-i âmm-ı sahîh-i şer‘î ile ibrâ ve iskāt edip bu vechile kat‘-ı münâza‘a eyledik deyü ikrâr ve tasdîkleri tescîl ve huzûr-ı [âlîlerine i‘lâm olundu]<br><br>Fî-gurreti Ş sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35054"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35056"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b464"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o573"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>