﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 666<br>Hüküm no: 1071<br>Orijinal metin no: [88a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vakıf menzilin tasarrufunda meydana gelen ihtilafın giderilmesi</b><br><br>Ma‘rûz;<br><br>Sâdır olan fermân-ı âlîlerine imtisâlen kıbel-i şer‘-i şerîfden meb‘ûs Mehmed Esad Efendi dâ‘îleri Mahmiye-i İslâmbol hısnı ebvâbından Kumkapı dâhilinde Nişâncı Mehmed Paşa-yı atik mahallesinde vâki‘ zikri âtî münâza‘u’n-fîh menzile varıp hâssa mi‘mârı tarafından Mehmed Halîfe ve sâir mazbûtü’l-esâmî bî-garaz Müslimîn huzûrlarında akd-i meclis-i şer‘-i âlî eyledikde sâhib-i arzuhâl Ömer Ağa b. Hasan nâm kimesne kendi nefsinden asıl ve zevcesi Hadice bt. el-Hâc Osman nâm hatun tarafından ber-vech-i âtî vekîl olduğu mahalle-i mezbûre imâmı Süleyman Efendi b. Ali ve Ali Beşe b. Ömer nâm kimesneler şehâdetleriyle sâbit olmağla vekâleten meclis-i ma‘kūd-ı mezkûrda câr-ı mülâsıkı Menar İbrahim b. Abdurrahman mahzarında nezâret-i dâ‘îlerinde âsûde olan evkāfdan medîne-i Üsküdar’da Gülfam Hatun mahallesi câmi‘-i şerîfinde merhûm Kâtib Musa Efendi Vakfı musakkafâtından olup sâlifü’z-zikr Nişâncıbaşı mahallesinde vâki‘ arslancı odaları derûnunda kâin işbu derûnunda akd-i meclis-i şer‘ olunan ma‘lûmü’l-hudûd ve’l-müştemilât bir bâb vakıf menzil ber-mûceb-i temessük bi’l-icâreteyn zevcân-ı mezbûrân tasarruflarında olup kezâlik menzil-i mezkûr ittisâlinde vâki‘ yine vakf-ı mezbûr musakkafâtından mezbûr İbrahim’in tasarrufunda olan menzilin ulvîsinde tahte’s-semâsının ittisâlinde tahta perde ile mümtâz ve mu‘ayyen tahte’s-semâ bizim tasarrufumuzda iken fuzûlî tahta perdesini hedm ve bi-gayrı hakkın müdâhale eder deyü vakf-ı mezbûr mütevellîsi tarafından Câbî Molla Hüseyin hâzır olduğu hâlde da‘vâ ve mezbûr İbrahim cevâbında müdde‘î-i mezbûr Ömer Ağa’nın iddi‘â eylediği tahte’s-semâ, menzilim ulvîsinde olmağla binâen-aleyh benim tasarrufumda olmuş olur deyü kadîmden müdde‘î-i mezbûr Ömer Ağa’nın menzili tarafından zabt ü tasarruf olunageldiğini inkâr etmekle müdde‘î-i mezbûr Ömer Ağa mezbûr İbrahim’in menzili ulvîsinde tahte’s-semâsının ittisâlinde tahta perde ile mümtâz ve mu‘ayyen tahte’s-semâ ber-mûceb-i temessük tasarrufunda olup kadîmden müdde‘î-i mezbûr Ömer Ağa menzili tarafından zabt ü tasarruf olunageldiğini udûlden el-Hâc Feyzullah b. el-Hâc Mehmed ve es-Seyyid el-Hâc Musa Ağa b. İsmail nâm kimesneler şehâdetleriyle vech-i şer‘î üzere mezbûr İbrahim muvâcehesinde isbât etmeğin mûcebiyle zikr olunan tahte’s-semâ kadîmisi üzere müdde‘î-i mezbûr Ömer Ağa menzili tarafından zabt ü tasarruf olunup bî-vech-i şer‘î müdâhale ve mu‘ârazadan [men‘ olunmak] üzere mezbûr İbrahim’e şer‘an tenbîh eylediğini mezbûr dâ‘îleri mahâllinde ba‘de’t-tahrîr ve’l-inhâ medîne-i Üsküdar mahkemesinden bi’l-iltimâs huzûr-ı âlîlerine i‘lâm olundu.<br><br>Fî 11 min-Ca sene 1206</p>          <br><a title="Önceki sayfa" style="text-decoration:none" href="./ayrmetin.php?idno=54095"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54097"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b666"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1011"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>