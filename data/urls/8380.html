﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 375<br>Hüküm no: 569<br>Orijinal metin no: [76a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Berber Aci Serope’nin Kömürcü Hüseyin’den kiraladığı berber gediğinin kira akdinin feshi talebiyle açtığı davanın reddedildiği</b><br><br>Kahve dükkânı fesh-i icâresi<br><br>Ma‘rûz<br><br>Berber tâifesinden Aci Serope v. Velvet nâm zimmî İstanbul Bâb Mahkemesi’nde meclis-i şer‘de kömürcü esnâfından Hüseyin b. ( ) muvâcehesinde merkūm Hüseyin işbu bin iki yüz elli altı senesi Muharremi’l-harâmı gurresinde İstanbul’da Samatya nezdinde eski karakolhâne civârında vâki‘ bir bâb berber dükkânı derûnunda beyne’l-esnâf gedik ta‘bîr olunur bâ-temessük mutasarrıf olduğu vakıf âlât-ı lâzıme-i ma‘lûmesini aded-i şühûr beyân olunmaksızın beher şehr altmışar guruş kirâ mukāvelesiyle bana îcâr ve teslîm ben dahi istîcâr ve tesellüm ve kabûl etmişidim el-hâletü hâzihî benim işbu târîh-i i‘lâm şehri gāyetinde fesh-i akd-i icâre olunmak matlûbumdur deyü da‘vâ ettikde ol dahi cevâbında âlât-ı gedik-i mezkûru ber-vech-i muharrer şehriye altmışar guruş kirâ mukāvelesiyle sene-i mezbûre Zilhiccetü’ş-şerîfesi gāyetine değin bir seneliğini müdde‘î-i merkūma îcâr etmişidim deyü müdde‘î-i mersûmun inkârına mukārin eylediği da‘vâsını her biri <<mahaller>> lede’t-tezkiye adl ve makbûlü’ş-şehâde idikleri ihbâr olunan Yenikapı’da hamallar kethüdâsı es-Seyyid Mehmed Emin b. es-Seyyid Ahmed ve Kömürcü Ali b. İsmail nâm kimesne şehâdetleriyle bi’l-muvâcehe vech-i şer‘î üzere isbât etmeğin mûcebince âlât-ı gedik-i mezkûru kable tamâmi’l-müddeti’l-mezbûre fesh-i akd-i icâreye kādir olmadığı müdde‘î-i mersûm Serope zimmîye tefhîm olunduğu mübâşirleri Bâb-ı Seraskerî kavaslarından Kasımpaşalı İbrahim Kavas kulları yediyle huzûr-ı [âlîlerine i‘lâm olundu]<br><br>Fî 17 S sene 1256</p>          <br><a title="Önceki sayfa" style="text-decoration:none" href="./ayrmetin.php?idno=8379"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8381"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b375"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o395"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>