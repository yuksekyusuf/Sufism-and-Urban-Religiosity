﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 287<br>Hüküm no: 262<br>Orijinal metin no: [52a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şeyh Muhyiddin b. Musa Fakih vakfı tevliyetinin Seyyid Mehmed Emin Efendi ve Molla İsmail’e tevcihi</b><br><br>Vakfiye tevcîhi<br><br>Ma‘rûz[-ı dâ‘î-i devlet-i aliyyeleridir ki]<br><br>Zîr-i nezâret-i dâ‘iyânemde olan evkāfdan İstanbul ve gayrıda vâki‘ merhûm Şeyh Muhyiddin b. Musa Fakih el-Kocavî Vakfı’nın vazîfe-i mu‘ayyene ile ber-vech-i meşrûta tevliyetine mutasarrıfe evlâd-ı vâkıfdan ve muhtâre evlâd-ı vâkıf Şerîfe Rüveyde Hanım bt. Mehmed Emin fevt olup tevliyet-i merkūme mahlûle oldukdan sonra ashâb-ı arzuhâlden evlâd-ı vâkıfdan es-Seyyid Mehmed Emin Efendi b. Ömer ve derûn-ı arzuhâlde isimleri mezkûr evlâd-ı vâkıfdan Molla İsmail b. Abdullah’dan her biri meclis-i şer‘-i münîrde ashâb-ı arzuhâlden derûn-ı arzuhâlde isimleri mezkûr evlâd-ı vâkıfdan zâtları mu‘arrefeler Şerîfe Hadice bt. Ömer ve Şerîfe Âişe bt. Ali ve Şerîfe Fâtıma bt. Mehmed Reşid ve Şerîfe Zeliha ve diğer Şerîfe Hadice ve diğer Şerîfe Âişe benât-ı es-Seyyid Mehmed nâm hatunlar hâzır oldukları hâlde tevliyet-i mezbûreye vazîfe-i mu‘ayyene-i mersûmesiyle bâ-berât-ı âlîşân meşrûtiyet üzere mutasarrıfe olan vâkıfın muhtâreleri ve evlâd-ı vâkıfdan mezbûre Şerîfe Ruveyde Hanım bt. Mehmed Emin fevt olup tevliyet-i mezbûre mahlûle olmağın biz el-yevm mevcûde olan evlâd-ı vâkıfın akdemi ve cümlesinin mu‘temed [52b] ve muhtârı olmamızla tevliyet-i merkūme müteveffât-ı mezbûrenin mahlûlünden bi’l-cümle evlâd-ı vâkıfın rızâ ve ihtiyârlarıyla meşrûtiyet üzere iştirâken bize tevcîh buyrulmak matlûbumuzdur dediklerinde hâzırât-ı mezbûrâtdan her biri merkūman es-Seyyid Mehmed Emin Efendi ve Molla İsmail takrîr-i meşrûhları üzere evlâd-ı vâkıfın akdemi ve her vechile umûr-ı vakfı idâreye kādirler ve cümlesinin marzî ve muhtârları olduklarını bi’l-muvâcehe tasdîk ve ikrâr etmeleriyle mûcebince tevliyet-i mezkûre müteveffât-ı mezbûrenin mahlûlünden bi’l-cümle evlâd-ı vâkıfın rızâlarıyla muhtârları olan evlâd-ı vâkıfdan mezbûrân es-Seyyid Mehmed Emin Efendi ve Molla İsmail’e iştirâken meşrûtiyet üzere tevcîh ve yedlerine başka başka berât-ı âlîşân sadaka ve ihsân buyrulmak recâsına İstanbul Mahkemesi’nden huzûr [-ı âlîlerine i‘lâm olundu.]<br><br>Fî 14 Ca sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32687"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32689"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b287"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o538"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>