﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 327<br>Hüküm no: 234<br>Orijinal metin no: [74a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Lütfü Mustafa Efendi b. Mehmed b. Abdullah’ın menzilini İsa Efendi Vakfı’na rehin bıraktığı</b><br><br>Mahmiye-i İstanbul’da Harâccı Muhyiddin mahallesi sükkânından fahrü’l-eşbâh Lütfü Mustafa Efendi b. Mehmed b. Abdullah tarafından husûs-ı âti’l-beyâna vekîl olduğu mûmâ-ileyhin etbâ‘ından Ahmed Bey b. Abdullah ve Mehmed Bey b. Mustafa şehâdetleriyle şer‘an sâbit olan es-Seyyid eş-Şeyh Hasan b. es-Seyyid Ramazan meclis-i şer‘-i şerîf-i Ahmedî’de ve mahfel-i dîn-i münîf-i Muhammedî’de merhûm İsa Efendi nâm sahibü’l-hayrın nukūd-ı mevkūfesine bi’l-fi‘l mütevellî olan işbu râfi‘ü’l-vesîka Mehmed Çelebi b. Abdi mahzarında bi’l-vekâle ikrâr ve takrîr-i kelâm edip müvekkilim mezkûrun silk-i mülkünde münselik olup mahalle-i mezbûrda vâki‘ iki tarafdan tarîk-i âm ve bir tarafdan İbrahim Efendi mülkü ve bir tarafdan merhûm es-Seyyid İbrahim Çelebi vereseleri mülkü ile mahdûd dâhiliye ve hâriciyede büyût-i adîdeyi müştemil mülk menziline bundan akdem yedinde olan istiğlâl hücceti nâtık olduğu üzere beş yüz kırk guruşa bi-tarîkı’l-istiğlâl bey‘ u teslîm ol dahi mal-ı vakf-ı mezbûr ile bi’t-tevliye iştirâ ve tesellüm edip meblağ-ı mezkûru mütevellî-i mezbûrdan mukaddemâ ahz u kabz edip hâlâ zimmetinde vâcibü’l-edâ deyni olup lâkin mütevellî-i mezbûr menzil-i [74b] mezbûru hüccet-i mezbûre nâtık olduğu üzere mukaddemâ ba‘de’t-tahliye ve’t-takābuz müddet-i ma‘lûme tamamına değin beynlerinde ma‘lûm ücret-i makbûza ile îcâr edip el-ân müddet-i icâre tamam olup tecdîd-i akd-i icâreye muhtâc olmağın mütevellî-i mezbûr menzil-i merkūmu târih-i kitâb senesi Rebî‘ülûlâsı gurresinden bir sene tamamına değin müvekkilim mezbûr Lütfü Mustafa Efendi’ye seksen bir guruş ücretle icâre-i cedîde ile îcâr ol dahi istîcâr ve kabûl eyledi dedikde gıbbe’t-tasdîkı’ş-şer‘î vekîl-i mezbûr i‘âde-i kelâm edip eğer müvekkilim müşârun-ileyh Mustafa Efendi ecel-i mezbûr hulûlünde meblağayn-i mezbûreyn cem‘an altı yüz yirmi bir guruşu mütevellî-i mezbûr edâda âciz olur ise menzil-i mahdûd-ı mezbûru semen-i misli ile ahara bey‘ ve kabz-ı semene ve semeninden deyn-i mezbûru mütevellî-i mezkûra edâya ve fazla kalır ise müvekkilim mezkûra îsâle ve bunlar mütevakkıf olduğu umûrun küllîsine azl ve in‘izâlden masûne vekâlet-i devriye ile tarafından işbu Ali Çelebi b. Nebi nâm kimesneyi vekîl ve nâib-i menâb nasb u ta‘yîn edip ol dahi vekâlet-i mezbûreyi kabûl ve merâsimini edâya ta‘ahhüd ve iltizâm eyledi dedikde mâ vaka‘a bi’t-taleb ketb olundu.<br><br>Fî 26 L sene [1]107<br><br>Şuhûdü’l-hâl: İmâm Ahmed Efendi b. Receb, Abdullah Çelebi b. Mehmed, Hasan Çelebi b. Abdullah, Mustafa Çelebi b. ( ), Mustafa Çelebi b. Ömer, Abdurrahman Efendi b. Ahmed el-kayyum, İbrahim Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=28649"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28651"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b327"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o842"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>