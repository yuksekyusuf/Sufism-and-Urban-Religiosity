﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 78<br>Hüküm no: 47<br>Orijinal metin no: [15a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rıdvan b. Abdullah ile hanımı Ayşe bt. Abdullah’ın evlerini Ali Beşe b. Mehmed’e sattıkları</b><br><br>Mahmiye-i Galata’ya tâbi‘ kasaba-i Beşiktaş’da vâki‘ Arab İskele[si] demekle ma‘rûf mahalle sükkânından Rıdvan b. Abdullah nâm kimesne ve zevcesi Âişe bt. Abdi nâm hatun tarafından menzil-i âti’l-beyânın nısfını bey‘a ve semenini ahza vekîl olup mezbûreyi ma‘rifet-i şer‘iyye ile ârifân olan Mustafa Çelebi b. İbrahim Efendi el-İmâm ve İbrahim Çelebi b. el-Hâc Mahmud nâm kimesneler şehâdetleri ile şer‘an vekâleti sâbite olan Veli b. Bâli nâm kimesne meclis-i şer‘-i şerîf-i lâzımü’t-teşrîfde işbu râfi‘ü’l-kitâb Ali Beşe b. Mehmed nâm kimesne muvâcehesinde herbiri asâleten ve vekâleten ikrâr ve takrîr-i kelâm edüp mahalle-i mezbûrede vâki‘ bir tarafı merhûm Tekerlek Mustafa Çelebi’nin vakıf odaları ve bir tarafı merhûm Ahmed Çelebi’nin eytâmı Ali ve Hatice’nin mülkleri ve bir tarafı tarîk-i âm ile mahdûd fevkānî ve tahtânî iki bâb beyti ve bir sofayı ve cüneyneyi ve bir bi’r-i mâyı ve kenîfi müştemil mülk menzilin nısfı kendi mülküm ve nısf-ı âharı dahi müvekkile-i mezbûre Âişe Hatun’un mülkü olup hâlâ menzil-i mezbûru cümle tevâbi‘ ve levâhıkı ile mezbûr Ali Beşe’ye on üç bin nakd-i râyic fi’l-vakt fıddî akçeye tarafeynden îcâb ve kabûlü hâvî bey‘-i bâtt-ı sahîh-i şer‘î ile her birimiz bey‘ ve teslîm ol dahi vech-i muharrer üzere iştirâ ve tesellüm ve kabz eyledikden sonra semeni olan meblağ-ı mezkûr on üç bin akçeyi herbirimiz asâleten ve vekâleten merkūm Ali Beşe yedinden bi’t-tamâm ve’l-kemâl ahz u kabz eyledik ba‘de’l-yevm menzil-i mezkûr merkūm Ali Beşe’nin mülk-i müşterâsıdır keyfe mâ yeşâ ve yehtâr mutasarrıf olsun dediklerinde mukırrân-ı mezbûrânın cârî ve sâdır olan ikrârlarını el-mukarru lehü’l-merkūm Ali Beşe bi’l-müvâcehe tasdîk ve bi’l-müşâfehe tahkīk edicek mâ-vaka‘a bi’t-taleb ketb olundu.<br><br>Tahrîren fi’l-yevmi’l-hâdî aşer mine’l-Muharremi’l-harâm li-sene isneyn ve sittîn ve elf.<br><br>Şühûdü’l-hâl: Mustafa Bey b. Ahmed el-Yesârî, Abdülkerim Çelebi b. Şaban, Yusuf Efendi b. Abdülkerim el-Müezzin, Kurd Çelebi b.( ) el-Müezzin, Kadri Çelebi b. el-Hâc Mehmed, Mehmed Çelebi b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=10208"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10210"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b078"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o366"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>