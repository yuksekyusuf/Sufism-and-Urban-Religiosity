﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 336<br>Hüküm no: 356<br>Orijinal metin no: [51b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Şerife Habibe Hatun’un küçük kızı Şerife Zeliha’nın vakıf menzilde olan yarı hissesinin ferağı</b><br><br>İzn-i menzil<br><br>Mahmiye-i İslâmbol’da İskender Ağa mahallesinde sâkine iken bundan akdem fevt olan Şerife Habibe Hatun [bt.] es-Seyyid Ali’nin sadriye sagīre kızı Şerife Zeliha’nın babası ve tesviye-i umûrunu rü’yete kıbel-i şer‘den mansûb vasîsi işbu bâ‘isü’l-kitâb es-Seyyid Osman b. es-Seyyid Salih nâm kimesne meclis-i şer‘-i hatîr-i lâzımü’t-tevkīrde bi’l-vesâye takrîr-i kelâm ve ifâde-i merâm edip galle ve tevliyeti mahmiye-i mezbûrede Ali Fakih Câmi‘-i şerîfinde imâm olanlara meşrûta ve zikr olunan Ali Fakih mahallesinde vâki‘ ma‘lûmü’l-hudûd ve’l-müştemilât bir bâb vakıf menzil müteveffât-ı mezbûrenin hayatında ile’l-vefât bi’l-icâreteyn taht-ı tasarrufunda olup ba‘de vefâtihâ menzil-i mezkûr vasîsi olduğum kızım sagīre-i mezbûre ile zevc-i âhardan mütevellid sadrî kebîr oğlu es-Seyyid Mehmed b. İbrahim nâm kimesneye bi’l-münâsafe intikāl-i âdî ile intikāl edip lâkin menzil-i mezkûr mürûr-ı eyyâm ile müşrif-i harâb ve mâil-i türâb olup hâsılı harcına vefâ etmemekle kızım sagīre-i mezbûrenin menzil-i mezkûrda olan nısf hissesi bedel-i misli ve bâ-ma‘rifet-i mütevellî âhara ferâğ ve kabz-ı bedel ve bedeli istirbâh olunmak sagīre-i mezbûre hakkında evlâ ve enfa‘ olduğuna binâen kıbel-i şer‘den bana izin verilmek bi’l-vesâye matlûbumdur dedikde hakīkat-i hâl vasîyy-i mezbûr es-Seyyid Osman’ın takrîr-i meşrûhu üzere olduğu zeyl-i sahîfede mektûbü’l-esâmî Müslimîn ihbârlarıyla lede’ş-şer‘i’l-enver zâhir olmağın sagīre-i mezbûrenin menzil-i mezkûrda olan hissesi bedel-i misli ile âhara ferâğa babası vasîyy-i mezbûr es-Seyyid Osman’a kıbel-i şer‘den izin verilmeğin mâ-vaka‘a bi’t-taleb ketb olundu.<br><br>Fî 16 R sene 1197<br><br>Şühûdü’l-hâl: Mustafa Ağa b. eş-Şeyh Mehmed, Halil Beşe b. Salih, Veliyüddin b. Yusuf.</p>          <br><a title="Önceki sayfa" style="text-decoration:none" href="./ayrmetin.php?idno=10898"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10900"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b336"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o644"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>