﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 293<br>Hüküm no: 409<br>Orijinal metin no: [46b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Yusuf Bey b. Abdullah’ın, Gülbeşe Hâtun Vakfı’ndan kiraladığı evin kirasının tespiti</b><br><br>Mahmiye-i İstanbul’da Kâtib Şemseddin mahallesi sâkinlerinden fahrü’l-eşbâh Yusuf Bey b. Abdullah nâm bevvâb-ı sultânî meclis-i şer‘de takrîr-i kelâm edip, mahalle-i mezbûrede vâki‘ merhûme Gülbeşe Hâtun vakfından olup, inde’l-ahâlî ma‘lûmü’l-hudûd olan menzil-i merkūm murûr-ı eyyâm ile ve kürûr-ı a‘vâm ile harâbe müşrif olup, müceddeden binâsına cânib-i vakıfdan müsâ‘ade olmamağın, vakf-ı mezbûr mütevellîsi olan Rıdvan b. Abdullah menzil-i mezbûru bana icâre-i mu‘accele-i ma‘lûme ve yevmî iki akçe ücret-i müeccele ile îcâr edip ve kendi mâlım ile ihdâs ettiğim binâ cânib-i vakıfdan icâre-i mu‘acceleye mahsûb olmak üzre izin verip, ben dahi ta‘mîr ve meremmet etmek istediğimde, ba‘zı kimesneler bana garazen menzil-i mezbûrun yevmî dört akçe ücrete tahammülü vardır, ecr-i mislinden dûnla istîcâr ettin biz yevmî dörder akçeye kabûl ederiz demeğin, mütevellî-i mezbûr tasarrufuma mâni‘ olup, kıbel-i şer‘den ehl-i hibre ile üzerine varılıp menzil-i mezbûrun yevmî ne mikdâr akçe ücrete tahammülü vardır, ba‘de’l-yevm ketb ve terkīm olunup minvâl-i muharrer üzre binâya izn-i şer‘î verilmek taleb ederim dedikde, savb-ı şer‘den Mevlânâ Şaban Efendi ve Hâssa mi‘mârlardan Üstâd ( ) b. Abdullah ve Üstâd Mustafa b. Abdullah irsâl olunup, zeyl-i kitâbda mastûretü’l-esâmi olan Müslimîn ile menzil-i mezbûra varıp, mütevellî-i mezbûr mahzarında mi‘mârân-ı merkūmân, işbu menzilin yevmî üç buçuk akçeye tahammülü vardır, hâlâ ziyâdeye îcâr olunsa ba‘de zamân kimesne rağbet etmemekle hâlî kalıp vakfa gadr olmak lâzım gelir, ancak ecr-i misli yevmî üçer akçedir deyû mi‘mârân-ı mersûmân sâir ehl-i vukūf-ı Müslimîn ittifâkıyla haber verdiklerinde, müste’cir-i mezbûr dahi kabûl etmeğin, vâki‘ hâli mevlânâ-yı mezbûr mahallinde tahrîr ve mahfil-i kazâda ihbâr ve takrîr etmeğin, minvâl-i mastûr üzre binâya izn-i şer‘î verilip, mâ vaka‘a ketb olundu. Tahrîren fi’l-yevmi’s-sânî aşer min Cemâziyelâhir li sene seb‘a ve ışrîn ve elf.<br><br><br>Şuhûdü’l-hâl: Abdi Çavuş b. Abdullah, Hüseyin Ağa [b.] Abdullah, İbrahim Halife b. Nasûh, Abdülbâkī Çelebi, Mehmed Beşe, Mehmed Efendi b. Şaban el-imâm, Rüstem b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=24513"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24515"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b293"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o550"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>