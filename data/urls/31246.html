﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 422<br>Hüküm no: 492<br>Orijinal metin no: [71b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Despino bt. Kostandin’in, Tanaş v. Hristo ve Pavli aleyhine açtığı alacak davasının reddedildiği</b><br><br>Mu‘ârazadan men‘<br><br>Ma‘rûz<br><br>Sâhibe-i arzuhâl mu‘arrefetü’ş-şahs Despino bt. Kostandin nâm Nasrâniye meclis-i şer‘-i hatîrde bozacı tâifesinden derûn-ı arzuhâlde merkūmü’l-ism Tanaş v. Hristo ve Pavli v. Pavli nâm zimmîler muvâcehelerinde İstanbul’da Topkapı dâhilinde Hisardibi nâm mahalde vâki‘ bir bâb bozahâne derûnunda mevcûde beyne’l-hıref gedik tâ‘bir olunur âlât-ı lâzıme-i ma‘lûme damadım Yorgi v. Hristo nâm zimmînin müstakillen yedinde mülkü iken târih-i i‘lâmdan yedi gün mukaddem âlât-ı lâzıme-i ma‘lûmenin tasdîkini mersûm Tanaş zimmî ile şerîki diğer Yorgi v. Estera zimmîlere altı yüz elli guruşa ve rub‘unu mersûm Pavli zimmîye üç yüz yirmi beş guruşa ve mâ‘adâ rub‘-ı âharını dahi Anaştaş v. Yorgi zimmîye kezâlik üç yüz yirmi beş guruşa bâ-hücec-i şer‘iyye bey‘ ve temlîk ve teslîm ve semenleri olan cem‘an bin üç yüz guruşu kabz ve karar edip lâkin damadım gāib-i mersûm mukaddemâ gedik tâ‘bir olunan âlât-ı lâzıme-i merkūmeyi âhardan iştirâ ve tanzîm eylediği esnâda benden üç yüz guruşu iktirâz ve kabz edip gedik-i mezkûr levâzımına sarf eylediğinden mâ‘adâ on guruş kıymetli bir kazganımı dahi alıp meblağ-ı mezbûru ve gerek kazgan-ı merkūmu bana edâ ve teslîm etmeksizin firâr etmekle meblağ-ı mezbûr üç yüz guruş ile kazgan-ı merkūmun kıymetini mersûmân Tanaş ve Pavli zimmîler mücerred gedik-i mezkûru ber-vech-i muharrer iştirâ eylediklerine binâen mallarından bana zâmin olsunlar deyü mukırra-i müdde‘iye-i mesfûrenin takrîr-i meşrûhu üzere tasaddî eylediği da‘vâsı mesmû‘a ve iltifâta şâyân olmamağla zimmîyân-ı mersûmâna şer‘an suâl dahi teveccüh etmeyip bî-vech mu‘ârazadan men‘ olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-19 min-Receb sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31245"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31247"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b422"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o591"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>