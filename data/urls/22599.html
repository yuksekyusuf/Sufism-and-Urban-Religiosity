﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 277<br>Hüküm no: 403<br>Orijinal metin no: [39b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saatçi Lamber’in yeni yaptığı evinin iki penceresi komşusu Dumna bt. Mihal’in evinin mahremiyetini ihlal ettiğinden kapatılmasının uygun olacağı</b><br><br>Ma‘rûz-ı dâ‘î-i Devlet-i Aliyyeleridir ki<br><br>Sâdır olan fermân-ı âlîlerine imtisâlen sâhibe-i arzuhâl mu‘arrefetü’ş-şahs Dumna bt. Mihal Nasrâniye’nin yedinde olup sene-i sâbık Saferi’l-hayrı’nın yirmi dokuzuncu günü tarihiyle müverrah mahrûse-i Galata Bâb Mahkemesi’nde nâibü’ş-şer‘ bulunan eşrâf-ı kuzâtdan el-Hâc İbrahim Efendi’nin hatemiyle mahtûm bâlâsı sahh-ı mekârim-semûh ile muvaşşah bir kıt‘a i‘lâm Nasrâniye-i mersûme ile hem-civârı derûn-ı i‘lâmda ve arzuhâlde mersûmü’l-ism Sâ‘atçi Lamber zimmî meclis-i şer‘de hâzır oldukları hâlde tahkīk ve tedkīk olunarak lede’l-kırâet ve’l-mütâla‘a derûn-ı i‘lâmda tafsîl olunduğu üzere mahrûse-i mezbûreye muzâfe kasaba-i Beşiktaş’da Sinan Paşa Mahallesi’nde Köprübaşı nâm mahalde kâin mersûm Lamber zimmî icâreteyn ile mutasarrıf olduğu bir bâb vakıf menzilini bundan akdem hedm ve vaz‘-ı kadîmî ve hey’et-i asliyyesi üzere binâ etmeyip ulyâ ve vustâsında ve tarîk-i âmme itâ[le] ve ihdâs eylediği tûlen beşer zirâ‘ sekizer parmak ve arzan bir zirâ‘ üçer parmak şehnişînler Nasrâniye-i mersûmenin menzili cânibine müceddeden küşâde iki aded köşe pencerelerinden Nasrâniye-i mersûmenin makarr-ı nisvân olan odalarına nezâret ve havâlesi olduğu bâ-fermân-ı âlî ma‘rifet-i şer‘ ve hâssa mi‘mârı ma‘rifetiyle lede’l-mu‘âyene o misilli tarîk-i âmme itâle olunan şehnişînlerin on sekiz parmakdan ziyâdesi bâ-fermân-ı âlî memnû‘ olup zikrolunan şehnişînlerin on sekiz parmakdan ziyâde olan dokuz parmak mikdârı kat‘ ve pencerelerin havâle ve nezâretleri def‘ olunmak üzere iken beynleri ıslâh olunup zimmî-i mersûm ihdâs eylediği iki aded pencerelerini sedd ü bend edip vakten mine’l-evkāt küşâd etmemek üzere ta‘ahhüd ve kat‘-ı nizâ‘ eyledikleri Bâb-ı Âlî’ye i‘lâm olundukda mûcebince amel olunmak üzere fermân-ı âlî sâdır olduğu nümâyân ve ba‘dehû mersûm Lamber zimmî ber-vech-i muharrer hilâf-ı fermân-ı âlî hufyeten zikrolunan pencereleri küşâd ve mugāyir-i ta‘ahhüd hâlâta cesâretini meclis-i şer‘de ikrâr u i‘tirâf etmeğin zikrolunan iki aded pencerelerin külliyyen sedd ü bend ve bir vakitle küşâd olunmamak üzere tenfîz-i fermân-ı âlî ve icrâ-yı i‘lâm-ı mer‘î zımnında hâssa mi‘mârına ve Galata kādısına hitâben müekked fermân-ı âlîleri sudûru emr-i savâb olduğu mübâşirleri Said Çavuş kulları yediyle huzûr-ı âlîlerine i‘lâm olundu el-emr li-men lehü’l-emr.<br><br>Fî 13 Ş sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22598"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22600"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b277"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o465"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>