﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 247<br>Hüküm no: 299<br>Orijinal metin no: [64a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Odabaşı b. Hasan’ın Leh asıllı kölesi Daye bt. Abdullah’ın azat edilmesi</b><br><br>Rıkk-ı sâbıkını mu‘terife olan işbu orta boylu ak kaşlı, gök gözlü Lehiyyetü’l-asl Daye bt. Abdullah meclis-i şer‘-i şerîf-i enverde kendüye rık olmak üzere vâzı‘ü’l-yed olup Üsküdar’da Sultantepesi mahallesinde sâkin Hüseyin Odabaşı b. Hasan mahzarında üzerine da‘vâ ve takrîr-i kelâm edip bundan akdem mezbûr Hüseyin Odabaşı ben yedinde câriye-i memlûkesi iken beni mâlından tahrîr ve i‘tâk edip hattâ târîh-i kitâbdan bir hafta mukaddem mezbûr Hüseyin Odabaşı mahmiye-i İstanbul’da Yedikule kurbünde el-Hâc Hüseyin mahallesinde şuhûd mahzarında benim için, sen benim âzadlımsın deyü mukaddemâ beni mâlından tahrîr ve i‘tâk eylediğini ikrâr ve istişhâd edip ben sâir harâir-i asliyyât gibi hürre olmuş iken hâlâ mezbûr bana bi-gayrı hakkın vaz‘-ı yed eder, suâl olunup üzerimden yed-i mubtılası kasr ve izâle ve sebîlim tahliye olunmak matlûbumdur dedikde gıbbe’s-suâl mezbûr Hüseyin Odabaşı cevâbında mevsûfe-i mezbûre câriye-i memlûkem olmağla vaz‘-ı yed ederim deyü ikrâr ve lâkin ber-vech-i muharrer ıtkını inkâr edicek, müdde‘iye-i mezbûreden sıdk-ı makālini mübeyyin beyyine taleb olundukda mârrü’l-beyân el-Hâc Hüseyin mahallesi sükkânından Hasan Çelebi b. Abdullah ve Mehmed Bey b. Abdullah ve Hüseyin b. Mehmed nâm kimesneler li-ecli’ş-şehâde meclis-i şer‘a hâzırûn olup mutâbıka istişhâd olundukda fi’l-vâki‘ işbu mezbûr Hüseyin Odabaşı târîh-i kitâbdan bir hafta mukaddem mahalle-i mezbûrede işbu mezbûr Hüseyin mevsûfe-i mezbûre için sen benim âzadlımsın deyü mukaddemâ mezbûreyi mâlından tahrîr ve i‘tâk eylediğini bizim huzûrumuzda ikrâr ve bizi işhâd eyledi, biz bu husûsa bu vech üzere şâhidleriz, şehâdet dahi ederiz deyü her biri edâ-yı şehâdet-i şer‘iyye eylediklerinde şuhûd-ı mezkûrûn kıbel-i şerî‘at-ı garrâdan mahalle-i mezbûre ahâlîsinden bî-garaz cemm-i gafîrlerden ta‘dîl ve tezkiye olunup her biri adl ve câizü’ş-şehâde olduğu şer‘an müte‘ayyin ve mütebeyyin oldukdan sonra şehâdetleri makbûle olmağın mûcebince mevsûfe-i mezbûre Daye’nin ıtkına ba‘de’l-hükmi’ş-şer‘î üzerinden yed-i mubtılası kasr ve izâlesine mezbûr Hüseyin Odabaşı’ya tenbîh olunup mezbûrenin sebîli tahliye olunmağın mâ-vaka‘a bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Saferi’l-hayr li-sene mi’e ve elf.<br><br>Şuhûdü’l-hâl: Mumcu Mehmed b. Hüseyin el-Mübâşir, Mehmed Beşe b. Süleyman, Yusuf Bey b. Abdi, Eyüb b. Abdi, Ahmed Çelebi b. Mehmed, İbrahim Çelebi b. Ahmed, Mehmed Çelebi b. İbrahim, Mustafa b. Şaban.</p>          <br><a title="Önceki sayfa" style="text-decoration:none" href="./ayrmetin.php?idno=28323"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28325"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b247"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o336"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>