﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 267<br>Hüküm no: 298<br>Orijinal metin no: [58a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şaban Ağa’nın Rus asıllı cariyesi Gülbuy’u azat etmesi</b><br><br>Husûs-ı âti’l-beyânın mahallinde tahrîri iltimâs olunmağın savb-ı şer‘-i enverden Mevlânâ Ömer Efendi b. İsmail irsâl olunup ol dahi dergâh-ı âlî yeniçerilerinin seksen yedinci cemâ‘atine mahsûs oda yoldaşlarının bi’l-fi‘il çorbacıları olan Şa‘bân Ağa b. ( ) mahmiye-i İstanbul’da Hoca Üveys mahallesinde vâki‘ menzile varıp zeyl-i rakīmde isimleri terkîm olunan udûl-ı Müslimîn mahzarlarında akd-i meclis-i şer‘ eyledikde müşârün-ileyh Şa‘bân Ağa tarafından husûs-ı âti’l-beyâna vekîl olup mahmiye-i mezbûre mahallâtından Akşemseddin mahallesi sâkinlerinden İbrahim Ağa b. Derviş ve Dergâh-ı âlî yeniçerilerinin yedinci Ağabölüğü yoldaşlarının çavuşları olan Derviş Çavuş b. Mehmed nâm kimesneler şehâdetleriyle şer‘an vekâleti sâbite olan Mehmed Çelebi b. Hasan nâm kimesne meclis-i ma‘kūd-ı mezbûrda ikrâr-ı tâm edip müvekkilem mûmâ-ileyh Şa‘bân Ağa kendüye rıkkını mu‘terife olan kara kaşlı, elâ gözlü orta boylu Rusiyyetü’l-asl Gülbuy bt. Abdullah nâm câriye-i memlûkesini hasbeten lillâh i‘tâk ve zümre-i harâir-i asliyâta ilhâk eyledi, ba‘de’l-yevm mevsûfe-i mezbûre Gülbuy sâir harâir-i gibi hürre olup müvekkilim mûmâ-ileyh Şa‘bân Ağa’nın mevsûfe-i mezbûre Gülbuy üzerinde mevlâ için şer‘an sâbit olan hakk-ı velâdan gayrı hakkı kalmadı dedikde husûs-ı mezkûru mevlânâ-yı mûmâ-ileyh mahallinde tahrîr ba‘dehû ma‘an irsâl olunan Hasan Çelebi b. Bayram ve Mehmed Çelebi b. Abdullah ile meclis-i şer‘-i hatîre gelip alâ-vukū‘ihi inhâ eylediklerinde mâ-vaka‘a bi’t-taleb ketb olundu.<br><br>Fî 16 min-Recebi’l-mürecceb li-sene 1081<br><br>Şuhûdü’l-hâl: Umdetü’l-a‘yân İbrahim Ağa b. Mehmed Ağa, Kadri Efendi b. eş-Şeyh Ahmed Efendi, Mustafa Ağa b. Mehmed 58. Bölük, Hüseyin Çelebi b. Ali cizyedâr.</p>          <br><a title="Önceki sayfa" style="text-decoration:none" href="./ayrmetin.php?idno=2615"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2617"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b267"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o566"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>