﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 295<br>Hüküm no: 338<br>Orijinal metin no: [43b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Âmine Hatun’un, tevliyet sırası kendisinde olduğu iddiasıyla Bektaş Efendi Vakfı mütevellisi kardeşi Mehmed Efendi’ye açtığı davada haksız bulunduğu</b><br><br>Bâ-mühr-i hazret-i efendi<br><br>Ma‘rûz<br><br>Ashâb-ı hayrâtdan merhûm Bektaş Efendi nâm sahibü’l-hayrın evlâd-ı evlâdından olan sahibe-i arzuhâl Âmine Hatun zâtı ba‘de’t-ta‘rîfi’ş-şer‘î meclis-i şer‘de li-ebeveyn er karındaşı olup tevliyet-i vakf-ı mezkûra evlâdiyet ve eslahiyet üzere bâ-berat-ı âlîşân otuz beş seneden beri bi’l-meşrûta mutasarrıf olan Mehmed Efendi ile terâfu‘larında vâkıf-ı mûmâ-ileyh tevliyet-i vakf-ı mezkûru eslah evlâdına ve bir derecede eslahân bulunur ise sinnen ekberine şart ve vakfiyesinde tasrîh edip karındaşım işbu mûmâ-ileyh Mehmed Efendi ile derecemiz müsâvî lâkin ben sinnen ekber olmamla tevliyet-i mezkûre ber-mûceb-i şart-ı vâkıf mûmâ-ileyh Mehmed Efendi ref‘inden bana tevcîh olunmak matlûbumdur deyü ba‘de’d-da‘vâ ve’s-suâl mûmâ-ileyh Mehmed Efendi müdde‘iye-i merkūmenin li-ebeveyn kız karındaşı ve sinnen ekber olduğunu ikrâr lâkin eslahiyetini inkâr ve yüz otuz seneden mütecâvizdir vakf-ı mezkûrun tevliyetine inâsdan ekberin vücûduyla ma‘an zükûr mutasarrıf olagelip şart-ı mezkûr münkatı‘u’l-amel olmağla tescîli beyân iktizâ eder dedikde merkūme Âmine Hatun eslahiyetini ve şart-ı mezkûru bir vechile beyâna kādire olmayıp husûs-ı mezkûr hâlâ şeyhülislâm allâmetü’l-enâm sellemehü’l-azîzi’l-allâm hazretlerinden mazmûnu sâbit olmayıp kadîmden amel olunagelmeyen bir vakf-ı kadîmin vakfiyesinde vakf-ı mezbûrun tevliyeti vâkıfın mutlaka evlâdının ve evlâd-ı evlâdının sinnen ekber ve eslahına meşrûta olmak üzere tahrîr olunup lâkin vakf-ı mezkûrun tevliyetini yüz otuz seneden beri vâkıfın evlâdının ve evlâd-ı evlâdının zükûru mutasarrıflar olup amel-i kadîm bunun üzerine iken hâlâ vâkıfın evlâd-ı evlâdından olup vakf-ı mezbûrun mütevellîsi olan Zeyd’e vâkıfın evlâd-ı evlâdından Hind ol vakfiyenin mazmûnunu isbât etmedin mücerred ben senden sinnen ekberim deyü kadîme mugāyir vakf-ı mezbûrun tevliyetine müdâhaleye kādire olur mu deyü istiftâ olundukda cevâb-ı bâ-savâblarında olmaz buyurmalarıyla ve mûmâ-ileyh Mehmed Efendi’nin eslahiyeti ve tevliyet-i mezkûreye yüz otuz seneden mütecâviz inâsdan ekberin vücûduyla ma‘an zükûr mutasarrıf olduğunu ve mûmâ-ileyh Mehmed Efendi otuz beş seneden beri umûr-ı vakf-ı şerîfi kemâl-i sadâkat ve istikāmet üzere rü’yet edip min-külli’l-vücûh hoşnûd ve râzı olduklarını mürtezikadan ve sâirden mazbûtü’l-esâmî elli neferden mütecâviz sikāt-ı sahîhatü’l-kelimât ihbâr etmeleriyle ve fi’l-hakīka eslahiyet umûr-ı vakfa ıttılâ‘ ve istikāmet üzere rü’yetden ibâret olup bu takdîrce ricâlde eslahiyet nisvândan ziyâde ve etem ve evlâ olduğu zâhir olmağın mezbûre Âmine Hatun karındaşı mûmâ-ileyh Mehmed Efendi’ye bî-vech mu‘ârazadan men‘ olunduğu huzûr-ı âlîlerine i‘lâm olundu bâkī fermân hazret-i veliyyü’l-emrindir.<br><br>Fî 10 Şa‘bân sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7377"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7379"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b295"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o617"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>