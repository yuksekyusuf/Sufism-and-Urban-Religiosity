﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 566<br>Hüküm no: 429<br>Orijinal metin no: [150b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden kazasker, kadı ve müderrisler için âdet gereği Fatih Camisi’nde sela okutulmak istendiğinde müezzinlerin 3 kuruştan daha fazla ücret talep etmemesi</b><br><br>Salâ için üçer guruşdan ziyâde ücret taleb etmemeğe müezzinlere tenbîh emri.<br><br>Bâ-sah.<br><br>İstanbul Kādısı Fazîletlü Efendi<br><br>Öteden beri sudûr-ı kirâm ve mevâlî-i fihâm ve müderrisîn-i zevi’l-ihtirâmdan hulûl-i ecel-i mev‘ûdlarıyla irtihâl-i dâr-ı bekā edenlerin i‘lân-ı vefâtları zımnında Sultân Mehmed Han Câmi‘-i şerîfinde salâ kırâet olunması âdet-i hasene-i Devlet-i aliyye ve kā‘ide-i müstahsene-i saltanat-ı seniyyeden iken bir müddetden beri o makūle vefât eden zâtlar için Câmi‘-i şerîf-i mezkûrun müezzinleri salâ vermeğe onar on beşer guruş mutâlebe ile verese-i müteveffâyı ızrâr ve tazyîk eylediklerinden bu keyfiyet âdet-i kadîmenin refte refte terkine bâ‘is oldukları tarafımıza inhâ olunup ancak de’b-i dîrîn-i Devlet-i aliyyeden olan bu makūle nizâm ve kā‘idenin terki nâ-münâsib olmağla imdi Câmi‘-i şerîf-i mezkûrun müezzinbaşısını ve sâir müezzinlerini huzûrunuza celb ile fîmâ-ba‘d o makūle vefât eden zevât-ı kirâm hakkında verilecek salâ için müezzinân üçer guruşdan ziyâde ücret taleb eylememelerini ber-vech-i te’kîd tenbîhe dikkat ve bundan sonra mütenebbih olmayıp üçer guruşdan ziyâde akçe matlûb ederler ise lede’t-tahkīk icrâ-yı tedîblerine ibtidâr olunacağını dahi gûş-ı hûşlarına ilkāya mübâderet eyleyesiz deyü.<br><br>Fî 6 Za sene 1225</p>          <br><a title="Önceki sayfa" style="text-decoration:none" href="./ayrmetin.php?idno=32425"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32427"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b566"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o567"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>