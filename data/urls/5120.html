﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 220<br>Hüküm no: 196<br>Orijinal metin no: [42a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Çavuş b. el-Hâc İbrahim ile eşi Hadice bt. Osman b. Abdullah’ın müşterek evlerini el-Hâc Süleyman b. el-Hâc Abbas’a sattıkları</b><br><br>Mübâya‘a.<br><br>Mahmiye-i İstanbul’da Mevlevîhâne Yenikapısı dâhilinde Tarsus Mahallesi sükkânından Ali Çavuş b. el-Hâc İbrahim kendi tarafından asâleten ve zevcesi Hadice bt. Osman b. Abdullah nâm hatun tarafından husûs-ı âti’z-zikre vekîl olduğu zât-ı mezbûreyi ma‘rifet-i şer‘iyye ile ârifân mahalle-i mezbûre imâmı İbrahim Efendi b. Ali ve Müezzin Mustafa Halîfe b. İbrahim nâm kimesneler şehâdetleriyle sâbit olmağla vekâleten meclis-i şer‘-i şerîf-i enverde üveği oğlu işbu râfi‘u’l-vesîka el-Hâc Süleyman b. el-Hâc Abbas nâm kimesne mahzarında bi’l-asâle ve bi’l-vekâle ikrâr-ı tâm ve takrîr-i kelâm edip zevcem müvekkile-i merkūme ile ale’l-iştirâk yedimizde mülk ve hakkımız olup mahalle-i mezbûrede vâki‘ bir tarafdan Ahmed Çelebi veresesi menzili ve bir tarafdan Medîne-i münevvere Vakfı’ndan olup Doğramacı kerîmesi Âişe Hatun tasarrufunda olan vakıf menzil ve iki tarafdan tarîk-i âm ile mahdûd mülk menzilimizin tarîk-i âm tarafında fevkānî bir bâb oda ve tahtânî iki bâb oda ve iki sofa ve bir hamam ve câmekân ve bir matbah ve bir bi’r-i mâ ve bir mikdâr bahçemizi ba‘de’l-ifrâz tarafeynden îcâb ve kabûlü hâvî bey‘-i bâtt-ı sahîh-i şer‘î ile üç yüz guruşa mezbûr el-Hâc Süleyman’a bi’l-asâle ve bi’l-vekâle bey‘ ve temlîk ve teslîm eylediğimizde ol dahi ber-vech-i muharrer iştirâ ve temellük ve tesellüm ve kabz ve kabûl eyledikden sonra semeni olan meblağ-ı mezbûr üç yüz guruşu mezbûr el-Hâc Süleyman yedinden bi-kadri’l-hısas tamamen ahz u kabz eyledik ba‘de’l-yevm menzil-i müfreze-i mezbûre mezbûr el-Hâc Süleyman’ın mülk-i müşterâsı ve hakk-ı sırfı olup bizim kat‘â alâka ve medhalimiz kalmamışdır. Keyfemâ-yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâdî ve’l-ışrîn min-Cumâdelûlâ sene [1]143.<br><br>Şuhûdü’l-hâl: Umdetü’l-müderrisîni’l-kirâm el-Hâc Ahmed Efendi b. el-Hâc Mehmed, Mustafa Beşe b. Abdulkādir, Mehmed Çelebi b. el-Hâc Halil, İsmail Çelebi b. el-Hâc Mustafa, İbrahim Çelebi b. Mustafa, Nakkāş Mehmed Çelebi, Ali Çelebi b. İbrahim Efendi, Sarrac Ali Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=5119"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5121"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b220"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o723"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>