﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 227<br>Hüküm no: 137<br>Orijinal metin no: [31a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Kasab Ali Beşe b. Habib’den varislere intikal eden yarım hisse kasab dükkânının, ortağı Ahmed Beşe’ye satıldığı</b><br><br>Mahrûse-i Galata hâricinde Şahkulu mahallesinde sâkin iken bundan akdem vefât eden Kasab Ali Beşe b. Habib nâm kimesnenin verâseti zevce-i metrûkesi Fatma bt. Hüseyin nâm hatun ile vâlidesi Gevher bt. Şa‘bân nâm hatuna ve li-ebeveyn kız karındaşı Fatma nâm hatuna münhasıra olduğu şerʽan zâhir ve müteʽayyin oldukdan sonra merkūme Fatmaˈnın vekîl-i müsecceli olan İmâm Ahmed Efendi ve mezbûre Gevherˈin dahi vekîl-i müsecceli Mahmud Çelebi b. Mehmed ve mezkûre Fatmaˈnın vekîl-i müsecceli olan el-Hâc Murad b. Mehmed meclis-i şerʽ-i hatîrde işbu bâʽisüˈl-vesîka Ahmed Beşe b. Murad mahzarında her biri ikrâr ve takrîr-i kelâm edip mahrûse-i mezbûreye tâbiʽ kasaba-i Beşiktaş iskelesi önünde Deve Meydânı demekle maʽrûf meydânda vâkiʽ bir tarafdan koyun kasabı el-Hâc Osman dükkânına ve üç tarafdan tarîk-i âmma müntehî bir kasab dükkânının nısfı müteveffâ-yı mezbûrun ve nısf-ı âharı işbu Ahmed Beşeˈnin mülkü olup müteveffâ-yı merkūmun mülkü ve hakkı olan nısf dükkân müteveffâ-yı mezbûrun vefâtından sonra müvekkilelerimiz mezbûrâna biˈl-ırsiˈş-şerʽî intikāl ve isâbet etmekle hâlâ vekâletim hasebiyle zikrolunan nısf dükkânı merkūm Ahmed Beşeˈye yirmi iki esedî guruşa tarafeynden îcâb ve kabûlü hâvî ve beyʽ-i bâtt-ı sahîh-i şerʽî ile beyʽ ve teslîm ol dahi iştirâ ve tesellüm eyledikden sonra semeni olan meblağ-ı mezbûr yirmi iki esedî guruşu her birimiz biˈl-vekâle bi-kaderiˈl-hisâs merkūm Ahmed Beşe yedinden tamamen ahz u kabz [31b] eyledik baʽdeˈl-yevm zikrolunan dükkân biremmetihâ?mezbûr Ahmed Beşeˈnin mülk-i müşterâsıdır keyfe mâ yeşâ’ mutasarrıf olsun dediklerinde gıbbeˈt-tasdîkiˈş-şerʽî mâ vakaʽa biˈt-taleb ketb olundu.<br><br>Fiˈs-sâbiʽ-i aşer min-şehri Rebîʽiˈl-evvel li-sene erbaʽa ve semânîn ve elf.<br><br>Şuhûdüˈl-hâl: Ömer Efendi b. Ali, İsa Bey b. Halil, Hüseyin Çelebi b. Ali, Ahmed b. Osman, Mehmed Beşe b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=21200"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21202"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b227"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o997"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>