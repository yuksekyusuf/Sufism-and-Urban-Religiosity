﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 317<br>Hüküm no: 453<br>Orijinal metin no: [51b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Resûl b. İshak’ın, Subaşı Murad b. İbrahim hakkındaki gasp davasında anlaşma sağlandığı</b><br><br>Vilâyet-i Anadolu’da Kastamonu sancağında Boyabad kazâsına tâbi‘ Kalasa nâm karye sükkânından Resûl b. İshak nâm kimesne meclis-i şer‘de Murad b. İbrahim mahzarında ikrâr ve i‘tirâf edip, bundan akdem mezbûr Murad vilâyetimizde subaşı iken bilâ vech-i şer‘î evim basıp üç bin beş yüz akçemi almış idi deyû hâlâ taleb ettiğimde, vermede ta‘allül ve inkâr edip, beynimizde münâza‘ât vâkı‘a olmuş idi. El-hâletü hâzihî beynimize muslihûn tavassut edip beni dört yüz akçeye sulh edip, ben dahi sulh-ı mezbûru kabûl ve bedel-i sulh olan meblağ-ı mezkûru yedinden bi’t-tamâm alıp kabz edip, zimmetini husûs-ı mezbûra müte‘allik da‘vâdan ibrâ ve ıskāt eyledim dedikden sonra mezbûr Murad dahi meclis-i şer‘de vech-i muharrer üzre merkūm Resûl’ün zimmetini husûs-ı mezbûra müte‘allika olan de‘âvîden ibrâ ve ıskāt eyledim dedikde, gıbbe’l-kabûl ve’t-tasdîk min tarafeyn, mâ hüve’l-vâki‘ bi’t-taleb ketb olundu. Hurrire fi’l-yevmi’l-hâmis min Cemâziyelâhir sene 1027.<br><br><br>Şuhûdü’l-hâl: Mehmed Efendi b. Yusuf, Veli Efendi b. Ramazan, Mehmed Efendi b. İbrahim, Hüseyin Çavuş b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=24557"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24559"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b317"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o545"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>