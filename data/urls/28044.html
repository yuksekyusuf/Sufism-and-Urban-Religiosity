﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 64<br>Hüküm no: 19<br>Orijinal metin no: [5a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bursa Yahşibey mahallesinden ölen Siyori v. Sofinoz’un varislerinin tereke anlaşmazlığı</b><br><br>Mahrûse-i Bursa’da Yahşibey mahallesinde sâkin iken bundan akdem hâlik olan Siyori v. Sofinoz nâm zimmînin verâseti zevce-i metrûkesi Kavsen bt. Ayvat nâm nasrâniye ile li-ebeveyn kız karındaşı Kiryakine nâm nasrâniyeye munhasıra olduğu şer‘an mütehakkık oldukdan sonra hâlik-i mezbûrun kızı oğlu Preşkova nâm sagīrin babası ve velîsi ve hâlik-i mezbûrun mecmû‘ mâlının sülüsünü sagīr-i mezbûr için taleb ve da‘vâ ve ahz u kabza vasiyy-i muhtârı olduğu yedinde mazmûnu müsbet hüccet-i şer‘iyye ile sâbit olan bâ‘is-i hâze’s-sifr Kalberti nâm zimmî dîvân-ı kāimmakām-ı sadr-ı a‘zamîde ma‘kūd meclis-i şer‘-i şerîf-i âlîde hâlik-i mezbûrun muhallefâtına vâzı‘atü’l-yed olan mezkûre Kiryakine mahzarında bi’l-vesâye üzerine da‘vâ ve takrîr-i kelâm edip hâlik-i mezbûr Siyori bundan akdem hâl-i hayâtında ben hâlik olduğumda cemî‘ mâlımın sülüsü ifrâz olunup kızı oğlu merkūm Preşkova nâm zimmi-yi sagīre verile deyü vasiyyet ve tenfîzine beni vasiyy-i muhtâr nasb edip ben dahi ba‘de kabûli’l-vesâye musırran alâ vasiyyet hâlik olmağla vesâyet-i mahkiyyem hasebiyle hâlik-i mezbûrun ber-vech-i muharrer vasiyyetini yedimde olan işbu hüccet-i şer‘iyye nâtık olduğu üzere medîne-i Kite’de hilâfete müvellâ olup bu kaziyyenin istimâ‘ına memûr olan Mustafa Efendi huzûrunda mezbûretân Kavsen ve Kiryakine muvâcehesinde da‘vâ ve müdde‘âsını udûl-ı müslimînden olup mahrûse-i mezbûrede Câmi‘-i Kebîr mahallesinde sâkin Halil Çelebi b. Abdullah [5b] ve Sefer Bey b. Osman ile Mosi v. Kemel nâm Yahudi şehâdetleriyle isbât etdiğimde mevlânâ-yı müşârun-ileyh dahi hüccet-i mezkûrede isimleri mastûr olan cemm-i gafîrden sırran ve alenen ba‘de’t-ta‘dîl ve’t-tezkiye adâletleri zâhire olmağla şehâdetleri kabûl ve mûcebiyle hüküm ve yedime işbu hüccet-i şer‘iyyeyi verip mûcebince emr-i şehriyârî dahi vârid olmağla hâlik-i mezbûrun terekesinden merkūme Kavsen makbûzunun sülüsünü bana teslîm edip lâkin merkūme Kiryakine’den hâlik-i mezbûrun terekesinden makbûzunun sülüsünü taleb eylediğimde vermeden imtinâ‘ eder, suâl olunup sülüs-i mezkûrun yedimde olan hüccet-i şer‘iyye mûcebince mezbûre Kiryakine’den dahi alıverilmesi matlûbumdur dedikde gıbbe’s-suâl merkūme Kiryakine cevâbında fi’l-vâki‘ kaziyye bâlâda tafsîli murûr etdiği vech üzere olup mazmûn-ı hüccet-i mezkûreyi ikrâr lâkin mukaddemâ Bursa’da nâibü’ş-şer‘ huzûrunda murâfa‘a olduğumuzda şuhûd-ı mezbûrûn cerh olunmuşdu deyip sebeb-i cerhi kable’l-hüküm olduğunu beyân edemeyip yedinde olan beyyineleri dahi amele sâlih olmamağın mûcebiyle hâlik-i merkūmun muhallefâtından makbûzunun sülüsünü vasiyy-i mezbûra teslîme merkūme Kiryakine’ye tenbîh olunmağın mâ-vaka‘a bi’t-taleb ketb olundu.<br><br>Fi’l-yevmi’s-sânî aşer min-Zilhicce li-sene tis‘a ve tis‘în ve elf.<br><br>Şuhûdü’l-hâl: İbrahim Kethudâ b. ( ) Efendi, Mehmed Efendi b. Mehmed, el-Hâc Süleyman Çukadâr, Mehmed b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=28043"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28045"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b064"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o395"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>