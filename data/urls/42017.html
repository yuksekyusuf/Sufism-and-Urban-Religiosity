﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 468<br>Hüküm no: 487<br>Orijinal metin no: [118b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul’dan İran’a giderken yolda vefat eden Nahçıvanlı Niyaz’ın zimmeti ve sair hukukunun varisleri adına Yusuf Çelebi tarafından takip edilmesi</b><br><br>Fi’l-asl Vilâyet-i Acem’de medîne-i Nahçıvan’a tâbi‘ Üsküb nâm karye ahâlîsinden olup mahmiye-i İstanbul’dan diyâr-ı Acem’e gider olduğu hâlde esnâ-i tarîkde fevt olan el-Hâc Niyaz b. Reşid b. Behrâb nâm kimesnenin verâseti sulbiye kızı Zeyneb ile li-ebeveyn karındaşı Mehmed Zemân nâm kimesneye münhasıra olduğu şer‘an zâhir oldukdan sonra sagīre-i mezbûrenin kıbel-i şer‘den mansûb ve vasîsi olan mezbûr Mehmed Zemân mahmiye-i mezbûrda meclis-i şer‘de müteveffâ-yı mezbûrun mahmiye-i mezbûrda ve sâir diyârda zimem-i nâsda olan hukūkûnu ve eşyâsını ahz u kabz ve düyûn-ı müsbetesini edâya ve fazlasını veresesine îsâle hüccet-i şer‘iyye ile vasiyy-i muhtârı olan işbu bâ‘isü’l-vesîka Yusuf Çelebi b. el-Hâc Hasan nâm kimesne mahzarında bi’l-asâle ve bi’l-vesâye ikrâr ve takrîr-i kelâm edip mezbûr Yusuf Çelebi karındaşım müteveffâ-yı mezbûrun ber-vech-i muharrer mahmiye-i mezbûrda ve sâir diyârda zimem-i nâsda olan hukūkunu ve eşyâsını ahz u kabza ve düyûn-ı müsbetesini edâya ve fazlasını veresesine îsâl ve teslîme işbu yedinde olan hüccet-i şer‘iyye mûcebince vasiyy-i muhtârı olmağla zimem-i nâsda olan hukūkunu ve tereke-i sâiresini bi’l-vesâye ba‘de’l-kabz mahmiye-i mezbûrda Dülgerzâde mahâllesinde sâkin gāib ani’l-meclis Bektaş Beşe b. Halil nâm kimesnenin âhar karındaşım olup karındaşım müteveffâ-yı mezbûr Niyaz’dan mukaddem vilâyet-i Rumeli’nde kasaba-i İslimye’de fevt olan Yusuf nâm kimesne zimmetinde yedinde olan memhûr temessükü mûcibince yedi yüz elli guruş hakkı olup meblağ-ı mezbûru merkūm Bektaş Beşe’ye kable’l-edâ karındaşımız merkūm Yusuf fevt olup tereke-i vâfiyesini karındaşım müteveffâ-yı mezbûr el-Hâc Niyaz hayâtında kabz eyledikden sonra meblağ-ı mezbûru merkūm Yusuf’un terekesinden mezbûr Bektaş Beşe’ye edâ ve teslîm etmeğin ben mezbûr el-Hâc Niyaz dahi fevt oldukda merkūm Bektaş Beşe işbu hüccet-i şer‘iyye nâtıka olduğu üzere meblağ-ı mezbûru vasiyy-i merkūmdan huzûr-ı hâkimü’ş-şer‘de da‘vâ ve müdde‘âsını şuhûd-ı udûl ile muvâcehesinde ba‘de’l-isbât ve’l-half ve’l-hükm vasiyy-i merkūm Yusuf Çelebi karındaşım müteveffâ-yı mezbûrun terekesinden mezbûr Bektaş Beşe’ye meblağ-ı mahkûmün-bih-i mezbûrun dört yüz elli guruş nakid ve yirmi beş guruş mukābelesinde dahi iki top fetevâyı ve iki donluk orta şâhî alaca def‘ ü teslîm ol dahi ahz u kabz ve mâ‘adâsı olan iki yüz yetmiş beş guruşa müte‘allıka âmme-i da‘vâdan müteveffiyân-ı mezbûrânın veresesinin her birinin zimmetini ibrâ ve iskāt etmişidi, hâlâ vasiyy-i merkūm Yusuf Çelebi yedinde karındaşım müteveffâ-yı mezbûrun terekesinden ancak doksan dört guruş bâkī kalmağla meblağ-ı bâkī-i mezbûru bana tamâmen def‘ ü teslîm ben dahi bi’l-asâle ve bi’l-vesâye ahz u kabz edip husûs-ı mezkûra müte‘allıka âmme-i da‘vâdan mezbûr Yusuf Çelebi’nin zimmetini bi’l-asâle ibrâ eyledim, dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâdi aşer min-Recebi’l-ferd li-sene sitte aşere ve mi’e ve elf.<br><br>Şuhûdü’l-hâl: Abdullah Çelebi b. Ebubekir, Hüseyin Çelebi b. Ali, Süleyman Çelebi b. Mehmed, Mehmed Çelebi b. el-Hâc Ali.</p>          <br><a title="Önceki sayfa" style="text-decoration:none" href="./ayrmetin.php?idno=42016"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42018"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b468"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o574"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>