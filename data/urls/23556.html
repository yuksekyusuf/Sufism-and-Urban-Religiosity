﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 254<br>Hüküm no: 328<br>Orijinal metin no: [188-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Âişe bt. Mehmed’in vefat eden torunu Hatice’nin terekesini elinde tutan Abdullah Bey b. Mustafa’dan beş bin akçe alarak zimmetini ibrâ ettiği</b><br><br>Havâss-ı aliyye kazâsına tâbi‘ Hasköy mahallâtından Ahmed Çelebi mahallesi sâkinelerinden Âişe bt. Mehmed nâm hâtun tarafından husûs-ı âti’l-beyânı tasdîke vekîl olup vekâleti [mezbûreyi] ma‘rifet-i şer‘î ile ârifân olan Mehmed Efendi b. el-Hâc İbrahim el-Kâtib ve Ali b. Abdullah şehâdetleri ile sâbite olan Mahmud Çelebi b. Mehmed nâm serrâc-ı hâssa mahfil-i kazâda müvekkilem mezbûrenin bundan akdem vefât eden sadriye kızının kızı Hatice’nin babası olup muhallefâtına vaz‘-ı yed eden fahrü’l-akrân Abdullah Bey b. Mustafa mahzarında ikrâr ve takrîr-i kelâm edip müteveffât-ı mezbûrenin cümle muhallefâtı otuz beş bin akçe olup meblağ-ı mezbûr otuz beş bin akçeden müvekkilem mezbûre beş bin nakd-i râyic fi’l-vakt akçe alıp kabz eyledi, husûs-ı mezbûre müte‘allik cemî‘ de‘âvî ve husûmâtdan mezbûr Abdullah Bey’in zimmetini ibrâ ve ıskāt eyledi, ba‘de’l-yevm husûs-ı mezbûra müte‘allik da‘vâ ve nizâ‘ sudûr ve zuhûr ederse lede’l-hükkâmi’l-kirâm mesmû‘a ve makbûle olmaya dedi dedikde, vekîl-i merkūmun ikrâr-ı meşrûhunu el-mukarru lehü’l-mezbûr Abdullah Bey bi’l-muvâcehe tasdîk ve bi’l-müşâfehe tahkīk edicek mâ hüve’l-vâki‘ bi’t-taleb ketb olundu. Tahrîren fi’l-yevmi’s-sânî ve’l-ışrîn min Recebi’l-ferd sene tis‘în ve erba‘în ve elf.<br><br><br>Şuhûdü’l-hâl: Mustafa Çelebi b. Halil es-Serrâc, Ahmed Çelebi b. Muslu, Osman Beşe b. Abdullah, Ali Çelebi b. Ömer es-Serrâc, Ali b. Abdullah </p>          <br><a title="Önceki sayfa" style="text-decoration:none" href="./ayrmetin.php?idno=23555"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23557"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b254"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o475"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>