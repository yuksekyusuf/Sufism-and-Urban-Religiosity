﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 187<br>Hüküm no: 175<br>Orijinal metin no: [33b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tüccâr Hamo v. Unberto’nun Osman Efendi zimmetindeki alacaklarından bir kısmını tahsil edip kalan kısmını kefil tayiniyle ertelediği</b><br><br>Tüccâr tâifesinden Hamo v. Unberto nâm zimmî mahfil-i şer‘-i şerîf-i hatîrde işbu bâ‘isü’l-kitâb umdetü kuzâti’l-İslâm Mevlânâ Osman Efendi b. ( ) mahzarında ikrâr ve takrîr-i kelâm edip bundan akdem mezbûr Osman Efendi’nin kaynı olup sâbıkā Malta’da eydî-i keferede esîr olan İsa b. Hüsam nâm kimesne zimmetinde deyn-i şer‘iyyeden on üç bin dokuz yüz riyâl guruş hakkım olup meblâğ-ı mezbûra mezkûr Osman Efendi tarafından emir ve kabûlü hâviye kefâletle kefîl olmağın kefâleti hasebiyle zikr olunan üç yüz on dokuz riyâl guruşu hâkimü’ş-şer‘ huzûrunda müşârun-ileyhden da‘vâ ve taleb edip gıbbe’l-inkâr şuhûd-ı udûlle kefâletini isbât edip hüccet olunmuş idi el-hâletü hâzihî zikr olunan üç yüz on dokuz riyâl guruşun yüz elli guruşunu müşârun-ileyh Osman Efendi’nin yedinden bi’t-tamâm ve’l-kemâl alıp kabz edip bâkī kalan yüz altmış dokuz guruşunu dahi târîh-i kitâb senesi Şevvâli’l-mükerremi’nin gurresinden yüz yirmi gün tamâmına teʼcîl eyledim müşârun-ileyh Osman Efendi dahi ecl-i mezbûru kabûl ve meblâğ-ı mârrü’z-zikri müddet-i mezbûre tamâmında edâya ta‘ahhüd eyledi dedikde gıbbe’t-tasdîk müşârun-ileyh Osman Efendi’nin nefsine ve hîn-i mutâlebede meclis-i şer‘a ihzârına hâssa serrâclarından zahrü’l-akrân el-Hâc Kenan Ağa b. Abdülmennân tarafeynden emr u kabûlü hâviye kefâletle kefîl olup ba‘dehû kefîl-i mezbûrun nefsine dahi kuzât-ı müteşerri‘în zümresinden Mevlânâ Abdülkādir Efendi b. Ömer ve zahrü’l-cüyûş Hasan Çavuş b. Mirza ve Mustafa Çelebi b. Mehmed kezâlik tarafeynden emr u kabûlü hâviye kefâletle kefîl olduklarında sûret-i hâl gıbbe’t-taleb ve’s-suâl ketb ve tahrîr olundu.<br><br>Hurrire fî-evâsıtı şehri Ramazani’l-mübârek li-sene selâse ve selâsîn ve elf.<br><br>Şuhûdü’l-hâl: Mevlânâ Mehmed Efendi b. Hayreddin el-kādı, Mehmed Efendi b. Yusuf el-mütevellî, Ahmed Beşe b. Ali, Hasan Çavuş be-Dergâh-ı âlî, Sinan Efendi el-müderris, Mevlânâ Ramazan Efendi el-kādı, Mehmed Çavuş b. Mustafa çavuş-ı hâs ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39466"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39468"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b187"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o404"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>