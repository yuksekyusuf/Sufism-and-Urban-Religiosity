﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 554<br>Hüküm no: 545<br>Orijinal metin no: [80a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çörekçi esnafından Hüseyin Ağa ile Ali Usta’nın ortak oldukları çörekçi dükkânı gediğini nöbetleşe kullanmak üzere anlaştıkları</b><br><br>Çörekci muhâyâsı<br><br>Ma‘rûz<br><br>Çörekci esnâfından el-Hâc Hüseyin Ağa b. Hüseyin nâm kimesne meclis-i şer‘-i münîrde yine esnâf-ı mezbûreden es-Seyyid Ali Usta b. Ahmed muvâcehesinde İstanbul’da Parmakkapı civârında İskilib Hanı ittisâlinde kâin bir bâb çörekçi dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibârıyla yetmiş sehmi benim ve elli sehmi mezbûr es-Seyyid Ali Usta’nın bi’l-iştirâk yedimizde mülkümüz olmağla bundan akdem âlât-ı lâzıme-i mezkûreyi on altı ay yirmi dört gün ben müstakıllen zabt ü isti‘mâl ve ba‘dehû bir sene-i kâmile mezbûr es-Seyyid Ali Usta zabt etmek üzere ma‘rifet-i şer‘le bâ-i‘lâm-i şer‘î muhâyât olunmuş idi el-hâletü hâzihî işbu târih-i i‘lâm günü benim müddet-i mezkûrem tamam olup nevbet-i tasarruf mezbûr es-Seyyid Ali Usta’ya gelmekle işbu târihden bir sene-i kâmile müstakıllen zabt ü isti‘mâl için mezbûr es-Seyyid Ali Usta’ya âlât-ı lâzıme-i mezkûreyi teslîm eylediğimde ol dahi ber-vech-i muharrer muhâyât tarîki üzere ahz ü kabz eyledi dediğini merkūm es-Seyyid Ali Usta tasdîk ve sene-i merkūme hitâmında müşterîki merkūm el-Hâc Hüseyin Ağa’ya teslîme ta‘ahhüd eylediği tescîl ve İstanbul Mahkemesi’nden huzûr.<br><br>Fî 23 Receb sene [1]223.</p>          <br><a title="Önceki sayfa" style="text-decoration:none" href="./ayrmetin.php?idno=31952"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31954"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b554"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o593"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>