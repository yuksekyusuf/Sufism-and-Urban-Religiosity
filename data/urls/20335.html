﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 167<br>Hüküm no: 131<br>Orijinal metin no: [39a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ali Efendi b. eş-Şeyh Haydar’ın kölesi Yusuf b. Abdullah’ı azat etmiş olduğu</b><br><br>Medîne-i Ebî Eyyûb-i Ensârî -radiye anhu Rabbühü’l-bârî- mahallâtından olup mahalle-i Bıçakçı’da sâkin işbu açık kaşlı elâ gözlü hıntıyyü’l-levn orta boylu Gürciyyü’l-asl müslimü’l-mille râfi‘ü’l-kitâb Yusuf b. Abdullah nâm kimesne meclis-i şer‘-i hatîr-i lâzimü’t-tevkīrde yine mahalle-i mezbûrede sâkin iken bundan akdem vefât eden Ali Efendi b. eş-Şeyh Haydar nâm müteveffânın sulbî sagīr oğulları Mehmed Çelebi ve Mustafa’ya ve sulbiye sagīre kızı Havva’ya kıbel-i şer‘den mansûb vasî olan kıdvetü meşâyihi’l-kirâm eş-Şeyh Abdullah Efendi b. Ali mahzarında takrîr-i da‘vâ edip abd-i memlûkü olduğumuz merkūm Ali Efendi hâl-i hayâtında ve kemâl-i akl-i sıhhatinde beni tedbîr-i mutlak ile tedbîr edip hâlâ civâr-ı rahmet-i Hayy-i Kayyûm’a irtihâl edip sülüs mâlı dahi benim kıymetime müsâ‘id olmağla cemî‘ mâlından âzâd olmuşumdur, suâl olunup mûcebiyle amel olunmak matlûbumdur dedikde gıbbe’s-suâl ve akībe’l-inkâr müdde‘î-i mezbûr Yusuf’dan da‘vâsına mutâbık beyyine taleb olundukda udûl-i müslimînden Halil b. İbrahim el-Cündî ve Ali Beşe b. Ali nâm kimesneler li ecli’ş-şehâde meclis-i şer‘a hâzırân olup gıbbe’l-istişhâd fi’l-vâki‘ merhûm-ı mezbûr Ali Efendi hâl-i hayâtında ve kemâl-i sıhhatinde müdde‘î-i mezbûr Yusuf’u bizim huzûrumuzda tedbîr-i mutlak ile tedbîr edip ve hâlâ mezbûr Ali Efendi civâr-ı rahmet-i Hayy-i Kayyûma irtihâl ve intikāl edip müteveffâ-yı mezbûrun sülüs mâlı dahi merkūm Yusuf’un kıymetine müsâ‘id olup cemî‘ mâlından âzâd olmuşdur, biz bu husûsa bu vech üzere şâhidleriz ve şehâdet dahi ederiz, her birileri edâ-i şehâdet-i şer‘iyye eylediklerinde şehâdetleri ba‘de’t-ta‘dîl ve’t-tezkiyye hayyiz-i kabûlde vâkı‘a olmağın mezbûr Yusuf’un ıtkına hüküm birle mâ vaka‘a gıbbe’t-taleb ketb olundu. Cerâ zâlike ve hurrire fi’l-yevmi’s-sâmin ve’l-ışrîn min şehri Rebî‘ilâhir li sene isneteyn ve hamsîn ve elf.<br><br><br>Şuhûdü’l-hâl: Fahrü’l-müderrisîn Ömer Efendi b. Behram, Süleyman Çelebi b. Abdullah, Şaban Çelebi b. Kenan, Attâr Mehmed Çelebi b. Musa, Receb [b.] Abdullah, el-Hâc Bostan b. İsmail, Mehmed Efendi b. Abbas, Mehmed Çelebi b. el-Hâc Enbiyâ, Yusuf Efendi el-Hatîb ve gayruhüm mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=20334"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20336"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b167"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o409"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>