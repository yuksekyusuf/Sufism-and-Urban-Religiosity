﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 103<br>Hüküm no: 122<br>Orijinal metin no: [20b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Katırcı Marat’ın Sekyaz’a bargir bahasından olan borcunu ödemesi</b><br><br>Ma‘rûz;<br><br>Üsküdar’da Selâmi mahallesinde sâkin habbâz tâifesinden Sekyaz zimmî hasmı katırcı tâifesinden Marat zimmî ile mürâfa‘a-i şer‘ oldukda mezbûr Marat bundan akdem yedimden iştirâ ve kabz eylediği ecnâs ve re’si ve esmân-ı kıymetleri beynimizde ma‘lûm bargirler bahâsından ba‘de külli’l-hesâb kırk üç guruş bir rub‘ hakkım olup hatta târih-i i‘lâmdan üç gün mukaddem medîne-i mezbûrede Yalta Hanı’nda mezbûr Marat ile hesap gördüğümüzde cihet-i merkūmeden meblağ-ı merkūm zimmetinde bana deyni olduğunu ikrâr ve i‘tirâf etmekle taleb ederim deyü ba‘de’d-da‘vâ ve’l-inkâr müdde‘î-i mesfûr Sekyaz zimmî müdde‘âsını udûlden Bağlar mahallesi sâkinlerinden Yusuf Beşe b. Abdullah ile udûl-i millet-i Nasârâdan mekârî tâifesinden Han-ı mezbûrda misâfiren sâkin Nikogos v. Mardiros nâm zimmî şehâdetleriyle vech-i şer‘î üzere isbât etmeğin mûcebince meblağ-ı merkūm kırk üç guruş bir rub‘ı müdde‘î-i mesfûr Sekyaz zimmîye edâya mezbûr Marat’a tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 19 Receb sene 1154</p>          <br><a title="Önceki sayfa" style="text-decoration:none" href="./ayrmetin.php?idno=52723"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52725"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b103"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o288"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>