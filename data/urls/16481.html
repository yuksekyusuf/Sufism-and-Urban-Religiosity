﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 158<br>Hüküm no: 110<br>Orijinal metin no: [38a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali b. Sefer’in oğlu Mehmed ile küçük kızı Lübabe’nin, babalarından miras kalan evdeki hisselerinin Mehmed Çelebi b. Abdullah’a satıldığı</b><br><br>Havâss-ı Refî‘a kazâsı muzâfâtından kasaba-i Hasköy’de Keçeci el-Hâc Mehmed mahallesinde sâkin iken bundan akdem vefât eden el-Hâc Ali b. Sefer’in verâseti zevce-i menkûha-i metrûkesi Rukiye Hatun bt. Süleyman ile sulbî kebîr oğlu Mehmed ve sagīr oğlu Mustafa ve sulbiye sagīre kızı Lübâbe’ye münhasıra ve tashîh-i mes’elesi kırk sehimden i‘tibâr olunup sihâm-ı mezbûreden beş sehmi zevcesi mezbûre Rukiye Hatun’a ve on dörder sehmi oğulları mezbûrân Mehmed ve Mustafa’ya ve bâkī yedi sehmi sagīre-i mezbûre Lübâbe’ye isâbet[i] tahakkukundan sonra sagīre-i mezbûre Lübâbe’nin vâlidesi ve tesviye-i emrine vasiyyesi olup zâtı ta‘rîf-i şer‘î ile mu‘arrefe olan mezbûre Rukiye Hatun ile mezbûr Mehmed meclis-i şer‘-i şerîf-i enverde işbu râfi‘u’l-kitâb diğer Mehmed Çelebi b. Abdullah mahzarında her biri bi’l-verâse ve bi’l-vesâye ikrâr ve takrîr-i kelâm edüp müteveffâ-yı mezbûrun [mezbûrun] ile’l-vefât yedinde mülk ve hakkı idüği müsbet olup mahalle-i mezbûrede vâki‘ bir tarafdan Odabaşı menzili ve bir tarafdan Hamide Hatun menzili ve bir tarafdan Ok Meydânı ve bir tarafdan tarîk-ı hâs ile mahdûd fevkānî üç bâb oda ve bir bâb tahtânî oda ve bir matbah ve kenîf ve su kuyusu ve ahır ve bahçeyi müştemil mülk menzilden verese-i kibâr hisselerini âhara bey‘ murâd edüp sagīre-i mezbûrenin menzil-i mahdûd-ı mezkûrda olan yedi sehim hissesi kābil-i taksîm olmadığından mâ‘dâ harâba müşrif olup hâsıl[ı] harcına vefâ etmeyip nafaka ve kisveye dahi eşedd-i ihtiyâcı olmağla menzil-i mahdûd-ı mezkûrda olan merkūm Mehmed’in on dört sehim hissesiyle ma‘an sagīre-i mezbûrenin yedi [sehim] hissesi bi’l-izni’ş-şer‘î sûk-ı sultânîde ve mecma‘ü’n-nâs olan mahallerde nidâ ve müzâyede olunup ragabât-ı nâs bi’l-külliye munkatı‘a oldukdan sonra diğer mezbûr Mehmed Çelebi üzerinde yüz seksen guruşda karâr edüp ziyâde ile tâlib-i âhar zuhûr etmeyip ve meblağ-ı mezbûr menzil-i mahdûd-ı mezkûrda olan mezbûr Mehmed’in on dört sehim hissesi ve sagīre-i mezbûre Lübâbe’nin yedi sehim hissesi cemî‘ tevâbi‘ ve levâhıkıyla tarafeynden îcâb ve kabûlü hâvî şurût-ı müfsideden ârî bey‘-ı bâtt-ı sahîh-i şer‘î ile mezbûr diğer Mehmed Çelebi[‘ye] yüz seksen guruşa her biri bi’l-verâse ve bi’l-vesâye bey‘ ve temlîk ve teslîm eylediklerinde onlar [ol] dahi ber-vech-i muharrer iştirâ ve temellük ve tesellüm ve kabz ve kabûl eylediğinden sonra semen[i] olan meblağ-ı mezbûr yüz seksen guruşu diğer mezbûr Mehmed Çelebi yedinden her birimiz bi’l-verâse ve bi’l-vesâye bi-kadri’l-hısas alıp kabz edüp ba‘de’l-yevm menzil-i mahdûd-ı mezkûrda mezbûr Mehmed’in on dört sehim hissesi ve sagīre-i mezbûre Lübâbe’nin yedi sehim hissesi mezbûr diğer Mehmed Çelebi’nin mülk-i müşterâsı olmuşdur dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâlis-aşer min-[Zi]lhicceti’ş-şerîfe li-seneti seb‘a ve erba‘în ve miete ve elf.<br><br>Şuhûdü’l-hâl: Mustafa Efendi b. İbrahim İmâm, Hüseyin Bey b. Abdullah, Yusuf Çelebi b. Veli, Halil b. el-müezzin, Abdurrahman Kapudan b. Ali, Hüseyin b. Nuh, Mehmed b. Ali, Mustafa b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=16480"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16482"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b158"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o366"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>