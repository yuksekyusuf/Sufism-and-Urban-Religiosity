﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 752<br>Hüküm no: 843<br>Orijinal metin no: [133a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Mustafa b. Hacı Habil’in Boyacılar çarşısındaki boyacı dükkânına Boyacı Kenan b. Abdullah’ın müdahalesinin men‘i</b><br><br>Edirne’de Boyacılar mahallesinde sâkin işbu bâ‘isü’l-kitâb el-Hâc Mustafa b. el-Hâc Hâbil nâm kimesne meclis-i şer‘de zikri âtî dükkâna vâzı‘u’l-yed olduğu şer‘an sâbit olan boyacı tâifesinden Kenan b. Abdullah mahzarında üzerine da‘vâ ve takrîr-i kelâm edip medîne-i merkūmede Boyacılar sûkunda vâki‘ bir tarafı el-Hâc Mehmed mülkü ve bir tarafdan külhan duvarı ve tarafeynden tarîk-ı âm ile mahdûd bir bâb boyacı dükkânı içinde mevcûd bir kazgan ve sâir âlâtı ile gāib ani’l-meclis Ali Bey nâm kimesnenin mülkü olup târih-i kitâbdan dört ay mukaddem zikrolunan dükkânı sâir âlât-ı ma‘lûmesi ile altı bin akçeye bana bey‘ ve teslîm ve ben dahi şirâ’-i sahîh ile iştirâ ve tesellüm ve kabûl eylediğimden sonra semen-i mezbûru târih-i kitâb Şa‘bânı’nın on beşinci gününden üç ay tamâmına değin te’cîl edip ve ben dahi zikrolunan dükkânı ta‘mîr ve meremmet eyleyip mülk ve hakkım iken mezbûr Kenan bî-vech vaz‘-ı yed eder suâl olunup kasr-ı yedine tenbîh olunmak matlûbumdur dedikde gıbbe’s-suâl mezbûr Kenan cevâbında zikrolunan dükkânı içinde mevcûd olan kazgan ve sâir âlâtıyla târih-i kitâbdan dört [ay] mukaddem merkūm Ali Bey bana yedi bin akçeye bey‘ edip ve vech-i muharrer üzere merkūm Ali Bey zikrolunan dükkânı içinde olan kazganı ve sâir âlât-ı ma‘lûmesiyle târih-i kitâbdan mukaddem el-Hâc Mustafa’ye altı bin akçeye bey‘ ve teslîm eylediği ma‘lûmum değildir deyu inkâr ile cevâb edicek müdde‘î-i mezbûrdan müdde‘âsını mübeyyine beyyine taleb olundukda udûl-i ahrâr-ı ricâl-i Müslimînden Mahmud Efendi b. Eyüb ve Hasan Çelebi b. Rıdvan nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka merkūm Ali Bey târih-i kitâbdan dört ay mukaddem hudûd-ı mezkûr ile mahdûd olan dükkân-ı mezbûru içinde mevcûd olan bir kazgan ve sâir âlât-ı ma‘lûmesi ile bizim huzûrumuzda mezkûr el-Hâc Mustafa’ya altı bin akçeye bey‘ ve teslîm ol dahi iştirâ ve tesellüm ve kabûl eyledikden sonra semenini târih-i mezbûrdan üç ay tamâmına değin te’cîl eyledi biz bu husûsa bu vech üzere şâhidleriz şehâdet dahi ederiz deyu herbiri edâ-i şehâdet-i şer‘ iyye eylediklerinden sonra merkūm Kenan’ın kasr-ı yedine tenbîh birle mâ-vaka‘a bi’t-taleb ketb olundu.<br><br>Fi’s-sânî min-Zilhicceti’ş-şerîfe [li-sene] semân ve sittîn ve elf.<br><br>Şühûdü’l-hâl: Mehmed b. Yusuf, Ali b. Behram, Mehmed b. Hasan, el-Hâc İsmail [b.] Bayram, Bayram Beşe, Arslan Beşe ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=41121"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41123"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b752"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o780"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>