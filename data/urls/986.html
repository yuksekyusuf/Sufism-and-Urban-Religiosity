﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 111<br>Hüküm no: 83<br>Orijinal metin no: [16a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehir ve eşya bedelinden olan borcunu ödemesi hususunda Yağcı Hasan Efendi’ye tenbihte bulunulması</b><br><br>Ma‘rûz,<br><br>Medîne-i Üsküdar’a muzâfe Kādı karyesinde sâkine mu‘arrefetü’z-zât Âişe bt. Süleyman nâm hatun arzuhâli bâlâsına sâdır olan fermân-ı âlîlerine imtisâlen Salı günü huzûr-ı hazret-i fetvâ-penâhîde ma‘kūd meclis-i şer‘-i münîrde hâlâ zevci Yağcı Hasan Efendi b. Mustafa nâm kimesne muvâcehesinde mezbûr Hasan Efendi sekiz yüz guruş mehr-i mu‘accel ve beş yüz guruş mehr-i müeccel tesmiyeleriyle zevc-i dâhilim olup lâkin mehr-i mu‘accel-i mezkûrum olup zimmetinde hakkım olan sekiz yüz guruşu henüz bana edâ ve îfâ etmemekle suâl olunup mehr-i mu‘accel-i merkūm sekiz yüz guruş ile malımdan bi-gayr-ı hakkın ahz ve âhar menziline nakledip el-yevm mevcûd olan bir elmas çiçek ve bir sırmalı işleme mir’ât ve bir çift fular ve bir çift tahta pâbuşu ve bir sedefli çekmeceyi bi-a‘yânihâ bana teslîme zevcim mezbûr Hasan Efendi’ye tenbîh olunmak matlûbumdur deyü da‘vâ etdikde, ol dahi cevâbında müdde‘iyye-i merkūme Âişe Hatun mehreyn-i merkūmeyn tesmiyeleriyle zevce-i menkûha-i medhûlün-bihâsı ve mehr-i mu‘accel-i mezkûr sekiz yüz guruş el-yevm zimmetinde deyni ve zevce-i müdde‘iyye-i mezbûrenin malından olarak zikirleri mürûr eden elmas çiçek ve mir’ât ve fular ve tahta pâbuş ve çekmeceyi dahi ber-minvâl-i muharrer ahz u kabz edip el-yevm yedinde mevcûd olduğunu tâyi‘an ve kat‘iyyen ikrâr ü i‘tirâf etmeğin mûcebince mehr-i mu‘accel-i merkūm sekiz yüz guruş ile sâlifü’z-zikr elmas çiçek ve mir’ât ve fular ve pâbuş ve çekmeceyi bi-a‘yânihâ zevcesi müdde‘iyye-i merkūme Âişe Hatun’a edâ ve teslîme mezbûr Hasan Efendi’ye tenbîh olunduğu huzûr-ı âlîlerine i‘lâm olundu.<br><br>Fî 14 Ca sene [1]256.</p>          <br><a title="Önceki sayfa" style="text-decoration:none" href="./ayrmetin.php?idno=985"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=987"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b111"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o350"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>