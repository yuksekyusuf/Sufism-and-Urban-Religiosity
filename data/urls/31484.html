﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 126<br>Hüküm no: 76<br>Orijinal metin no: [9b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Toros v. Kirkor’un bakkal dükkânı gediği iddiası ile Bakkal Eci Foti ve ortağı Predomos’u taciz etmemesi</b><br><br>İstinye’de bakkāl gediği mâddesi<br><br>Ma‘rûz<br><br>Arzuhâl eden Toros v. Kirkor nâm zimmî meclis-i şer‘-i enverde derûn-ı arzuhâlde mastûrü’l-ism Bakkāl Aci Foti v. Tokodoş zimmî muvâcehesinde mahrûse-i Galata’ya tâbi‘ İstinye karyesinde Çavuşbaşı mahallesinde kâin ma‘lûmü’l-hudûd dört kepenkli bir kıt‘a bakkāl dükkânı derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûme yüz yirmi sehm i‘tibârıyla yedimde mülk ve hakkım iken dükkân-ı mezkûr derûnunda gedik müstecirim olan gāib ani’l-meclis Kosta zimmînin işbu hâzırûn tüccârdan mâ‘adâ ma‘lûmü’l-esâmî kimesnelere olan düyûn-ı vefîresini dahi kabûl ve kendi mallarından ashâbına edâ eylemek şartıyla gedik-i mezkûru bundan akdem mersûm Foti zimmî ile şerîki Predomos zimmîye bin iki yüz guruşa bey‘ ve temlik ve vech-i lâyıkı üzere teslîm etmiş idim. Lâkin müşteriyân-ı mersûmân gāib-i mersûmun tüccârdan mâ‘adâya olan düyûnunu edâ etmediklerinden mâ‘adâ gedik-i mezkûrun ziyâde ile tâlib-i âharı olmağla şartla bey‘in adem-i sıhhatine binâen semen-i mezkûrdan ancak makbûzum olan iki yüz guruşu alıp gedik-i mezkûrdan keff-i yedleri murâdımdır deyü Pazarbaşı ve bölükbaşı ve bi’l-cümle nizâm ustaları hâzırûn oldukları hâlde ba‘de’d-da‘vâ ve’s-suâl mersûm Foti zimmî cevâbında bin iki yüz yirmi iki senesi Cemâziyelûlâ’sının on birinci günü târihiyle müverraha ve İstinye Nâibi es-Seyyid Mustafa Reşid Efendi’nin imzâ ve hâtemini hâviye işbu bir kıt‘a sicilden muhrec hüccet-i şer‘iye nâtıka olduğu üzere müdde‘î-i mersûm gedik-i mezkûru târih-i mezkûrda şurût-ı müfside ve muvâza‘adan ârî ve cebr ü kerîhden hâlî bey‘-i bâtt-ı sahîh-i şer‘î ile bize bin iki yüz guruşa bey‘ ve temlik ve teslîm, biz dahi iştirâ ve tesellüm edip semen-i mezkûrun kabzını mu‘terif olduğu iki yüz guruşdan mâ‘adâ bin guruşunu gāib-i mersûmun işbu hâzırûn bi’l-meclis ma‘lûmü’l-esâmî tüccâra olan düyûnuna havâle ve her birimiz havâleyi kabûl ve meblağ-ı mezkûru tüccâr-ı hâzırûna edâ etmemizle ol-vechile semen-i mezkûrun mecmû‘unu nakden ve havâleten ahz ü istifâ edip zimmetimizde bir akçe ve bir habbe bâkī kalmadığını kat‘iyyen ikrâr ü i‘tirâf ve mebî‘-i mezkûrun tağrîr ve gabnine müte‘allika da‘vâdan dahi tarafeynden her birimiz âharın zimmetini kabûlü hâvî ibrâ ve iskāt etmiş idik deyü tüccâr ve nizâm ustaları hâzırûn-ı mezbûrûn tasdîkleriyle mazmûnu min-külli’l-vücûh takrîr-i meşrûhuna mutâbık ve târih-i mezkûr ile müverraha ve nâib-i mezbûrun imzâ ve hâtemini hâviye bir kıt‘a hüccet-i şer‘iye ibrâzıyla eylediği def‘ini ve mazmûn-ı hüccet-i mezkûreyi müdde‘î-i mersûm inkâr etmekle mersûm Foti zimmî ber-vech-i muharrer def‘ini ve mazmûn-ı hüccet-i mezkûreyi udûlden Kâtib İbrahim Edhem Efendi b. Mehmed Muzaffer ve es-Seyyid Numan Çelebi b. Mustafa şehâdetleriyle bi’l-muvâcehe ber-nehc-i şer‘î isbât eyledikde müdde‘î-i mersûm şâhidân-ı mezbûrânı şehâdetlerinde tasdîk etmeğin mûcebiyle müdde‘î-i mersûm da‘vâ-yı mezkûresiyle mersûmân Foti ve Predomos zimmîlere bî-vech mu‘ârazadan men‘ olundukları İstanbul Mahkemesi’nden huzûr-ı [âlîlerine i‘lâm olundu].<br><br>Fî 7 N sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31483"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31485"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b126"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o663"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>