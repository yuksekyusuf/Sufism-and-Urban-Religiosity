﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 212<br>Hüküm no: 280<br>Orijinal metin no: [42a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Handan Bey’in evini Mehmed Beşe’ye sattığı</b><br><br>Vilâyet-i Anadolu’da hâlâ medîne-i Antalya’da sâkin olan Handan Bey b. Abdullah tarafından el-Hâc Mehmed b. Hüseyin nâm kimesnenin menzil-i âti’l-beyânı semen-i misli ile bey‘ ve teslîme vekîl olduğu hasm-ı câhid-i şer‘î mahzarında Mehmed b. Osman ve Ahmed b. Abdullah şehâdetleri ile sâbite mezbûr Handan Bey tarafından Mehmed b. Osman nâm kimesnenin dahi ba‘de’l-yevm semenini ahz u kabz ve kendüye îsâle vekîl olduğu hasm-ı münkir mahzarında Mehmed b. Hüseyin ve Ahmed b. Abdülmennan şehâdetleri ile şer‘an sâbit oldukdan sonra merkūm el-Hâc Mehmed mahfil-i kazâda işbu râfi‘u’l-kitâb Mehmed Beşe b. Hasan mahzarında ikrâr ve takrîr-i kelâm edip müvekkil-i mezbûrun mahmiye-i İstanbul’da Gurebâ Hüseyin Ağa Mahallesi’nde vâki‘ iki tarafı Ali Efendi mülkü ve bir tarafı Ahmed Çelebi mülkü ve bir tarafı tarîk-i âm ile mahdûd olup arsasının merhûm Hürrem b. Abdullah nâm sâhibü’l-hayrın vakfına senede yüz seksen akçe mukāta‘ası olan mülk menzilini cümle tevâbi‘ ve levâhıkı ve kâffe-i menâfi‘ ve merâfıkı ile mezbûr Mehmed Beşe’ye ba‘de’l-müzâyede ve inkıtâ‘i’r-rağbeti’n-nâs yirmi sekiz bin fıddî-i Osmânî akçeye tarafeynden îcâb ve kabûlü hâvî bey‘-i bâtt-ı sahîh-i şer‘î ile vekâletim hasebiyle bey‘ ve teslîm eyledim ol dahi iştirâ ve tesellüm eyledi dedikde gıbbe’t-tasdîkı’ş-şer‘î vekîl-i âhar mezbûr Mehmed b. Osman dahi merkūm Mehmed Beşe b. Hasan mahzarında ikrâr u i‘tirâf edip mezkûr el-Hâc Mehmed’in mezbûr Mehmed Beşe’ye vekâleten bey‘ ve teslîm ol dahi iştirâ ve tesellüm eylediği menzil-i mahdûd-ı mezkûrun semen-i misli olan meblağ-ı merkūm yirmi sekiz bin akçeyi mezbûr Mehmed Beşe yedinden müvekkil-i mezbûra îsâl etmek için bi’t-tamam ve’l-kemâl vekâlet-i mahkiyem hasebiyle ahz u kabz eyledim, semen-i mezbûrdan zimmetinde bir akçe ve bir habbe bâkī kalmadı dedikde gıbbe’t-tasdîkı’l-mu‘teber mâ-hüve’l-vâki‘ bi’t-taleb ketb ü sebt olundu.<br><br>Fi’l-yevmi’s-sâlis min-Cumâdelûlâ li-sene erba‘a ve sittin ve elf.<br><br>Şuhûdü’l-hâl: el-Hâc Mehmed Ağa, Üskübî Ahmed Ağa, Nasuh Ağa el-cündî, Yazıcı Mehmed, Ahmed b. Sefer, Salih b. Hasan ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=462"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=464"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b212"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o401"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>