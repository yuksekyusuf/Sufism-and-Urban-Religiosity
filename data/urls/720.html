﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 41<br>Hüküm no: 3<br>Orijinal metin no: [2a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çarşamba kasabasındaki Rahtvan Ağası Mehmed Bey Camii hitabeti vazifesinin yarısının Seyyid Hafız Mehmed Salih Halîfe’ye tevcihi</b><br><br>Ma‘rûz,<br><br>Arım kazâsı derûnunda Çarşamba kasabasında vâki‘ Rahtvan Ağası Mehmed Bey Câmi‘-i şerîfinde galle-i vakfından almak üzere yevmî yedi akçe ile hitâbeti es-Seyyid Mehmed Halîfe b. Feyzullah’ın üzerinde olduğu askerî rûznâmçesinden derkenâr olunmağla iktizâsı i‘lâm olunmak bâbında sâdır olan fermân-ı âlîşâna imtisâlen hitâbet-i mezkûre mutasarrıfı Mehmed Halîfe idiği kazâ-i mezbûr ahâlîsinden Der-aliyye’de bulunan Mehmed b. Hasan ve İbrahim b. Mehmed ve İbrahim b. Mustafa ihbârlarıyla zâhir olan sahib-i arzuhâl es-Seyyid Mehmed Halîfe meclis-i şer‘-i enverde derûn-ı arzuhâlde mezkûrü’l-ism kazâ-i mezkûr ahâlîsinden es-Seyyid Hâfız Mehmed Salih Halîfe b. İsmail mahzarında takrîr-i kelâm edip ben bir müddet tahsîl-i ulûm-ı nâfi‘a niyet-i hayriyesiyle Der-aliyye’de ikāmet murâd eylediğime binâen hizmet-i lâzımesi mu‘attal kalmamak için hitâbet-i mezkûrenin nısfını üzerinde ibkā ve nısf-ı âharını hüsn-i rızâ ve ihtiyârımla merkūm es-Seyyid Hâfız Mehmed Salih Halîfe’ye kasr-ı yed etmemle nısf hisse-i mezkûre kasr-ı yedimden merkūma tevcîh buyurulmak niyâzımdır dedikde mezbûr es-Seyyid Hâfız Mehmed Salih Halîfe’nin muhtâr-ı cemâ‘at ve mültemes-i ahâlî olduğu muhbirûn-ı merkūmûn ihbârlarıyla zâhir ve ehliyet ve istihkākı dahi lede’l-imtihân ma‘lûm ve bâhir olmağın bu sûretde tekessür-i huddâm maddesinde edâ-yı hizmet kā‘idesi derkâr olduğuna nazaran nısf hitâbet-i mezkûreyi merkūm es-Seyyid Mehmed Halîfe’nin kasr-ı yedinden varıp bi’n-nefs edâ-yı hizmet etmek şartıyla merkūm es-Seyyid Hâfız Mehmed Salih Halîfe’ye tevcîh ve atîk beratı kaleminde battalda hıfz olunarak herbirinin yedlerine müceddeden başka başka beratları i‘tâ olunmak bâbında emr [ü] fermân hazret-i men-lehu’l-emrindir.<br><br>Fi’l-yevmi’s-sâmin ve’l-işrîn min-Zilhicceti’ş-şerîfe li-sene seb‘a ve erba‘în ve mieteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=719"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=721"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b041"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o208"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>