﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 402<br>Hüküm no: 423<br>Orijinal metin no: [52b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Manyas Kızılköy’de bulunan yaylak ve yazlakların Şaban b. Veli tarafından tasarruf hakkının sahib-i arz izniyle Yakup Ağa’ya satıldığı</b><br><br>Vekâleten bey‘-ı yaylak.<br><br>Vilâyet-i Anadolu’da Karesi sancağında vâki‘ Manyas kazâsına tâbi‘-i Kızıl nâm karye sükkânından Kara Veli b. Şaban nâm kimesnenin sulbî kebîr oğlu ve tarafından husûs-ı âti’l-beyânı ikrâra vekîl olup yine karye-i mezbûrede sâkin Mehmed b. Ali ve Mirze b. Hızır nâm bevvâb-ı sultanî şehâdetleri ile şer‘an vekâleti sâbite olan Şaban b. Veli nâm kimesne meclis-i şer‘-i hatîrde Kızılmusluk mahallesinde sâkin olup hâlâ sipâhiler kethudâ yeri olan bâ‘is-i hâze’l-kitâb Yakub Ağa b. Hasan tarafından ikrâr-ı âti’z-zikri tasdîka sâbitü’l-vekâle vekîli olan Mustafa Bey b. Ali nâm sadrî mahzarında bi’l-vekâle ikrâr ve takrîr-i kelâm edip karye-i mezbûrede vâki‘ el-Hâc <<Muslu>> Nasuh Kışlası demekle ma‘rûf bir tarafı Çatakderesi ve bir tarafı Ibrıcak makābiri bir tarafı Firakoğlu yeri ve bir tarafı tarîk-i âmma müntehî senede elli akçe mukāta‘a-i kadîmesi olan kışlak ve yazlak ta‘bîr olunan yaylakımı ve yine yaylak-ı mezbûra muttasıl olup Akviran tımarı demekle ma‘rûf mevzi‘de vâki‘ bir tarafı Sağılık alanına ve bir tarafı mîrî koruluğuna bir tarafı Köseler kışlasına ve bir tarafı tarîk-i âmma müntehî senede yirmi akçe mukāta‘ası olan kışlak ve yazlak ta‘bîr olunan yaylakım dahi hakk-ı tasarruflarını ma‘rifet-i sahib-i arz ile müvekkil-i mezbûr Yakub Ağa’ya beş bin akçe bedel mukābelesinde vekâletim hasebiyle ferâğ [54a] ferâğ ve tefvîz ol dahi tefevvüz ve kabûl eyledikden sonra bedel-i mezkûr beş bin akçeyi vekâletim hasebiyle müvekkil-i mezbûr Yakub Ağa yedinden tamamen ahz u kabz edip zikrolunan yaylakları mahâllinde zabt ve tasarrufa mezbûr Yakub Ağa’yı taslît eyledim dedikde gıbbe’t-tasdîk mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ ve’l-işrîn min-şehri Ramazani’l-mübârek li-sene isneyn ve seb‘în ve elf.<br><br>Şuhûdü’l-hâl: Mustafa b. Mehmed el-cündî, el-Hâc Mustafa b. Ahmed el-cündî, Mehmed b. Ahmed el-cündî, Mehmed b. Ahmed el-cündî, Mehmed b. Ali el-cündî, İslâm b. Mehmed el-cündî, Hasan b. Ahmed el-cündî, Mehmed b. Hızır ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=25309"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25311"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b402"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1014"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>