﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 251<br>Hüküm no: 269<br>Orijinal metin no: [46b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Ali Muhtar Efendi’nin vefat eden babası Seyyid İsmail Ağa’dan intikal eden menzil hissesini kardeşine satması</b><br><br>Menzil Hissesi<br><br>Mahmiye-i İstanbul’da Kumkapı kurbünde Süleyman Ağa mahallesinde sâkin iken bundan akdem fevt olan Kapıçukadârı es-Seyyid İsmail Ağa b. Ali’nin verâseti zevce-i menkûha-i metrûkesi Emine bt. Abdullah ile sulbî kebîr oğulları es-Seyyid Ali Muhtâr Efendi ve es-Seyyid el-Hâc Mehmed Nuri Efendi ve Mustafa Şakir Efendi’ye ve sulbiye kebîre kızı Şerife Fatıma Hanım’a inhisârı tahakkukundan sonra mezbûr es-Seyyid Ali Muhtâr Efendi meclis-i şer‘-i şerîf-i enverde karındaşı işbu bâ‘isü’l-vesîka mezbûr es-Seyyid el-Hâc Mehmed Nuri Efendi mahzarında ikrâr-ı tam ve takrîr-i kelâm edip mahalle-i mezbûrede vâki‘ etrâf-ı erba‘adan Kahveci Mustafa menzili ve Kömürcüler Kethudâsı bahçesi ve zu‘amâdan Salih Efendi veresesi bahçesi ve bir tarafdan Arabacılar menzili ve Bahçevân menzili ta‘bîr olunur bir bab sagīr menzil ve tarîk-i âm ile mahdûd bir bâb kebîr menzilin ma‘lûmü’l-mikdâr mahâlli bâ-hüccet-i şer‘iye babamız müteveffâ-yı merkūmun hayatında yedinde mülkü ve ma‘lûmü’l-mikdâr mahâlli ile zikr olunan sagīr menzil Sinanpaşa Vakfı ve Abdi Kethudâzâde Ahmed Ağa ve Mihrimah Sultan Vakfı ve Haremeyn Vakfı’ndan temessükât-ı adîde ile taht-ı tasarrufunda olup ba‘de vefâtihî mülk olan mahâlli bana ve zevcesi mezbûreye ve karındaşlarım mezbûrûna mevrûs ve vakıf olan mahal ve sagīr menzil benim karındaşlarım mezbûrûna âdiyen intikāl eyledikdensonra ben menzil-i mezkûrun mülk olan mahâllinden hisse-i ma‘lûmemi bundan akdem bâ-hüccet-i şer‘iye karındaşım mezbûr es-Seyyid el-Hâc Mehmed Nuri Efendi’ye semen-i ma‘lûm ve makbûza bey‘ ü temlik ve vech-i lâyıkı üzere teslîm ve vakıf olan mahal ve sagīr menzilden hisse-i ma‘lûmemi kezâlik karındaşım mezbûre bedel-i ma‘lûm ve makbûz mukābelesinde mütevellîleri ma‘rifetleriyle ferâğ-ı kat‘î ile ferâğ ve tefvîz edip ol-vechile menzil-i mezkûrun mülk olan ma‘lûmü’l-mikdârı karındaşım mezbûrun irsen ve şirâen mülk-i mahzı ve hakk-ı sırfı ve vakıf olan mahâllin ve sagīr menzilin ma‘lûmü’l-mikdârı karındaşım mezbûrun dâhil-i havza-i tasarrufu olup benim kat‘a alâka ve medhalim kalmamağla mebî‘-i mezkûrun tağrîr ve gabnine ve ferâğ-ı mezkûrun adem-i sıhhatine müte‘allika da‘vâdan karındaşım mezbûr es-Seyyid el-Hâc Mehmed Nuri Efendi’nin zimmetini ibrâ ve iskāt eylediğimde, ol dahi ber-vech-i muharrer ibrâ-yı mezkûrumu kabûl eyledi dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 5 C sene [1]242.<br><br>Şühûdü’l-hâl: Muhzır Ebûbekir Çelebi, Mehmed Emin Efendi, Muhzır Ali Çelebi, Bezzâzistânî Mustafa Ağa, Muhzır Feyzullah Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38648"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38650"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b251"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o522"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>