﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 311<br>Hüküm no: 479<br>Orijinal metin no: [46a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Giritli Ahmed Kapudan’ın tasarrufundaki terzi dükkanındaki gedik tabir olunan alet ve edevatını kiracısı Yorgi v. Hıristo’ya iki yüz guruşa satıp aylık yüz para kira ücretiyle dükkânda kalmasına izin verdiği</b><br><br>Zikri câ’î dükkânın bi’l-icâreteyn mutasarrıfı Giridî Ahmed Kapudan b. Mustafa Galata’da mahfil-i kazâda abacı derzileri esnâfından zikri âtî dükkânda müsteciri Yorgi v. Hıristo zimmî muvâcehesinde esnâf-ı merkūme kethüdâsı el-Hâc Ya‘kub Ağa ve yiğitbaşıları Ömer Beşe ve sâir isimleri mazbût on neferden mütecâviz müsinn [ü] ihtiyâr ustalar hâzır oldukları hâlde takrîr-i kelâm edip mersûm Yorgi zimmî mahrûse-i mezbûre hısnı ebvâbından Balıkpazarı hâricinde kâin bir kıt‘a hayyât dükkânı bi’l-icâreteyn dâhil-i tasarrufum ve derûnunda mevcûd abacı derzisi gediği tâ‘bir olunur bir destgâh ve bir çekmece ve bir akçe tahtası ve sâir âlât-ı ma‘lûme yedimde mülküm olduğu ecilden mersûm Yorgi zimmî dükkân-ı mezkûrda aded-i şühûr beyân olunmaksızın beher şehr yüzer para icâre ile müşâhereten müstecirim olup lâkin dükkân-ı merkūmun bana lüzûmu olmağla târih-i i‘lâm şehri gāyetine izâfetle fesh-i îcâr etmemle gāyet-i şehr-i mezkûrda dükkân-ı merkūmdan hurûca mersûm Yorgi zimmîye tenbîh olunmak matlûbumdur deyü [da‘vâ]ya tasaddî eylediğimde mersûm Yorgi zimmî dahi cevâbında kethüdâmız hâzır-ı mezbûrun yedine i‘tâ buyrulan emr-i âlîşân mantûkunca gedik tâ‘bir olunan âlât-ı muharrere-i mezkûre benim yedimde malım olup bu makūle dükkân mutasarrıflarının gedik ashâbı olan müstecirlerini bî-vech ihrâca tasaddîleri memnû‘ ve nizâm-ı kadîmimiz vech-i meşrûh üzere cârî olagelmişdir deyü hurûcdan imtinâ‘-birle beynimizde ba‘de vukū‘ı’l-münâza‘a ve bâ-vesâtet-i muslihîn beynimiz tevfîk ve ıslâh olunup ben ber-vech-i meşrûh mâlik olduğum gedik tâ‘bir olunur âlât-ı muharrere-i mezkûreyi iki yüz guruş semen-i makbûza mersûm Yorgi zimmîye bey‘ ve temlîk ve dükkân-ı mezkûru dahi târih-i i‘lâmdan beher şehr yüz para icâre-i kadîmesiyle îcâr ve teslîm eylediğimde ol dahi ber-vech-i muharrer iştirâ ve temellük ve istîcâr ve kabz ve kabûl-birle kat‘-ı münâza‘a eyledik deyü ikrâr ve tasdîkleri bi’l-iltimâs huzûr-ı âlîlerine i‘lâm olundu.<br><br>Fî 11 Şevvâl sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22674"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22676"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b311"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o459"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>