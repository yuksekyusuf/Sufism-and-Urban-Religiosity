﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 502<br>Hüküm no: 451<br>Orijinal metin no: [85a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Melkon v. Asador ile kardeşi Kigork’un, uncu değirmeni hisselerini Şehrî Ahmed b. Ahmed’e sattıkları</b><br><br>Uncu değirmeni mübâya‘ası ve ismine kaydı<br><br>Ma‘rûz<br><br>Âsitâne-i aliyyede vâki‘ uncu esnâfından Melkon v. Asador zimmî kendi nefsinden asâleten ve li-ebeveyn er karındaşı Kigork zimmî tarafından husûs-ı âtîde vekîl olduğu esnâf-ı merkūme kethudâsı Abdülbaki Ağa b. Mustafa ve Uncu Osman Ağa b. Ali nâm kimesneler şehâdetleriyle sâbit olmağla vekâleten meclis-i şer‘-i münîrde yine esnâf-ı merkūmeden Şehrî Ahmed b. Ahmed nâm kimesne muvâcehesinde bi’l-asâle ve bi’l-vekâle takrîr-i kelâm edip İstanbul’da Yenibağçe kurbünde Keçeciler Hamamı’na muttasıl uncu değirmenine sonradan naklolunan bir horos ta‘bîr olunur bâ-sûret iştirâken ve şâyi‘an mâlik olduğumuz dört re’s bargir ve sâir âlât-ı lâzıme-i ma‘lûmeyi tarafeynden bi’l-îcâb ve’l-kabûl bâtten ve sahîhan bi-safkatin vâhidetin bin dokuz yüz guruş semen-i makbûza bi’l-asâle ve bi’l-vekâle merkūm Ahmed’e bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl edip mebî‘-i mezkûrun tağrîr ve gabnine müte‘allika <<âmme-i>> da‘vâdan tarafeynden her birimiz âharın zimmetini bi’l-asâle ve bi’l-vekâle kabûlü hâvî ibrâ ve ıskāt eyledik fîmâ-ba‘d zikrolunan bir horos ta‘bîr olunur dört re’s bargir ve sâir âlât-ı ma‘lûme merkūm Ahmed’in mal-ı müşterâsı ve hakk-ı sırfı olup benim ve karındaşım müvekkilim mersûm Kigork zimmînin alâkamız kalmamışdır deyü ba‘de’l-ikrâr ve’t-tasdîk zikrolunan bir <<re’s>> horos uncu taşının mahâll-i mezbûrda lüzûmu olmadığından kasaba-i Kasımpaşa’da matbah ardında kâin mâlik olduğu bir horoslu uncu değirmenine nakl ile isim ve mahâll-i evvelini kaydlarını terkīn ve mahâll-i sânî-i mezbûr iki horoslu bir kıt‘a uncu değirmeni olmak üzre kalemine kayd ile ismine tashîhan sûret i‘tâsını merkūm Ahmed istid‘â ve ber-vech-i <<muharrer>> istid‘â nakl ve sûret i‘tâsı muvâfık-ı şurût-ı nizâm olduğunu kethudâ ve esnâf-ı merkūmûn ihbâr ve inhâ etmeleriyle bu sûretde ber-mûceb-i istid‘â nakl ve ismine tashîhan kayd ile sûret i‘tâsı iktizâ eylediği İstanbul Mahkemesi’nden huzûr.<br><br>Fî 18 min-Z sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33877"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33879"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b502"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o536"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>