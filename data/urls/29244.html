﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 24 Numaralı Sicil (H. 1138-1151/M.1726-1738)<br>cilt: 21,&nbsp;sayfa: 351<br>Hüküm no: 266<br>Orijinal metin no: [79b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Yedikule’deki kirişçilerin nizamı ve isimleri</b><br><br>Bâ sah Fîmâ ba‘d işbu şurûtü’n-nizâm ale’d-devâm mer‘î ve düstûrü’l-amel tutulmak üzre İstanbul kadısı fazîletlü Efendi’nin sicillâtına kayd olunup bir sûreti izzetlü yeniçeri ağasına verilip hîn-i iktizâda mürâca‘at ve mazmûnuyla amel olunmak bâbında buyruldu. 5 Ramazân sene [1]140. Hısn-ı Kostantıniyye el-mahmiyye ebvâbından Yedikule kapısında vâki‘ zikr-i âtî kirişçi tâifesinin nizâmları sâdır olan fermân-ı âlî mûcebince bu fakīre havâle buyurulmağın, imtisâlen-lehû dergâh-ı âlî -dâme mahfûfen bi’l-avni’r-Rabbânî- yeniçerileri orta çavuşu fahrü’l-eşbâh Mahmud Çavuş ile ma‘an mahall-i mezbûrda hâlâ Kasablar kethüdâsı Mehmed Kethüdâ’ya mahsûs odaya varıp akd-i meclis olundukda tâife-i mezbûrun mecmû‘u mahall-i mezbûra ihzâr ve ahvâlleri ba‘de’t-tefahhus mecmû‘unun esâmîleridir ki ber vech-i âtî zikr olunur. Fi’l-yevmi’s-sâbi‘ fî Şa‘bâni’l-mu‘azzam sene 1140. Ahîbaba el-Hâc Halil b. Mustafa el-Hâc İbrahim b. Mustafa Kethüdâ el-Hâc Hüseyin b. Mehmed Hüseyin b. Mustafa Mehmed b. İbrahim Diğer Mehmed b. Sofu el-Hâc İsmail b. İbrahim İsmail b. Ahmed Ali Odabaşı b. Halil İsmail Çavuş b. Mehmed Mustafa b. Mehmed Ali b. Abdullah el-Hâc Hasan b. Mahmud Mustafa b. Yusuf Hüseyin b. Dilaver el-Hâc Yahya b. İsmail Mustafa Beşe b. Şaban Ali Beşe b. İsmail Mehmed Beşe b. Ömer Yiğitbaşı Mehmed b. Şaban Ahmed b. el-Hâc Halil Ahmed Odabaşı b. Mahmud Kara Ali b. Mustafa Mehmed b. Mehmed Ali b. Ali İsmail b. Ali Eyyûb Beşe b. Sâlih Kasaboğlu Ahmed Beşe Çalık Ahmed b. Ahmed Aşçıoğlu Mehmed Beşe Çavuş oğlu Mustafa Solak Mehmed b. Halil Ali Çavuş b. İsmail Ömer usta b. Ali Sâlih Beşe b. İsmail Mustafa b. el-Hâc Ahmed Mehmed b. el-Hâc Hüseyin Abdullah b. Halil Mehmed Beşe b. Ahmed Ahmed Beşe b. Ömer [80a] Diğer Mehmed b. ( ) Abdullah Çelebi b. Halil Yahya oğlu Mehmed Beşe Mehmed Çelebi b. İbrahim Ahmed Beşe b. Mustafa Kara Ahmed b. Mustafa Kara Mehmed b. Hasan Kara Mustafa b. Abdullah Kalyoncu İbrahim Beşe Hüseyin b. Mustafa İbrahim b. Musa Ahmed b. Mehmed Derviş Ali b. Hüseyin Hüseyin b. Hasan el-Hâc Mehmed b. Mustafa Mehmed b. el-Hâc Mahmud el-Hâc Ömer b. Ahmed İbrahim Beşe Leylî Molla Mehmed b. Ahmed İsmail b. Yusuf Halil b. İbrahim Es-Seyyid Ahmed b. Mehmed Sofu oğlu Süleyman Mustafa b. Hasan Mehmed b. Mustafa Saman oğlu Ahmed Beşe Köle Hüseyin b. Abdullah Süleyman b. Halil Topçu Mustafa Beşe Mustafa b. el-Hâc Halil Mustafa Beşe b. Mehmed Diğer Mustafa b. Mehmed İbrahim b. Cafer Ali Beşe b. Yakub Eyyûb b. Şaban Sadık b. Süleyman İsmail b. Ahmed Kara Mustafa b. Kara Ali Yakub b. Çalık Odabaşı Mustafa b. el-Hâc Ahmed Mehmed b. Ömer el-Hâc Eyyûb b. İsmail Ebûbekir b. Mehmed Köle Yusuf b. Abdullah Hacızâde Mustafa Gök Ahmed b. İbrahim Arabzâde Mehmed Mahmud b. İbrahim Köle Hasan b. Abdullah Mehmed b. Mustafa İmâmzâde Ali Ali b. Eyyûb Mehmed b. İsmail Gökgöz İsmail Mustafa Beşe b. Mehmed Mehmed b. Kalyoncu İbrahim Mehmed b. el-Hâc Ömer Eyyûb b. el-Hâc İbrahim Halil b. el-Hâc İsmail Ahmed b. İbrahim Abdi b. Eyyûb Beşe Mustafa b. Mehmed Çavuş Ahmed b. Hacı Yahya Mustafa b. Hacı Mehmed Mehmed b. el-Hâc Hüseyin Mehmed b. Koca Osman İbrahim b. Mehmed Ahmed b. Yusuf İmâmzâde Ahmed Musa b. el-Hâc Musa Mustafa b. Çalık Ahmed Ahmed b. Kara Mustafa Mustafa b. Mehmed İbrahim b. ( ) Yusuf b. Leylî İbrahim Mehmed b. Samancı Mustafa b. Mehmed Abdullah Çelebi oğlu Afyoncu Ahmed Beşe Topçu Ali Beşe Mehmed Çavuş Tâife-i mezbûrdan olup medîne-i Üsküdar’da olanlardır ki zikr olunur; Kara Ahmed el-Hâc Mehmed el-Hâc Mustafa Mehmed b. Ahmed İbrahim b. Ahmed Mustafa b. Mehmed Halil b. Ali Diğer el-Hâc Mustafa Mehmed b. el-Hâc Mustafa Mehmed b. Deli Ahmed Mahrûse-i Galata’da vâki‘ tâife-i mezbûre erbâbındandır ki zikr olunur; Ahmed b. Mehmed Es-Seyyid Mustafa Es-Seyyid Mehmed b. Mustafa İbrahim b. Ömer el-Hâc Ali b. Murad İsmail b. Mustafa Mehmed b. el-Hâc Ali Ahmed b. Ömer Musa b. Ramazan Hüseyin b. Hasan Ahmed b. İsmail Ali b. İsmail Ali b. Ahmed Es-Seyyid Ahmed b. es-Seyyid Musa Mahmud b. Ömer el-Hâc Musa b. Ahmed Hallâc tâifesine mahsûs olan kiriş deste 1 aded 80 Kıymet 270 Yalnız iki yüz yetmiş akçedir Keçeci tâifesine mahsûs olan Kiriş deste 1 aded 30 Kıymet 270 Yalnız iki yüz yetmiş akçedir Taşraya mahsûs olan kiriş deste 1 aded 80 Kıymet 180 Yalnız yüz seksen akçedir Sagīr kiriş deste 1 aded 10 Kıymet 120 Yalnız yüz yirmi akçedir Hâlâ dergâh-ı âlî -dâme mahfûfen bi’l-avni’r-Rabbânî- yeniçeri ağası hazretlerine hitâben sâdır olan emr-i âlî-i câmi‘ü’l-vücûh olan meclis-i ma‘kūd-ı mezkûrda feth ve kırâat olundukda tâife-i mezbûrenin mecmû‘undan zümre-i sem‘an ve tâ‘an peyveste-fem-i gerdûn olduğunda müte‘âkiben mazmûn-ı itâ‘at-makrûnu mûcebince fîmâ ba‘d mechûlü’l-ahvâl eşkıyâ tâifesini bir vechile kabûl etmeyip tâife-i mezbûreden olup bâlâda mastûrü’l-esâmî kimesnelerden hilâf-ı şer‘-i şerîf ve mugāyir-i emr-i münîf bir töhmeti zuhûr edenlerimizi hükkâma teslîm ve ecânibden bir kimesneyi kârhânelerimizde iskân ettirmeyip ve ba‘de’l-yevm dâiremiz hudûdunda maktûl bulunup, kātili nâ-ma‘lûm oldukda alâ kavli men yerâhu dem ü diyeti üzerimize olmak üzre ve hırfetimizden bir ferd mugāyir-i emr-i âlî bir vaz‘-ı hareket edip firâr ve gayb eylediği sûretde üzerine şer‘an ve örfen lâzım gelen cezâ ile cümlemiz muâheze olunmak üzre ve mârrü’z-zikr kirişlerimizi pâk ve a‘lâ işleyip kalb ve alçak işlemeyip ve hırfetimizden olmayıp âhar yerden kalb ve alçak kiriş getirip bey‘ edenleri hükkâma ifâde ve i‘lâm edip bir vechile ibâdullâh mutazarrır olmayıp narh-ı mezkûru tecâvüz etmemek üzre tâife-i mezbûrûndan her biri âhara ve mezbûrûn ahîbaba ve kethüdâ ve yiğitbaşıları dahi tâife-i mezbûrûnun vech-i meşrûh üzre mecmû‘una kefâletleri tescîl olunup minvâl-i muharrer kavl ü ittifâk ve ahd [ü] mîsâkları mahallinde mahzar-ı müslimînde ketb ü tahrîr olunduğu işbu mahalle şerh verildi. Fi’l-yevmi’s-sâbi‘ min Şa‘bâni’l-mu‘azzam li sene erba‘în ve mi’e ve elf.</p>          <br><a title="Önceki sayfa" style="text-decoration:none" href="./ayrmetin.php?idno=29243"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29245"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist024&bsm=ist024b351"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist024&bsm=ist024o557"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>