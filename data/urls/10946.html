﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 372<br>Hüküm no: 403<br>Orijinal metin no: [58b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kâtib Muslihiddin mahallesinden Abdurrahman Efendi’nin, öldükten sonra vasiyetini yerine getirmek üzere Hafız Mehmed Efendi’yi vasi tayin ettiği</b><br><br>Husûs ile vasiyet<br><br>Husûs-ı âti’l-beyânın mahâllinde ketb ü tahrîri iltimâs olmağın savb-ı şer‘-i enverden mezûnen irsâl olunan mevlana Hüseyin Efendi b. İbrahim mahmiye-i İslâmbol’da Altımermer kurbünde Kâtib Muslihiddin mahallesinde kâin Hafız Mehmed Efendi b. Mehmed’in menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i âlî eyledikde menzil-i mezbûrda sâkin Abdurrahman Efendi b. el-Hâc Yunus meclis-i ma‘kūd-ı mezkûrda eniştesi işbu bâ‘isü’l-kitâb mezbûr Hafız Mehmed Efendi mahzarında ikrâr ve takrîr-i kelâm edip ben bi-emrillâhi te‘âlâ vefât eylediğimde mezbûr Hafız Mehmed Efendi benim vasîyy-i muhtârım olup mecmû‘-ı terekemi bi’l-vesâye ahz ü kabz eyledikden sonra evvelen vech-i mesnûn üzere techîz ve tekfîn ve sâir levâzım-ı defnim umûruna terekemden elli guruş harc u sarf eyleye ve medîne-i Halebü’ş-şehbâ’da sâkin el-Hâc İsmail Efendi nâm kimesneye cihet-i karzdan elli guruş deynimi îsâl ve teslîm edip bâkī kalan terekemin sülüsünü ifrâz ve sülüs-i mezbûrdan ıskāt-ı salât-ı fâitem içün elli guruş ve keffârât-ı yemîn ve savm ve sâir tezevvürât içün otuz guruş ki cem‘an seksen guruş fukarâ-i Müslimîn beyninde devr ve tasadduk eyleye ve sülüs-i mezbûrdan kırk guruş ile bir servi tabut iştirâ oluna ve sülüs-i mezbûrdan otuz guruş ile Mevlevîhâne Yenikapısı hâricinde kabrim hafr ve etrâfı taş örüle ve sülüs-i mezbûrdan mahalle imâmına on beş guruş verile ve on guruş müezzine verile ve sülüs-i mezbûrdan elli guruş fukarâya tasadduk oluna ve sülüs-i mezbûrdan otuzar guruşdan cem‘an altmış guruş hediyeli iki aded mushaf-ı şerîf iştirâ olunup talebe-i ulûmdan birer müstahık kimesneye verile ve sülüs-i mezbûrdan elli guruş ile tabh-ı ta‘âm ve it‘âm-ı fukarâ oluna ve sülüs-i mezbûrdan her ne fazla kalır ise vasîyy-i mezbûr Mehmed Efendi dilediği vücûh-ı hayra harc ü sarf eyleye ve sülüsân-ı bâkıyemi dahi li-ebeveyn kız karındaşım Nefise ve li-ebin er karındaşlarım Mehmed Ârif ve Mustafa beynlerinde alâ mâ-farazallâhi te‘âlâ tevzî‘ ve taksîm eyleyeler deyü vasiyet ve tenfîzine mezbûr Hafız Mehmed Efendi’yi vasîyy-i muhtâr nasb ve ta‘yîn eyledikde ol dahi ber-minvâl-i muharrer vesâyet-i mezkûreyi kabûl ve hizmet-i lâzımesin kemâ-yenbagī edâya ta‘ahhüd ve iltizâm eylediğini mevlana-yı mezbûr mahâllinde ketb ü tahrîr ve mâ‘an ba‘s olunan ümenâ-i şer‘le meclis-i şer‘a gelip alâ-vukū‘ıhî inhâ ve takrîr etmeğin mâ-vaka‘a bi’t-taleb<br><br>Fî 3 Ca sene 1197<br><br>Şühûdü’l-hâl: Hafız es-Seyyid Ali Efendi b. es-Seyyid Mehmed imâm-ı mahalle-i mezbûre, Mustafa Efendi b. Hasan, Davudpaşa İmâmı Mustafa Efendi b. Mehmed, Müezzin el-Hâc Mehmed b. Mehmed, Süleyman Ağa b. Abdullah, Molla Ali b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=10945"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10947"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b372"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o637"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>