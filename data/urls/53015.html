﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 235<br>Hüküm no: 413<br>Orijinal metin no: [67a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Panayot’un mirasının varisleri arasında paylaşılması ve alacağının tahsil edilmesi</b><br><br>Ma‘rûz,<br><br>Derûn-ı arzuhâlde mastûrü’l-ism olup dört sene mukaddem medîne-i Selanik’de hâlik olan Panayot v. ( ) nâm zimmînin verâseti hâlâ Selanik sükkânından zevce-i metrûkesi Manola nâm Nasrâniye ile sulbî kebîr oğulları Dimo ve Tomo’ya ve sagīr oğlu Manola ve sulbiye sagīre kızı Dezeri’ye munhasıra ve tashîh-i meselesi sekiz sehimden olup bir sehimi zevcesi mezbûreye ve ikişer sehimi oğulları merkūmûndan herbirine ve bir sehimi kızı mersûmeye isâbeti tahakkukundan sonra ashâb-ı arzuhâl verese-i merkūmûndan mesfûr Dimo sâbıkā Selanik müftîsi olup hâlâ Üsküdar’da müsâfiren sâkin Abdurrahman Efendi ile bi’t-terâfu‘ mürâfa‘a-i şer‘-i şerîf olduklarında mezbûr Abdurrahman Efendi’nin ber-mûceb-i temessük hâlik-i merkūm Panayot’a cihet-i deyn-i şer‘îden dört yüz yetmiş beş guruş deyni olup meblağ-ı merkūmun yüz yetmiş üç guruşunu hayatında kendüye edâ edip bâkī zimmetinde üç yüz iki guruş deyni kalıp meblağ-ı merkūmun tashîh-i mezkûr üzere yetmiş beş buçuk guruşu sahib-i arzuhâl mersûm Dimo’ya isâbet eylediği mezbûr Abdurrahman Efendi’nin ikrârıyla sâbit ve meblağ-ı merkūm yetmiş beş buçuk guruşu merkūm Dimo’ya edâ ve teslîme mezbûr Abdurrahman Efendi’ye ba‘de’t-tenbîh mezbûr Abdurrahman Efendi dahi meblağ-ı merkūm mukābelesinde emlâkimden hâlik mezbûre irtihân eylediğim yüz guruş kıymetli bir çift altın bilezik ile yine hâlik-i merkūmun zimmetinde mütevellisi olduğum vakıf mahzen icâresinden dokuz senede müctemi‘a olan seksen bir guruş hakkım vardır deyü iddi‘â ve merkūm Dimo icâre-i merkūme anam mezbûrenin deynidir deyü hâlik-i mersûmun icâre ve deynini ve rehn-i mezbûru inkâr etmekle mezbûr Abdurrahman Efendi müdde‘âlarını beyân için şâhide havâle olunduğu mübâşirleri çavuş kulları iltimâsıyla huzûr-ı âlîlerine i‘lâm olundu.<br><br>Fî 11 Recebi’l-ferd sene 1155</p>          <br><a title="Önceki sayfa" style="text-decoration:none" href="./ayrmetin.php?idno=53014"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53016"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b235"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o242"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>