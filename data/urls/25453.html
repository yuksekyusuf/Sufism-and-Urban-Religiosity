﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 499<br>Hüküm no: 566<br>Orijinal metin no: [69b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eşme Ana bt. Veli’nin, kızkardeşi Sâliha’dan kendisine miras kalan ½ ev hissesini kardeşi Ahmed’e sattığı</b><br><br>Mübâya‘a-i nısf hisse.<br><br>Mahmiye-i İstanbul’da ( ) Mahalle’de sâkine olup mukaddemâ fevt olan Sâliha bt. Veli nâm hatunun verâseti zevc-i metrûkü Mehmed ile li-ebeveyn kız karındaşı Eşme Ana’ya münhasıra olduğu şer‘an sâbit oldukdan sonra mezbûre Eşme Ana tarafından zikri câ’î menzilden hissesini vâzı‘u’l-yed olduğu şer‘an sâbit olan zevci mezbûr Mehmed’den taleb ve ahz ve bey‘ ve kabz-ı semen ve kendiye îsâl ve teslîme ve kabz [ve] teslîm mütevakkıf olduğu umûra vekîl olup mezbûreyi ma‘rifet-i şer‘iye ile ârifân Yusuf Bey b. Mehmed el-cündî ve Ahmed Çelebi b. Mehmed şehâdetleri ile vekâleti sâbite olan Ahmed b. Reyhan nâm kimesne meclis-i şer‘de hâfızü’l-vesîka el-Hâc Ahmed mahzarında bi’l-vekâle ikrâr ve takrîr-i kelâm edip müteveffât-ı mezbûrenin muhallefâtından olup nısf-ı şâyi‘i ırsen müvekkileme intikāl edip mahalle-i merkūmede vâki‘ bir tarafı el-Hâc Ahmed menziline ve bir tarafı Kafesdâr el-Hâc Mehmed menziline ve bir tarafı Na‘lbend Hatun menziline ve bir tarafı tarîk-i âmma müntehî iki bâb fevkānî odayı ve kenîfi müştemil mülk menzilden nısf hisse-i şâyi‘asını beyne’t-tâlibîn müzâyede ve [ba‘de] inkıtâ‘ı’r-rağbe beş bin beş yüz akçede müvekkilem mezbûre Eşme Ana’nın teyzesi oğlu mezbûr el-Hâc Ahmed üzerinde karâr edip bir akçe ziyâde ile tâlib-i âhar bulunmamağla meblağ-ı mezbûra bi’l-vekâle bey‘ ol dahi iştirâ ve kabûl eyledikden sonra semeni olan meblağ-ı mezbûr beş bin beş yüz akçeyi yedinden kabz eyledim, min-ba‘d menzil-i [mezbûr] mezbûrun mülk-i müşterâsı olup mutasarrıf olsun dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-hâmis aşer min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: Pîrî Bey b. Veli, Hüseyin Bey el-cündî, Mehmed Beşe b. Mustafa, İmâm Mehmed Efendi, Ramazan b., el-Hâc Hüseyin b. Receb, Mehmed b. Ma‘den, Na‘lbend(?) Mehmed b. Abdullah, Hüseyin Efendi el-Burûsî, Abdi Çelebi b. Hüseyin, Baba Rasûl b. Rıdvan.</p>          <br><a title="Önceki sayfa" style="text-decoration:none" href="./ayrmetin.php?idno=25452"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25454"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b499"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o997"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>