﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 160<br>Hüküm no: 182<br>Orijinal metin no: [54b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yusuf Beşe ve Osman Usta’nın Rus asıllı cariyeleri Badıreftar’ı azad ettikleri</b><br><br>Mahmiye-i Galata’ya tâbi‘ kasaba-i Beşiktaş mahallâtından merhûme Hanım Hatun mahallesi sâkinelerinden iken bundan akdem müteveffât olan Üftâde bt. Abdullah nâm hatunun verâseti zevc-i metrûkü Yusuf Beşe b. Mehmed nâm kimesne ile mevlâsı fahrü’l-akrân Osman Usta b. Hüseyin’e münhasıra oldukdan sonra mezbûrân Yusuf Beşe ve Osman Usta taraflarından ıtk-ı âti’l-beyânı ikrâra vekîl olup mahzar-ı hasm-ı câhidde Enver Efendi b. İslam ve Hasan Çelebi b. Muharrem nâm kimesneler şehâdetleri ile şer‘an vekâleti sâbite olan Mehmed Efendi b. Zülfikâr nâm kimesne mahfil-i kazâda işbu bâ‘isetü’l-kitâb orta boylu açık kaşlı koyun elâ gözlü Rusiyyetü’l-asl olup rıkkiyyetine mu‘terife olan Bâdreftâr bt. Abdullah nâm câriye muvâcehesinde bi’l-vekâle ikrâr ve takrîr-i kelâm edüp evsâf-ı mezkûre ile mevsûfe olan merkūme Bâdreftâr müteveffât-ı mezbûrenin hâl-i sıhhatinde câriye-i memlûkesi olup ba‘de vefâtihî bi-hasebi’l-irsi’ş-şer‘î müvekkilân-ı mezbûrâna intikāl etmekle müvekkilân-ı mersûmân dahi merkūme Bâdıreftâr’a hasbeten lillâhi te‘âlâ ve taleben li-merzâtihî mâllarından ihrâc [ve] i‘tâk ve tahrîr eylediler ba‘de’l-yevm mezbûre Bâdreftâr sâir harâir-i asliyyât gibi hürre olup uhdesinde mevâlî için utekā üzerine sâbit olan hakk-ı velâdan gayrı alâkaları kalmadı dedikde vekîl-i mezbûrun vech-i meşrûh üzere cârî ve sâdır olan ikrârını merkūme Bâdreftâr talebiyle ketb ve terkīm olundu.<br><br>Tahrîren fi’l-yevmi’s-sânî aşer min-Şa‘bâni’l-mu‘azzam li-sene isneteyn ve sittîn ve elf.<br><br>Şühûdü’l-hâl: Halil Efendi el-kādı, Muharrem Bey b. Abdülmennan, İsmail Bey bevvâb-ı sultânî, Veli Beşe b. Abdullah, Hüseyin Çelebi b. Muharrem, İbrahim Efendi el-müderris, Lütfi Çelebi b. Mustafa, Esad Çelebi b. Mustafa, Mehmed Çelebi b. Veli, Derviş Mehmed mevlevî, Cafer muhzır.</p>          <br><a title="Önceki sayfa" style="text-decoration:none" href="./ayrmetin.php?idno=10343"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10345"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b160"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o326"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>