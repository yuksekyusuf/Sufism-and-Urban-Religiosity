﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 189<br>Hüküm no: 195<br>Orijinal metin no: [52a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>es-Seyyid Ebubekir’in çörekçi dükkanı gedik hissesini sattığı Hüseyin’e açtığı davanın reddolunduğu</b><br><br>Ma‘rûz<br><br>Arzuhâl eden es-Seyyid Ebubekir meclis-i şer‘-i şerîf-i enverde çörekci esnâfından derûn-ı arzuhâlde mezkûrü’l-ism Hüseyin ile terâfu‘larında karındaşım müteveffâ çörekci el-Hâc es-Seyyid Mehmed’in hasren vârisi olmamla terekesi ma‘rifet-i şer‘le tahrîr olunduğu esnâda İstanbul’da İskilib Hânı kurbünde vâki‘ ma‘lûmü’l-hudûd bir bâb çörekci dükkânı derûnunda mevcûde gedik ta‘bîr olunur âlât-ı lâzımenin rub‘ hissesi karındaşım müteveffâ-yı mezbûrun ile’l-vefât mülkü ve ba‘de vefâtihî bana mevrûs olmağla rub‘ hisse-i mezkûreyi bey‘ murâd ettiğimde esnâf-ı mezbûre kethüdâsı ve ustaları kassâm-ı askerî huzûrunda meclis-i şer‘de hisse-i mezkûrenin elyevm semeni misli bin guruşdur deyü haber vermeleriyle ben dahî hisse-i mezkûreyi alât-ı mezkûreden hisse-i ma‘lûmeye mutasarrıf olan işbu merkûm Hüseyin’e bin guruşa bey‘-i bâtt-ı sahih-i şer‘î ile bey‘ ve temlîk ol dahî iştirâ ve temellük ve kabûl ve semeni mezkûru yedinden tamâmen kabz ve hisse-i mezkûreye müte‘allika da‘vâdan zimmetini ibrâ etmişdim lâkin âlât-ı mezkûre ol târîhde bin guruşdan ziyâde semene mütehammil olup mücerred kethüdâ ve ustalar bahâsı bin guruşdur demeleriyle mezbûra bey‘ etmemle hisse-i mezkûrenin değer bahâsını tekmîl eylesün yâhûd verdiği bin guruşu alıp hisse-i mezkûreyi bana teslîm eylesin deyü tasaddî eylediği da‘vâsı takrîr-i meşrûha üzre meşrû‘a ve iltifâta şâyân olmamağın müdde‘î-i mezbûr es-Seyyid Ebubekir da‘vâ-yı mezkûresiyle merkûm Hüseyin’e bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 27 min Şevvâl sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30653"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30655"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b189"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o295"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>