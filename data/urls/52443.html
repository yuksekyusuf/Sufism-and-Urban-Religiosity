﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 139<br>Hüküm no: 133<br>Orijinal metin no: [42a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havva Hatun’un vasiyetinin icrası için Mehmed Çelebi’yi vasi tayin ettiği</b><br><br>Medîne-i Üsküdar’da Tenbel el-Hâc Mehmed mahallesinde sâkine ve zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe Havva bt. Ahmed nâm hatun kendinin ber-vech-i âtî vesâyâsını tenfîze vasiyy-i muhtâr nasb u ta‘yîn ve ihtiyâr eylediği işbu râfi‘ü’l-vesîka Mehmed Çelebi b. Veliyüddin nâm kimesne mahzarında bi-tav‘ihâ ikrâr ve takrîr-i kelâm edip ben müsinne ve alîle olmağla bi-emrillâhi te‘âlâ dâr-ı fenâdan dâr-ı bekāya irtihâl eylediğimde mezbûr Mehmed Çelebi tereke-i ma‘lûmemi ma‘rifet-i şer‘le ahz u kabz edip ve semen-i misilleri ile âhar[a] bey‘ ve hâsıl olan esmânından yetmiş guruşu ifrâz ve imtiyâz edip meblağ-ı merkūm yetmiş guruş ile techîz ve tekfînim ve levâzım-ı kabrim görülüp ve eyyâm-ı mu‘tâdede tabh-ı ta‘âm ve it‘âm-ı fukarâ oluna ve vasiyy-i muhtârım sâir dilediği vücûh-ı birre harc ü sarf eyleye deyü vasiyet ve tenfîzine mezbûr Mehmed Çelebi’yi vasiyy-i muhtâr nasb u ta‘yîn eyledikde ol dahi vesâyet-i mezkûreyi kabûl ve hizmet-i lâzımesini edâya ta‘ahhüd ve iltizâm etmeğin mâ hüve’l-vâki‘ bi’t-taleb ketb olundu.<br><br>Fî 26 [Zilhicce] sene 1150<br><br>Şuhûdü’l-hâl: Ebubekir efendi b. Halil el-İmâm, Gürcü Halil b. İbrahim, Kömürcü Mustafa Beşe b. Hüseyin, Veli Beşe b. Abdülkerim, Nalbandzâde İsmail Beşe b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=52442"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52444"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b139"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o297"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>