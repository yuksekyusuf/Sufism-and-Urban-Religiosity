﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 157<br>Hüküm no: 119<br>Orijinal metin no: [16b-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Sunullah Efendi’nin hanımı Râbia’nın terekeden olan arsayı daha önce borcuna karşılık aldığından varislerin arsada hakkı olmadığı</b><br><br>Bi-imzâ-i efendi<br><br>Mahmiye-i İstanbul’da Ali Paşa-i atîk mahallesinde sâkin iken bundan akdem vedâ‘-ı âlem-i fânî eden Sunullah Efendi b. Abdullah b. Abdullah’ın verâseti zevce-i metrûkesi Râbia bt. Abdullah b. Abdullah nâm hatun ile usûbet-i nesebiye cihetinden li-ebeveyn ammi oğulları olup ba‘dehû intikāl-i dâr-ı bekā eden merhûm Abdülbaki Efendi b. el-merhûm Kevâkibîzâde Veliyüddin Efendi ile fahrü’l-müderrisîni’l-kirâm Şeyh Mehmed Efendi ve umdetü’l-müderrisîni’l-kirâm Abdullah Efendi ibney el-merhûm el-mebrûr Kevâkibîzâde Mustafa Efendi’ye ve İbrahim Molla Efendi b. el-merhûm Kevâkibîzâde Ahmed Efendi’ye ba‘de’l-ihzâr mûmâ-ileyh Abdullah Efendi meclis-i şer‘-i şerîfde bâ‘isetü hâzihi’l-vesîka mezbûre Râbia tarafından husûs-ı âti’l-beyânda husûmet ve redd-i cevâba vekîl olduğu zât-ı mezbûreyi ma‘rifet-i şer‘iyye ile ârifân Ali Efendi b. Şa‘bân ve Abbas b. Abdullah nâm kimesneler şehâdetleriyle şer‘an sâbit ve mütehakkık ve sübût-ı vekâletine hükm-i şer‘î lâhık olan es-Seyyid el-Hâc Ömer b. es-Seyyid Hasan nâm kimesne mahzarında üzerine da‘vâ ve takrîr-i kelâm edip mahalle-i mezbûrede vâki‘ ma‘lûmü’l-hudûd mülk arsa-i ma‘lûme mûrisimiz müteveffâ-yı mezbûrun ile’l-vefât yedinde mülkü ba‘de vefâtihî bana ve verese-i sâire-i mezkûresine mevrûs olmuş iken müvekkile-i mezbûre Râbia müstakıllen kendi mülkü olmak üzere vaz‘-ı yed etmişdir, hâlâ suâl olunup arsa-i merkūmede olan hisse-i irsiye-i şer‘iyyemden müvekkile-i mezbûrenin kasr-ı yedine vekîl-i merkūma tenbîh olunmak matlûbumdur dedikde gıbbe’s-suâl vekîl-i mezbûr cevâbında husûs-ı mezbûru ikrâr lâkin müteveffâ-yı mezbûrun müvekkilem mezbûreye cihet-i karz-ı şer‘îden iki yüz guruş deyn-i müsbeti olmağla arsa-i merkūmeyi vasiyy-i muhtârı olan merkūm Abdülbaki Efendi hayâtında mesâğ-ı şer‘îye [17a] binâen bi’l-izni’ş-şer‘î semeni misli olan iki yüz guruşa bi’l-vesâye müvekkilem mezbûreye bey‘ ve teslîm ve semen-i mezbûru deyni merkūm iki yüz guruşa ber-nehc-i şer‘î takas eylediğinde mezbûre Râbia dahi ber-vech-i muharrer iştirâ ve tesellüm ve mukāssa ve kabûl edip arsa-i merkūmenin mecmû‘u müvekkilem mezbûre Râbia’nın müstakıllen mülk-i müşterâsı olmağla ba‘de’d-def‘ ve’l-inkâr vekîl-i mezbûrdan def‘-i mezkûrunu mübeyyine beyyine taleb olundukda udûl-ı ahrâr-ı ricâl-i Müslimînden olup merkūme Râbia’nın zâtını ârifân Salih Efendi b. el-Hâc İsmail ve İsmail b. Abdullah nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ müteveffâ-yı mezbûr Sunullah Efendi’nin müvekkile-i mezbûre Râbia’ya cihet-i karz-ı şer‘îden iki yüz guruş deyn-i müsbeti olmağla arsa-i merkūmeyi vasiyy-i muhtârı olan merkūm Abdülbaki Efendi hayâtında mesâğ-ı şer‘îye binâen bi’l-izni’ş-şer‘î semen-i misli olan iki yüz guruşa bi’l-vesâye müvekkilem mezbûre Râbia’ya bey‘ ve teslîm ve semen-i mezbûru deyn-i merkūm iki yüz guruşa ber-nehc-i şer‘î takas eylediğinde mezbûre Râbia dahi ber-vech-i muharrer iştirâ ve tesellüm ve mukāssa ve kabûl edip arsa-i mezbûrenin mecmû‘u müstakıllen mülk-i müşterâsı olmuşdur, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettiklerinde gıbbe ri‘âyeti şerâiti’l-kabûl şehâdetleri makbûle olmağın mûcebince ba‘de’l-hükm müdde‘î-i mezbûr Abdullah Efendi ber-minvâl-i muharrer bi-gayr-ı vechin mu‘ârazadan men‘ birle mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Muharremi’l-harâm sene 1153.<br><br>Şuhûdü’l-hâl: Salih Efendi b. Hacı İsmail, İsmail b. Abdullah, Salih Çelebi b. Abdullah, Ali Efendi b. Şa‘bân, Abbas b. Abdullah<br><br>Temme’l-kelâm fî-hâze’l-makām<br><br>Bi-avnillâhi’l-Meliki’l-allâm<br><br>(mühür)<br><br>El-emru hasbemâ hurrire fîhi nemakahû el-fakīr ileyhi te‘âlâ<br><br>el-Hâc İbrahim el-müvellâ hilâfeten bi-medîneti Kostantıniyye el-mahmiye -gufira lehû-</p>          <br><a title="Önceki sayfa" style="text-decoration:none" href="./ayrmetin.php?idno=6334"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6336"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b157"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o666"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>