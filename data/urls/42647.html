﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 422<br>Hüküm no: 541<br>Orijinal metin no: [110b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hafız Abdi’nin İbrahim Ağa ile aralarındaki alacak davasında anlaşma sağlanması</b><br><br>Bâ-mühr-i efendi,<br><br>Ma‘rûz,<br><br>Sâhib-i arzuhâl Hafız Abdi b. el-Hâc İsmail meclis-i şer‘-i münîrde derûn-ı arzuhâlde mezkûrü’l-ism el-Hâc İbrahim Ağa b. Mehmed b. Abdullah tarafından zikri âtî husûsda vekîl olduğu Mustafa Efendi b. Muharrem ve Mehmed b. Mustafa şehâdetleriyle sâbit olan Hafız Ali Efendi b. Mehmed mahzarında müvekkil-i mezbûr el-Hâc İbrahim Ağa bin yüz yetmiş senesinde Süleymâniye kurbünde vâki‘ Kara Mustafa Paşa kızının kızı Hâce Âişe Hanım’ın müceddeden binâ olunan menzilinde binâ emîni olmağla masrûfunun hesâb ve kitâbını rü’yet etmek üzere sene-i mezkûre Şa‘bânı’ndan bir sene tamâmına dek dört yüz zer-i mahbûb ücret beynimizde mukāvele ve bir sene tamâmen binâ-i mezkûrede masrûfunun hesâb ve kitâbını rü’yet ve binâya dahi nezâret etmiş idim. Zikr olunan ecr-i müsemmâ müvekkil-i mezbûr el-Hâc İbrahim Ağa’dan hâlâ taleb ederim deyü ba‘de’d-da‘vâ ve’l-inkâr müdde‘î-i mezbûr Hafız Abdi Efendi sâlifü’l-beyân dört yüz zer-i mahbûb ecr-i müsemmâ da‘vâsından vekîl-i mezbûr Hafız Ali Efendi ile üç yüz otuz guruş bedel-i makbûza sulh olup, mâ‘adâ müdde‘âsına ve bi’l-cümle husûs-ı mezkûra müte‘allika da‘vâdan müvekkil-i mezbûr el-Hâc İbrahim Ağa’nın zimmetini ibrâ-i âm ile ibrâ ve iskāt eylediğinde vekîl-i mezbûr Hafız Ali Efendi dahi bedel-i sulh-ı mezkûra müte‘allika da‘vâdan bi’l-vekâle mezbûr Hafız Abdi Efendi’nin zimmetini ibrâ-i âm ile ibrâ ve iskāt edip bu vechile kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 16 Saferi’l-hayr sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42646"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42648"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b422"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o505"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>