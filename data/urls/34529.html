﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 368<br>Hüküm no: 351<br>Orijinal metin no: [67a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Berber Mehmed Said Ağa’nın berber dükkânı gediğini Takohi’ye sattığı</b><br><br>Berber<br><br>Mahmiye-i İstanbul’da Sultan Selim kurbünde Debbâğyunus mahallesinde sâkin Berber es-Seyyid el-Hâc Mehmed Said Ağa b. es-Seyyid Osman nâm kimesne meclis-i şer‘-i münîrde işbu bâ‘isü’<<l-vesîka>>s-sifr Takohi bt. Zeron nâm Nasrâniyenin sadrî kebîr oğlu ve tarafından husûs-ı âti’l-beyânda tasdîka vekîli Berber Serkiz v. Norsis nâm zimmî muvâcehesinde ikrâr-ı tâm ve takrîr-i kelâm edip mahmiye-i mezbûre hısnı ebvâbından Kapan-ı dakīk kapısı hâricinde kâin Başmuhâsebe kaleminde Tüfenkhâne’de Yako Yahûdi ismine mukayyed ve mu‘teber âhar akāra tebdîl olunan bir bâb berber dükkânından müstahlas beyne’l-hıref gedik ta‘bîr olunur beş ustura ve bir kayış ve bir mir’ât ve bir tarak ve bir mikrâs ve bir cımbız ve iki leğen ve sâir âlât-ı lâzıme-i ma‘lûme akd-i âti’z-zikrin sudûruna değin benim yedimde mülküm olmağın ben ber-minvâl-i muharrer mâlik olduğum âlât-ı gedik-i mezkûru tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile müvekkile-i mersûme Takohi Nasrâniyeye bin iki yüz yirmi guruşa bey‘ ü temlîk ve teslîm eylediğimde ol dahi ber-minvâl-i muharrer yedimden iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezkûr bin iki yüz yirmi guruşu bana tamâmen def‘ ü teslîm ve ben dahi yedinden ahz u kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âm ile ibrâ ve iskāt eyledik fîmâ-ba‘d gedik-i mezkûrda benim aslâ ve kat‘â alâka ve medhalim kalmayıp müşteriye-i müvekkile-i mersûme Takohi Nasrâniyenin mülk-i müşterâsı ve hakk-ı sırfı olmuşdur dedikde gıbbe’t-tasdîki[‘ş-şer‘î mâ-vaka‘a bi’t-taleb ketb olundu]<br><br>Fî 23 Şa‘bân [sene 1247]<br><br>Şuhûdü’l-hâl: Kethüdâ vekîli el-Hâc İbrahim Ağa, Yiğitbaşı el-Hâc Mehmed Nuri Ağa, Kâtib es-Seyyid el-Hâc Abdurrahman Efendi, Du‘âcı İsmail Efendi, Şeyh Mustafa Efendi, Çavuş Mehmed Nuri Ağa.</p>          <br><a title="Önceki sayfa" style="text-decoration:none" href="./ayrmetin.php?idno=34528"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34530"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b368"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o497"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>