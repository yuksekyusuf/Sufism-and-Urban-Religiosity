﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 228<br>Hüküm no: 249<br>Orijinal metin no: [47a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Niğdeli Bahçıvan Zeynel’e borcunu ödemesi için Abdülgani Ağa’ya tenbih</b><br><br>Ma‘rûz,<br><br>Arzuhâl eden Niğdeli Bahçıvan Zeynel v. Sava zimmî mahfil-i şer‘iyyâtda derûn-ı arzuhâlde mezkûrü’l-ism el-Hâc Abdülgani Ağa b. el-Hâc Ali mahzarında mezbûr el-Hâc Abdülgani Ağa’ya târîh-i i‘lâmdan yedi ay mukaddem malımdan iki yüz guruş ikrâz ve teslîm, ol dahi yedimden iktirâz ve kabz ü istihlâk etmekle hâlâ taleb ederim deyü da‘vâ ve mezbûr el-Hâc Abdülgani Ağa cevâbında ikrâr, lâkin meblağ-ı mezkûru müdde‘î-i mesfûr Zeynel zimmînin emriyle gāibân ani’l-beled İstavri ve Hürmüz zimmîlere def‘ ü teslîm eyledim deyü eylediği def‘ini gāibân-ı mesfûrân İstavri ve Hürmüz’ün babaları ve dedeleri isimlerini zikr ile tashîhe kādir olmamağla mu‘teber olmadığından mâ‘adâ mersûm Zeynel dahi münkir olmağın ikrârı mûcebince lâzım gelen meblağ-ı mezkûr iki yüz guruşu müdde‘î-i mersûm Zeynel zimmîye edâ ve teslîme mezbûr el-Hâc Abdülgani Ağa’ya tenbîh olunduğu huzûr-ı âlîlerine i‘lâm olundu.<br><br>Fî 25 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42354"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42356"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b228"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o569"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>