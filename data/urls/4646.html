﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 341<br>Hüküm no: 367<br>Orijinal metin no: [50a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Mehmed nafaka ve diğer alacaklarından feragat ederek kocası Abdülbâki Bey b. Mehmed’den boşanıp birbirlerinin zimmetlerin ibra ettikleri</b><br><br>Fi’l-asl vilâyet-i Anadolu’da Kengiri sancağında …? kazâsına tâbi‘ Okçular nâm karye sâkinelerinden olup hâlâ kasaba-i Kasım Paşa’da Debbâğhâne Mahallesi’nde sâkine ve zâtını ma‘rifet-i şer‘iyye ile ârifân Mehmed Efendi b. Mustafa ve Oruc Bey b. Sefer nâm kimesneler ta‘rîfleriyle mu‘arrefe olan Âişe bt. Mehmed nâm hatun meclis-i şer‘-i şerîf-i enverde zevci Abdülbâki Bey b. Mehmed tarafından husûs-ı âti’l-beyânı tasdîka vekîl olduğu Abdullah Ağa b. Hüseyin ve Mustafa Bey b. İbrahim şehâdetleriyle şer‘an sâbit olan Mahmud Bey b. Mehmed muvâcehesinde bi-tav‘ihâ ikrâr ve takrîr-i kelâm edip müvekkil-i mezkûr Abdülbâki Bey zevcim olup zimmetinde mütekarrer ve ma‘kūdün-aleyh olan otuz iki bin akçe mehr-i müeccelim ve nafaka-i iddet-i mu‘ayyene-i ma‘lûmem üzerlerine ve meûnet-i süknâm dahi kendi üzerime olmak üzere vekîl-i mezkûr ile muhâla‘a-i sahîha-i şer‘iyye ile hul‘ olup vekîl-i mezbûr dahi hul‘-ı mezbûru kabûl eylediğinden sonra hukūk-ı zevciyete ve hîn-i akidde mehr-i müeccel olmak üzere tesmiye olunan iki yüz elli guruş kıymetli câriye da‘vâsından ve kırk miskāl bir çift altın bilezik da‘vâsından ve sâir beynimizde cereyân eden ahz u i‘tâ ve mu‘âmelât-ı şettâ da‘vâsından zevcim müvekkil-i mezkûrun zimmetini ibrâ-i âmm-ı râfi‘u’l-hısâm ile ibrâ ve iskāt edip vekîl-i mezbûr dahi vech-i muharrer üzere benim zimmetimi ibrâ ve iskāt eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 13 min-Cumâdelâhire sene 1121<br><br>Şuhûdü’l-hâl: Ali Ağa b. Süleyman Alaybeyi, Salih Bey b. Abdurrahman Efendi, Abdullah Bey b. Mustafa, Hidayetullah b. el-Hâc Osman, Ali Çelebi b. Salih, Hasan Bey b. Ahmed, Şeyhzâde Ahmed Çelebi b. Mustafa, Abdullah Efendi Sofyalı, Feyzullah Efendi, Ahmed Çelebi b. Süleyman, Mahmud Efendi el-Kādı, Çolak Süleyman Bey an-mahalle-i Tercümân Yunus, Mustafa Çelebi b. Şa‘ban</p>          <br><a title="Önceki sayfa" style="text-decoration:none" href="./ayrmetin.php?idno=4645"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4647"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b341"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o616"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>