﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 160<br>Hüküm no: 123<br>Orijinal metin no: [26a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hanife bt. Ali’nin vefât eden eşi Mustafa b. Abdülgani’nin Mehmed b. Abdülkerim’e olan borcunu ödediği</b><br><br>Türkmen tâifesinin Pehlivanlı cemâ‘atinden olup mahrûse-i Üsküdar’da vâki‘ Kavukçu Hânı demekle ma‘rûf hânda müsâfiren sâkin Mehmed b. Abdülkerim nâm kimesne meclis-i şer‘-i şerîf-i enverde bundan akdem vefât eden Mustafa b. Abdülganî b. Abdullah nâm müteveffânın verâseti zevce-i menkûha-i metrûkesi Hanife bt. Ali nâm hatun ile sulbî sagīr oğlu Ali’ye münhasıra ba‘dehû sagīr-i mezbûr Ali dahi vefât etmeğin verâseti vâlidesi mezbûre Hanife’ye münhasıra olmağla müteveffâ-i mezbûrun tereke-i vâfiyesine bi’l-verâse vâzı‘atü’l-yed olan işbu bâ‘isetü’l-vesîka mezbûre Hanife Hatun mahzarında üzerine da‘vâ ve takrîr-i kelâm edip târih-i kitâbdan iki sene mukaddem vilâyet-i Anadolu’da Balıkesrî kasabasında vâki‘ hânda bin iki yüz elli guruş müteveffâ-i mezbûr Mustafa’ya hayâtında mâlımdan ikrâr [ikrâz] ve teslîm ol dahi ber-vech-i muharrer yedimden iktirâz ve tesellüm ve mesârifine sarfla istihlâk eyledikden sonra mezbûr Mustafa kable’l-edâ vefât etmeğin mezbûre Hanife Hatun’a suâl olunup meblağ-ı mezbûru müteveffâ-i merkūmun tereke-i vâfiyesinden bana edâ ve teslîme tenbîh olunması matlûbumdur dedikde gıbbe’s-suâl mezbûre Hanife Hatun cevâbında fi’l-hakīka müteveffâ-i mezbûrun tereke-i vâfiyesinde ber-vech-i muharrer bi’l-verâse vaz‘-ı yedini ikrâr lâkin deyn-i mezkûru inkâr edicek müdde‘î-i mezbûrdan müdde‘âsına mutâbık beyyine taleb olundukda udûl-i ahrâr-ı ricâl-i Müslimînden ve fi’l-asl zikr olunan Balıkesrî kasabası ahâlîsinden olup Mahmiye-i İstanbul’da Küçük Karaman’da müsâfiren sâkin es-Seyyid İbrahim b. Osman ve Süleyman b. Ahmed ve Mustafa Beşe b. Ahmed ve Ali Beşe b. Hüseyin nâm kimesneler li-ecli’ş-şehâde meclis-i şer‘a hâzirûn olup isre’l-istişhâd fi’l-hakīka müdde‘î-i mezbûr Mehmed târih-i kitâbdan iki sene mukaddem vilâyet-i Anadolu’da mârru’z-zikr Balıkesrî kasabasında vâki‘ hânda işbu mezbûre Hanife’nın zevci müteveffâ-i mezbûr Mustafa b. Abdülganî b. Abdullah’a hayâtında mâlından bin iki yüz elli guruş bizim huzûrumuzda ikrâz ve teslîm ol dahi ber-vech-i muharrer iktirâz ve tesellüm ve mesârifine sarfla istihlâk eyledi biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye ettikde gıbbe’t-ta‘dîl ve’t-tezkiye şehâdetleri şer‘an makbûle olup müdde‘î-i mezbûr Mehmed tahlîf-i şer‘î ile ba‘de’t-tahlîf mûcebince meblağ-ı mezbûr bin iki yüz elli guruşu müteveffâ-i mezbûrun tereke-i vâfiyesinden müdde‘î-i mezbûr Mehmed’e edâ ve teslîme mezbûre Hanife Hatun’a ba‘de’t-tenbîh müdde‘î-i mezbûr Mehmed meclis-i şer‘de mezbûre Hanife Hatun mahzarında ikrâr ve takrîr-i kelâm edip ânifen edâsına tenbîh olunan meblağ-ı mezbûr bin iki yüz elli guruşu müteveffâ-i mezbûrun tereke-i vâfiyesinden olmak üzere Hanife Hatun yedinden bi’t-tamam ahz u kabzeyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 19 Rebî‘ülâhir sene [1]143.<br><br>Şuhûdü’l-hâl: Hasan Efendi b. Mahmud, Hüseyin Ağa b. Mustafa, Himmet b. Abdullah, Mustafa b. el-Hâc Abdurrahman, İsmail b. Ahmed Efendi, İsazâde Ahmed Efendi b. Ahmed Efendi, Salih b. Süleyman, Mehmed Çelebi b. Abdullah, Mustafa b. el-Hâc Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=5046"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5048"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b160"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o739"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>