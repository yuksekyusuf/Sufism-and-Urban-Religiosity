﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 257<br>Hüküm no: 260<br>Orijinal metin no: [23a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Abdullah’dan borç alan (vefa) Hanım bt. Artin’in kalan borcunu ödemesi</b><br><br>Ma‘rûz<br><br>Medîne-i Üsküdar’da Kefçe mahallesinde sâkin es-Seyyid Abdullah b. el-Hâc Mehmed medîne-i mezbûrede mahfil-i bâbda meclis-i şer‘-i hatîrde şahsı mu‘arrefe Hanım bt. Artin nâm Nasrâniye muvâcehesinde merkūme Hanım Nasrâniye târih-i i‘lâmdan yirmi iki ay mukaddem yedimden ve mâlımdan istikrâz ve kabz ve umûruna sarfla istihlâk eylediği iki yüz guruş deyni mukābelesinde zevci gāib ani’l-meclis Gabril v. Asvador nâm zimmî bi’l-münâsafa taht-ı tasarruflarında olan medîne-i mezbûrede Selami mahallesinde vâki‘ ma‘lûmü’l-hudûd ve’l-müştemilât bir bâb vakıf menzillerini zevci merkūmun tevkîliyle bi-tarîki’l-vefâ bâ-ma‘rifet-i mütevellî bana ferâğ ve tefvîz eyledikde ben dahi ber-vech-i muharrer tefevvüz ve kabûl edip ba‘dehû menzil-i mezkûru ba‘de’t-tahliye beher şehr yüzer para ücret kavliyle merkūme Hanım Nasrâniye’ye îcâr ve teslîm eylediğimde ol dahi ber-vech-i muharrer ba‘de’l-istîcâr târih-i i‘lâma gelince şühûr-ı mezkûrede icâre-i mezkûreden zimmetinde müctemi‘a olan elli beş guruşdan bâkī on dört guruş ücret ile deyn-i meblağ-ı merkūm iki yüz guruş ki cem‘an iki yüz on dört guruşu merkūme Hanım Nasrâniye’den hâlâ taleb ederim deyü da‘vâ ve merkūme Hanım Nasrâniye dahi ber-vech-i muharrer ikrâr ü i‘tirâf etmeğin mûcebiyle meblağ-ı merkūm iki yüz on guruşun edâsıyla merkūme Hanım Nasrâniye şer‘an ilzâm olunduğu bi’l-iltimâs huzûr-ı âlîlerine i‘lâm olundu.<br><br>Fî 8 min-Şevvâl sene 1204</p>          <br><a title="Önceki sayfa" style="text-decoration:none" href="./ayrmetin.php?idno=53284"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53286"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b257"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1076"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>