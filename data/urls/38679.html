﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 274<br>Hüküm no: 299<br>Orijinal metin no: [50b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kemahlı Seyyid Yakub Ağa’nın menzil arsasını satması</b><br><br>Arsa mübâya‘ası, 500 guruş<br><br>Mahmiye-i İstanbul’da Salmatomruk kurbünde Molla Aşkī mahallesinde sâkin Silahşorân-ı hâssa’dan Kemahlı es-Seyyid Yakub Ağa b. es-Seyyid İsmail meclis-i şer‘-i şerîf-i enverde işbu bâ‘iseyü’l-vesîka kendinden asıl ve zevcesi Emetullah bt. Mehmed nâm hatun tarafından husûs-ı âti’l-beyânda tasdîka vekîl-i şer‘îsi el-Hâc Süleyman b. Mustafa mahzarında ikrâr-ı tam ve takrîr-i kelâm edip akd-i âti’z-zikrin sudûruna değin bâ-hüccet-i şer‘iye müstakıllen yedimde mülk ve hakkım olup mahmiye-i mezbûrede Osmaniye Câmi‘-i şerîfi kurbünde Sinanpaşa mahallesinde vâki‘ bir tarafdan zikr olunan Sinanpaşa Mescid-i şerîfi ve bir tarafdan el-Hâc Mustafa Efendi menzili arsası ve bir tarafdan Tatar Ali Ağa menzili arsası ve bir tarafdan tarîk-i hâs ile mahdûd bir bâb mülk menzil arsasını tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile merkūmân el-Hâc Süleyman ile zevcesi Emetullah Hatun’a ale’l-iştirâki’s-seviyy beş yüz guruşa bey‘ ü temlik ve teslîm eylediğimde onlar dahi ber-vech-i muharrer iştirâken iştirâ ve temellük ve tesellüm ve kabz ü kabûl eylediklerinden sonra semeni olan meblağ-ı mezbûr beş yüz guruşu müşteriyân-ı merkūmân bana def‘ ü teslîm ben dahi yedlerinden tamamen ahz ü kabz eyledim, fîmâ-ba‘d arsa-i mahdûde-i mezkûre merkūmân el-Hâc Süleyman ile zevcesi Emetullah Hatun’un ale’l-iştirâki’s-seviyy mülk-i müşterâları ve hakk-ı sırfları olup kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika da‘vâdan her birimiz bi’l-asâle âharın zimmetini ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 20 C sene [1]242<br><br>Şühûdü’l-hâl: Es-Seyyid Ebûbekir b. İsmail, Mustafa İzzet b. el-Hâc Hasan, Muhzır Ebûbekir Çelebi, Muhzır Ali Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38678"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38680"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b274"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o518"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>