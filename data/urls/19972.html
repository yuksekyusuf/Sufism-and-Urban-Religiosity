﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 37 Numaralı Sicil (H. 1022 - 1024 / M. 1613 - 1615)<br>cilt: 37,&nbsp;sayfa: 128<br>Hüküm no: 130<br>Orijinal metin no: [44a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hasan Kapudân b. Abdülmennân’ın vasiyyetini icra etmek üzre damadı Süleyman Çelebi b. Musa Bey’i vasî tayin etmesi</b><br><br>Mahmiye-i Galata mahallâtından Câmi‘-i Kebîr mahallesinden fahrü’l-a‘yân Süleyman Çelebi b. Musa Bey mahfil-i kazâda Tersâne-i âmire kapudânlarından olup bundan akdem Donanma-yı hümâyûn seferinde Koron nâm kasabada vefât eden merhûm Hasan Kapudân b. Abdülmennân nâm kimesnenin sulbî kebîr oğlu Mehmed Çelebi mahzarında takrîr-i kelâm ve ta‘bîr ani’l-merâm kılıp, müteveffâ-yı müşârün-ileyh Hasan Kapudân merhûm vesâyâ-yı şer‘iyyesi nâfize ve teberru‘ât-ı mer‘iyyesi câriye ve mu‘tebere olduğu hâlde hâlis kendi malından otuz bin fıddî-i Osmâ[nî] akçe vasiyyet edip, meblağ-ı mezbûr otuz bin akçe techîz ve tekfînime ve hîn-i fevtimde mühimmât-ı lâzımem ve üçümde ve yedimde ve kırkımda it‘âm-ı ta‘âm ve tasadduk-ı erâmil u eytâm ve mahal olan fukarâya bezl u sarf olunup ve bu tafsîl üzre vasiyyetin tenfîzine beni vasî ihtiyâr edip, vasiyyet-i merkūm üzerine musırran fevt olmuşdur. Hâlâ vasiyyet-i merkūm üzerine malı dahi müsâ‘iddir, vesâyetim hasebiyle meblağ-ı mezbûr terekesinden ihrâc olunup tenfîz olunmasın taleb ederim dedikde, gıbbe’s-suâl mezbûr Mehmed Çelebi vasiyyet-i merkūmeyi münkir olmağın, mezbûr Süleyman Çelebi’den da‘vâsına muvâfıka beyyine taleb olundukda, udûl-i müslimîn ve sikāt-ı muvahhidînden Cafer Reis b. Abdullah ve Ramazan Reis b. Abdülmennân nâm kimesneler meclis-i şer‘a li ecli’ş-şehâde hâzırân olup, fi’l-hakīka müteveffâ-yı mûmâ-ileyh Hasan Kapudân vesâyâ-yı şer‘iyyesi nâfize olduğu hâlde kendi hâlis malından otuz bin fıddî-i Osmânî akçe vasiyyet edip, meblağ techîz ve tekfînime ve yevm-i mezbûrda mühimmât-ı lâzımeme ve üçümde ve yedimde ve kırkımda ve yılımda it‘âm-ı ta‘âm ve tasadduk-ı erâmil u eytâm ve mahal olan fukarâya bezl u sarf olunup ve bu tafsîl üzre vasiyyetin tenfîzine dâmâdı mezbûr Süleyman Çelebi’yi bizim huzûrumuzda vasî ihtiyâr edip, vasiyyet-i merkūm üzerine musırran fevt oldu. Bu husûsa şâhidleriz, şehâdet dahi ederiz deyû edâ-i şehâdet-i şer‘iyye ettiklerinde, ba‘de’t-ta‘dîl ve’t-tezkiyye şehâdetleri makbûle oldukdan sonra mûcebi ile hükm olunup, mâ-vaka‘a ketb olundu. Tahrîren fî evâhiri şehri Şevvâl li sene selâse ve ışrîn ve elf.<br><br><br>Şuhûdü’l-hâl: Ömer Efendi el-Mülâzım, Memi Reis b. Abdullah, Hızır Kapudân-ı Tersâne-i âmire, İbrahim Çelebi b. ( ) el-Bevvâbü’s-sultânî, Mehmed Bey b. Cafer ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=19971"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19973"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt037&bsm=glt037b128"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt037&bsm=glt037o219"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>