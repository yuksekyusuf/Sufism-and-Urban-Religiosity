﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 303<br>Hüküm no: 282<br>Orijinal metin no: [35b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed b. Şaban’ın menzilini Mehmed Ağa b. Muslihiddin’e sattığı</b><br><br>Mülk-nâme.<br><br>Mahmiye-i İstanbul’da Kadırgalimanı kurbünde sâkin Ahmed b. Şaban nâm kimesne mahfil-i kazâda Dergâh-ı âlî yeniçerilerinin kethudâ beyi olan umdetü’l-emâcid ve’l-ekârim câmi‘ü’l-mehâmid ve’l-mekârim işbu kitâb-ı sıhhat-nisâbın mâliki Mehmed Ağa b. Muslihiddin tarafından husûs-ı âti’l- beyânı tasdîke sâbitü’l-vekâle vekîli olan mefhari kuzâtü’l-İslâm Gümüşzâde demekle şehîr Yahya Efendi b. Mehmed mahzarında ikrâr ve takrîr-i kelâm edip silk-i mülk-i sahîhimde münselik olup mahmiye-i mezbûrede Şehzâde Sultan Mehmed Han Câmi‘-i şerîfi kurbünde Hoşkadem mahallesinde vâki‘ iki tarafı müşârün-ileyh Mehmed Ağa mülkü ve bir tarafı Fâtıma Hatun mülkü ve bir tarafı tarîk-i hâssa müntehî olup muhavvâta-i hâriciyesi bir bâb fevkānî oda ve bir bâb tahtânî oda ve muhavvâta-i dâhiliyesi iki bâb fevkānî oda ve bir matbah ve bir dehliz ve hamam ve kenîfi ve bir su kuyusunu müştemil menzilimi bi-cümleti’t-tevâbi‘ ve’l-levâhık ve kâffetü’l-menâfi‘ ve’l-merâfık müşârün-ileyh hazretlerine yetmiş bin nakd-i râyic fi’l-vakt akçeye tarafeynden îcâb ve kabûlü hâvî bey‘-ı bâtt-ı sahîh-i şer‘î ile bey‘ u teslîm ol dahi vech-i muharrer üzere iştirâ ve kabûl ve kabz ve tesellüm eyledikden sonra semeni olan meblağ-ı mezbûr yetmiş bin akçeyi müvekkil-i müşârün-ileyh yedinden tamamen ahz u kabz edip ba‘de’l-yevm zikrolunan menzil müşteri-i müşârün-ileyhin mülk-i müşterâsıdır keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî-gurreti şehr-i Ramazani’l-mübârek li-sene isnâ ve seb‘în ve elf.<br><br>Şuhûdü’l-hâl: Sadi Çelebi b. Yahya Efendi, Abdurrahman Efendi b. Hüseyin Kâtib, Eyüp Efendi b. Hasan, Seyyid İsmail Efendi b. Seyyid İbrahim el-imâm, Mustafa Efendi b. Yahya Efendi, el-Hâc Mustafa b. Ali, Ali Çelebi b. Hızır, Halil Çelebi b. Mustafa</p>          <br><a title="Önceki sayfa" style="text-decoration:none" href="./ayrmetin.php?idno=25168"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25170"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b303"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1031"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>