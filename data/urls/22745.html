﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 352<br>Hüküm no: 549<br>Orijinal metin no: [54b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Fâtıma Hatun’un İbrail’den İstanbul’a götürmesi için teslim ettiği mallarını kendisine vermediği iddiasıyla İsmail Reis aleyhine açtığı tazminat davasında iddiasını ispat edemediği</b><br><br>Mahmiye-i İstanbul’da Sofular Mahallesi’nde sâkine mu‘arrefetü’z-zât Şerife Fâtıma bt. es-Seyyid Abdullah nâm hatun Galata Bâb Mahkemesi’nde meclis-i şer‘de sefîne reislerinden İsmail Reis b. Halil nâm kimesne muvâcehesinde ben târih-i i‘lâmdan üç ay mukaddem Bahr-ı siyah’da vâki‘ İbrail kasabasından sefînesiyle Âsitâne-i aliyye’ye irsâl ve bana teslîm için mezbûr İsmail Reis yedine teslîm eylediğim mecmû‘u üç yüz guruş kıymetli yüz kırk vakıyye revgan-ı sâde ve yirmi sekiz vakıyye şem‘-i revgan ve seksen vakıyye sucuk ve otuz vakıyye yoğurdumu bana teslîm etmeyip âhara bey‘le istihlâk etmekle ba‘de’s-sübût kıymet-i şer‘iyyelerini reis-i mezbûrdan tazmîn taleb ederim deyü da‘vâ ettikde ol dahi cevâbında ber-vech-i muharrer ikrâr lâkin eşyâ-i mezkûreyi müdde‘iye-i mezbûreye tamamen def‘ u teslîm etmişidim deyü ba‘de’d-def‘ ve’l-inkâr dâfi‘-i mezbûr İsmail Reis ber-vech-i muharrer def‘-i mezkûrunu lede’t-tezkiye makbûlü’ş-şehâde idükleri ihbâr olunan İbrahim b. Ahmed ve İsmail b. Ali nâm kimesneler şehâdetleriyle müdde‘iye-i mezbûre Şerife Fâtıma hatun muvâcehesinde vech-i şer‘î üzere isbât etmeğin mûcebince müdde‘iye-i mezbûre Fâtıma hatun da‘vâ-yı mezkûresiyle mezbûr İsmail Reis’e bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 3 Zilhicce sene 1221.</p>          <br><a title="Önceki sayfa" style="text-decoration:none" href="./ayrmetin.php?idno=22744"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22746"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b352"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o450"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>