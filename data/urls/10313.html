﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 140<br>Hüküm no: 151<br>Orijinal metin no: [44b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Reis b. Abdullah’ın Kiryaki v. Lefteri’deki alacağının anlaştıkları miktarını alması ve kalan meblağın ispatı için de kendisine mühlet verilmesi</b><br><br>Mahmiye-i Galata muzâfâtından kasaba-i Beşiktaş’a tâbi‘ Kuruçeşme nâm karye sükkânından işbu râfi‘ü’l-kitâb Mustafa Reis b. Abdullah nâm kimesne meclis-i şer‘-i hatîr-i lâzımü’t-tevkīrde yine karye-i mezbûrede sâkin Kiryaki v. Lefteri nâm zimmî muvâcehesinde üzerine da‘vâ ve takrîr-i kelâm edüp merkūm Kiryaki zimmetinde cihet-i deyn-i şer‘îden iki bin altı yüz elli akçe hakkım olup taleb eylediğimde vermede ta‘allül eder suâl olunup alıverilmesi murâdımdır dedikde gıbbe’s-suâl mezbûr Kiryaki cevâbında müdde‘î-i mezbûr Mustafa Reis’e ancak iki bin yüz elli akçe deynim vardır deyü ikrâr mâ‘adâyı inkâr eyledikde mersûm Mustafa Reis’den meblağ-ı bâkī beş yüz akçe dahi mezbûr Kiryaki zimmetinde olduğuna beyyine taleb olundukda ol dahi ityân-ı beyyine için istimhâl edicek mehl-i şer‘î ile imhâl olundukdan sonra ikrârı mertebesi olan meblağ-ı mezkûr iki bin yüz elli akçeyi müdde‘î-i merkūm Mustafa Reis’e edâ ve teslîm eylemeğe mezbûr Kiryaki’ye tenbîh birle [45a] mâ-vaka‘a bi’t-taleb ketb olunup yed-i tâlibe def‘ [ve] vaz‘ olundu.<br><br>Tahrîren fi’l-yevmi’s-sâdis min-şehri Recebi’l-ferd li-sene isneyn ve sittîn ve elf.<br><br>Şühûdü’l-hâl: Mehmed Beşe b. Ahmed, Mehmed Çelebi b. Mahmud, Cafer Beşe b. Mehmed, Mustafa Beşe b. Mehmed, Mehmed Muhzır-ı havâle ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10312"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10314"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b140"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o336"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>