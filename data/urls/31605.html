﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 228<br>Hüküm no: 197<br>Orijinal metin no: [25b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Feyzullah’ın kasap dükkânı hissesini Seyyid Mustafa’ya satması</b><br><br>Tophâne’de kasab gedikleri<br><br>Ma‘rûz<br><br>Hudâvendigâr-ı esbak cennet-mekân firdevs âşiyân merhûm Sultan Abdülhamid Han -aleyhi’r-rahmetü ve’l-gufrân- hazretlerinin evkāf-ı şerîfelerinden Yedikule hâricinde vâki‘ ganem salhânelerinden birinci salhâneye merbût mahrûse-i Galata’ya muzâfe kasaba-i Tophâne kapısı ittisâlinde kâin derûnunda salhânesiyle bir bâb ve yine salhâne-i mezkûreye merbût kasaba-i mezbûrede Manavlar içinde kâin bir bâb ki cem‘an iki bâb kasab dükkânları derûnlarında mevcûde beyne’l-esnâf gedik ta‘bîr olunur âlât-ı lâzıme-i ma‘lûmelere bâ-temessük-i mütevellî müstakıllen mutasarrıf olan es-Seyyid Feyzullah b. es-Seyyid Abdurrahman meclis-i şer‘-i münîrde hâssa kasabbaşısı izzetlü Osman Ağa tarafından mürsel kasablar kethudâsı Süleyman Ağa ve sâir kasab ustaları hâzır oldukları hâlde kasab ustalığını idâreye kādir idüğü ihbâr olunan bâ‘isetü’l-i‘lâm es-Seyyid Mustafa b. es-Seyyid Ali muvâcehesinde takrîr-i kelâm edip ber-vech-i muharrer mutasarrıf olduğum âlât-ı lâzıme-i ma‘lûmelerin dörder sehm i‘tibârıyla üçer sehmini yedimde ibkā ve mâ‘adâ birer sehm-i şâyi‘lerini hüsn-i rızâ ve tayyib-i hâtırım ve ferâğ-ı mu‘teber-i kat‘î ile bedel-i ma‘lûm ve makbûz mukābelesinde bâ-re’y-i mütevellî merkūm es-Seyyid Mustafa’ya ferâğ ve tefvîz eylediğimde ol dahi ber-vech-i muharrer tefevvüz ve kabûl edip ba‘de’l-yevm sâbıku’l-beyân iki bâb dükkânlar derûnlarında mevcûde gedik ta‘bîr olunan âlât-ı lâzıme-i ma‘lûmelerin birer rub‘-ı şâyi‘inde benim alâka ve medhalim kalmayıp merkūm es-Seyyid Mustafa’nın dâhil-i havza-i tasarrufu olmuşdur dedikde merkūm es-Seyyid Mustafa dahi ba‘de’t-tasdîk gedik-i mezkûrların birer rub‘u fâriğ-i mezbûr ferâğından merkūm es-Seyyid Mustafa üzerine tahrîr ve temhîr ve defter-i vakf-ı şerîfe ba‘de’l-kayd mârrü’l-beyân iki bâb dükkânların birer rub‘ gediklerinin zabtları için müceddeden yedine temessük i‘tâsını istid‘â eylediği İstanbul Mahkemesi’nden huzûr-ı [âlîlerine i‘lâm olundu.]<br><br>Fî 17 Muharrem sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31604"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31606"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b228"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o647"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>