﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 387<br>Hüküm no: 471<br>Orijinal metin no: [87b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer Bey Vakfı’ndan Hasan’ın tasarrufunda olan Horzum mezraasının tımar köyü olmadığı ve verilen beratın iptali</b><br><br>Efendi hazretleri imzâsıyladır<br><br>Vilâyet-i Rumili’nde Vize kasabasında Yenice mahallesi ahâlîsinden bâ‘isü’l-kitâb es-Seyyid Hasan b. es-Seyyid Mehmed nâm kimesne Dîvân-ı kāimmakām-ı hazret-i sadrazamîde akd olunan meclis-i şer‘-i şerîfde Hasan Bey b. Memi mahzarında üzerine da‘vâ ve takrîr-i kelâm edip kasaba-i mezbûreye tâbi‘ Horzum nâm karyede vâki‘ merkūm Ömer Bey Vakfı olup Horzum mezra‘ası demekle ma‘rûf mezra‘aya benden mukaddem âbâ vü ecdâdım vakf-ı zâviye olmak üzere mutasarrıflar olup ba‘dehû on beş seneden beri berât-ı şerîf ile tasarrufumda iken ebnâ-yı sipâhiyândan Abdülbaki Bey nâm kimesne zâviye-i mezbûre taraf-ı şehriyârîden timâr olmak üzere bana tevcîh olunmuş idi deyü bin yetmiş sekiz senesinde bir sahte berât ibrâz edip mûcebince zabtı için hâkimü’ş-şer‘den mürâsele aldıkdan sonra zâviye-i mezbûreyi zabt ve mahsûl-i şer‘îsini kabza tarafından mezbûr Hasan Bey’i vekîl ve nâib-i menâb nasb u ta‘yîn etmekle mezbûr Hasan Bey dahi zâviye-i mezbûreyi bin yetmiş sekiz ve bin yetmiş dokuz ve bin seksen senelerinde zabt ve mahsûl-i şer‘îsinden dört yüz altmış esedî guruş kabz edip ben dahi kasaba-i mezbûre nâibinden arz alıp ahvâlimi der-i devlete i‘lâm etdiğimde Küçük Muhâsebe defterlerinde zâviye-i mezbûre Ömer Bey Vakfı olmak üzere berât-ı şerîf ile üzerimde olup tasarrufumda olduğu mastûr ve mukayyed bulunup mezbûr Abdülbaki Bey’in berâtı sahte olduğu müte‘ayyin olmağla mukaddemâ yedimde verilen berât-ı şerîf mûcebince zabt etdirilip berâtım târîhine düşen mahsûlünden hilâf-ı inhâ ile mahsûl alınmış ise elinden alıverile deyü bin seksen bir senesi Rebî‘ülâhiri’nin yedinci günü yedime emr-i şerîf verilmekle yedimde olan emr-i şerîfe ba‘de’n-nazar mezbûr Hasan Bey’den suâl olunup vech-i muharrer üzere zâviye-i mezbûrenin mahsûl-i şer‘îsinden sinîn-i mezbûrede aldığı dört yüz altmış esedî guruşun mezbûr Hasan Bey’den alıverilmesi matlûbumdur deyü mazmûnu min-külli’l-vücûh takrîr-i meşrûhunu nâtık tuğrâ-i garrâ-i sultânî ile mücellâ ve târîh-i mezbûr ile müverrah emr-i şerîf-i cihân-mutâ‘ ibrâz etmeğin gıbbe’s-suâl mezbûr Hasan Bey cevâbında zâviye-i mezbûrenin mahsûl-i şer‘îsinden vech-i muharrer üzere bin yetmiş sekiz ve bin yetmiş dokuz senelerinde ancak iki yüz altmış esedî guruş kabz etmiş idim deyüp ziyâde kabzını inkâr etmeğin müdde‘î-i mezbûr ziyâde da‘vâsı için beyyineye havâle olundukdan sonra mûcebince mezbûr Hasan Bey’in ikrâr-ı mertebesi olan iki yüz altmış esedî guruşu müdde‘î-i mezbûra teslîme mezbûr Hasan Bey’e tenbîh birle mâ-hüve’l-vâki‘ bi’t-taleb ketb olundu.<br><br>Fî-min-şehri Ramazani’l-mübârek li-sene ihdâ ve semânîn ve elf.<br><br>Şuhûdü’l-hâl: Süleyman Çavuş b. Mahmud el-mübâşir, Mehmed Bey b. el-Cündî, zahrü’l-akrân Mehmed Ağa saraylı.</p>          <br><a title="Önceki sayfa" style="text-decoration:none" href="./ayrmetin.php?idno=2788"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2790"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b387"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o536"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>