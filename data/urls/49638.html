﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 26 Numaralı Sicil (H. 970-971 / M. 1562-1563)<br>cilt: 7,&nbsp;sayfa: 438<br>Hüküm no: 987<br>Orijinal metin no: [94a-5]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ahmed b. Hasan’ın karısı Fatma bt. Mehmed’den mehirsiz ve nafakasız boşanması (muhâla‘a)</b><br><br>Vech-i tahrîr-i hurûf budur ki Karye-i Karamanlı’dan Ahmed b. Hasan’ın muhâla‘a-i âtiyeye vekîl-i şer‘îsi olan Sefer b. İlyas meclis-i şer‘de bi-tav‘ihî ikrâr ve i‘tirâf edip müvekkilim mezbûr Ahmed’in, zevcesi Fatıma bt. Mehmed’in bir döşeğin ve bir yorganın ve bir yastığın ve dokuz sikke filorisin mezbûre hâtun tarafından muhâla‘aya vekîl-i şer‘î Elhâc Abdurrezzak b. Hacı Mustafa yedinden alıp mehr-i mü’eccelinden ve iddet-i nafakasından ve sâir hukūk-ı şer‘iyyesinden ferâgat etmek üzere hul‘ ettim zikr olan hukūkdan şer‘iyye ve da‘vâ ve taleb ederse yine mezbûr Ahmed’in zevcesi ola dedikde, mezbûr Hacı Abdurrezzak müvekkilem mezbûre Fatıma tarafından mehr-i mü’eccelinden ve nafaka-i iddetinden ve sâir hukûk-ı şer‘iyyesinden ferâgat şartıyla hul‘ olmasın kabûl ettim dedikde, sıhhat-ı hul‘a hükm olunup gıbbe’t-taleb kayd-ı sicil olundu. Tahrîren fî 21 Şa‘bân li-sene ihdâ ve seb‘îne ve tis‘a-mi’e.<br><br><br>Şuhûdü’l-hâl: Mevlânâ Tâceddin Efendi b. Ömer ve Kapıcı Haydar Bey b. Abdullah ve Hacı Ahmed Çelebi b. Hasan ve Hızır b. Ahmed ve Hacı Davud b. Abdullah ve Memişah b. Hacı Ali ve Kara Hasan b. Hacı Mehmed ve Alagöz Bey b. Abdullah ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=49637"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=49639"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk026&bsm=usk026b438"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk026&bsm=usk026o470"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>