﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 172<br>Hüküm no: 114<br>Orijinal metin no: [11b-7]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nesli Hatun’a ait evin kiralama yoluyla Habibe Halime vakfı mütevellisi Mustafa Beşe’ye satıldığı</b><br><br>Mahmiye-i İstanbul’da Karabaş mahallesinde sâkine Nesli Hatun bt. Mehmed nâm hatun meclis-i şer‘-i hatîr-i lâzımü’t-tevkīrde mahmiye-i mezbûrede Habibe Halime vakfına hâlâ mütevellîsi olan Mustafa Beşe b. ( ) mahzarında ikrâr ve takrîr-i kelâm edip mahalle-i mezbûrede vâki‘ bir tarafdan kendi mülküm ve bir tarafdan Ali b. Abdullah mülkü ve bir tarafdan Mustafa b. Abdullah mülkü ve bir tarafdan tarîk-i âmma müntehî büyût-ı müte‘addideyi müştemil olan cemî‘ mülk menzilimi bi-cümleti’t-tevâbi‘ ve’l-levâhık ve kâffetü’l-menâfi‘ ve’l-merâfık mütevellî-yi mezbûr Mustafa Beşe’ye otuz üç buçuk esedî guruşa bi-tarîkı’l-istiğlâl bey‘ ve teslîm ol dahi vech-i muharrer üzere iştirâ ve tesellüm eyledikden sonra semen-i mezbûr otuz üç buçuk esedî guruşu mütevellî-yi mezbûr Mustafa Beşe yedinden tamamen ahz u kabz eyledikden sonra menzil-i mahdûd-ı mezkûru târih-i kitâbdan bir sene tamamına değin altı yüz akçeye ba‘de’t-tahliyeti’ş-şer‘iye ve’t-takābuzi’l-mer‘î mütevellî-yi mezbûr Mustafa Beşe’den istîcâr edip ol dahi vech-i muharrer üzere bana îcâr eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî min-Şa‘bâni’l-mu‘azzam sene [10]72.<br><br>Şuhûdü’l-hâl: Abd[ullah] Efendi el-imâm, Hasan Efendi el-müezzin, Mehmed b. Hüseyin, Abdi Çelebi b. Hüseyin, Mehmed b. Ramazan, Mehmed b. ( )</p>          <br><a title="Önceki sayfa" style="text-decoration:none" href="./ayrmetin.php?idno=25000"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25002"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b172"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1055"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>