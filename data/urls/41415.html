﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 299<br>Hüküm no: 266<br>Orijinal metin no: [72a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Salih b. Hüseyin’in vârisleriyle Konakçı Ali Paşa b. İbrahim’in alacak davasında sulh oldukları</b><br><br>Mahmiye-i İstanbul’da Tavukpazarı kurbünde sâkin olup hâlâ Eğri vâlîsi olan emirü’l-ümerâi’l-kirâm Konakçı Ali Paşa b. İbrahim tarafından zikri âtî husûsa vekîl olup yine paşa-yı mezbûrun etbâ‘ından Ahmed b. Mehmed ve İbrahim Çavuş b. Mehmed şehâdetleriyle şer‘an vekâleti sâbite olan kethudâsı el-Hâc Mehmed Ağa b. Abdünnebi meclis-i şer‘-i şerîfde mahmiye-i mezbûrede Haydarhâne Mahallesi sükkânından olup bundan akdem vefât eden Salih b. Hüseyin’in verâseti zevce-i menkûhası Hadîce bt. Abdullah ile sulbiye sagīre kızları Emetullah ve Âişe’ye münhasıra olduğu şer‘an zâhir ve müte‘ayyin oldukdan sonra kendi tarafından asîl ve sagīretân-ı mezbûretânın tesviye-i emirleri için savb-ı şer‘-i hatîrden mansûbe vasîleri olan işbu bâ‘isetü’l-kitâb mezbûre Hadîce Hatun mahzarında bi’l-vekâle ikrâr-ı tâm ve takrîr-i kelâm edip mezbûre Hadîce müteveffâ-yı mezbûrun müvekkilim paşa-yı müşârün-ileyh zimmetinde cihet-i karz-ı şer‘îden bin esedî guruş hakkı olup meblağ-ı mezbûrdan beş yüz beş esedî guruşunu hayatında ahz ü kabz edip dört yüz doksan beş esedî [guruş] hakkı bâkī ve meblağ-ı mezbûru kable’l-ahz fevt olup meblağ-ı mezbûr ırsen bize isâbet etmiş (...) [idi ba‘de’d]-da‘vâ ve müvekkil-i müşârün-ileyh bi’l-külliye inkâr etmekle beynlerinde münâza‘ât-ı kesîre cereyânından (...) [sonra muslihûn] tavassut edip iki yüz esedî [72b] guruş üzerine beynimizde akd-i musâlaha olundukda mezbûre Hadîce dahi müdde‘âsını isbât edemeyip ve müvekkilim müşârün-ileyh dahi yemîninden nükûl etmeyip sulh sagīretân-ı mezbûretân haklarında enfa‘ ve evlâ olmağla sulh-i mezbûru kabûl ve bedel-i sulh olan meblağ-ı mezbûrdan elli esedî guruşunu hâlâ mezbûre Hadice’ye edâ ve teslîm ol dahi ahz ü kabz edip bâkī iki yüz esedî guruşu dahi mezbûre Hadice’ye târih-i kitâbdan altı ay tamamında edâ ve teslîme ta‘ahhüd eyledi meblağ-ı bâkī-i mezbûr mezbûrâta müvekkilim müşârün-ileyhin zimmetinde lâzımü’l-edâ deynidir dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâdî aşer min-şehri Rebî‘i’l-evvel li-sene ihdâ ve tis‘în ve elf.<br><br>Şuhûdü’l-hâl: Davud Ağa b. Hüseyin, Karakulak Hasan Ağa b. Mehmed, Mumcu Mehmed Ağa b. Süleyman, Musa Efendi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=41414"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41416"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b299"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o429"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>