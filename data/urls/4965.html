﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 98<br>Hüküm no: 41<br>Orijinal metin no: [8b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mecnun olan Kistosdor v. Serkiz’in arsa üzerindeki hissesinin ferağı için vasisi olan babasına izin verildiği</b><br><br>Mahmiye-i İstanbul’da Mirâhor Mahallesi’nde mütemekkine iken bundan akdem hâlike olan Eznir? bt. Serkiz nâm Nasrâniyenin cünûn-ı mutbık ile mecnûn olan sadrî kebîr oğlu Kistosdor v. Silek [Serkiz] nâm mecnûnun babası ve kıbel-i şer‘den bâ-hüccet vasiyy-i mansûbu olan bâ‘isü hâze’s-sifr mesfûr Serkiz zimmî meclis-i şer‘-i hatîr-i lâzımü’t-tevkīrde takrîr-i kelâm ve tâ‘bir ani’l-merâm edip merhûm Devlethan nâm sâhibü’l-hayrın vakfından olup mahalle-i mezbûrede vâki‘ bir tarafdan Kasandra nâm Nasrâniye menzili ve bir tarafdan Nari nâm Nasrâniye menzil[i] ve bir tarafdan Sahak nâm zimmî menzili ve bir tarafdan tarîk-i âm ile mahdûd ma‘lûmü’l-müştemilât vakıf menzilin nısf-ı şâyi‘i bi’l-icâreteyn hâlik-i mezbûrenin ve nısf-ı şâyi‘-i âharı işbu hâzır bi’l-meclis Aritun nâm zimmînin tasarrufunda olmağla mezbûre Eznir? ba‘de’l-helâk menzil-i mezbûrdan mutasarrıfe olduğu nısf-ı şâyi‘i sadr-i kebîr oğulları diğer Aritun ve Kigork nâm zimmîler ile mecnûn-ı mezbûra intikāl edip lâkin menzil-i mezbûr harâb ve ta‘mîr ve meremmete birinde kudret ve vüs‘at olmamağla bir vechile kābil-i intifâ‘ olmayıp ve mesfûrûn Aritun ve diğer Aritun ve Kigork zimmîler hisse-i mezkûrelerin âhara ferağ ve kasr-ı yed murâd etmeleriyle binâen-aleyh mecnûn-ı mezbûrun nısf-ı menzil-i mezbûrdan ber-vech-i muharrer mecnûn-ı mezbûrun bir sehm hisse-i mezkûresini mesfûrûnun hisseleri ile ma‘an bedel-i misli ve ma‘rifet-i mütevellî ile âhara ferağ olunup bedel-i mezbûr i‘mâl olunmak mecnûn-ı mezbûr hakkında her vechile enfa‘ olmağla hakīkat-ı hâl vukūfu olan Müslimînden istihbâr olunup kıbel-i şer‘den bana izin verilmek bi’l-vesâye murâdımdır dedikde hakīkat-ı hâl zeyl-i vesîkada mastûrü’l-ism Müslimînden istihbâr olundukda fi’l-vâki‘ husûs-ı mezbûr bi’l-cümle vasiyy-i merkūmun takrîr-i meşrûhu üzere idiğini ihbâr etmeleriyle ber-vech-i muharrer vasiyy-i merkūma kıbel-i şer‘den izin-birle mâ-hüve’l-vâki‘ bi’t-taleb ketb olundu.<br><br>Fî 28 Safer sene [1]143.<br><br>Şuhûdü’l-hâl: İbrahim Beşe b. Mustafa, Hüseyin Beşe b. Halil, İbrahim b. ( ), Mehmed b. Ahmed, Abdullah b. Mustafa, Abdullah b. Nuh, Salih b. Süleyman.</p>          <br><a title="Önceki sayfa" style="text-decoration:none" href="./ayrmetin.php?idno=4964"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4966"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b098"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o755"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>