﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 74<br>Hüküm no: 36<br>Orijinal metin no: [14b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Zübeyde bt. Mehmed’in, evinin karşısına Berber Agop v. Haçador ile eşi Lusyen bt. Sergiz’in inşa ettiklerin evin üst kat penceresini kapattırmak istediği</b><br><br>Pencere keşfi<br><br>Ma‘rûz<br><br>Sâdır olan fermân-ı âlîlerine imtisâlen zikri âtî husûsun mahallinde lede’l-mu‘âyene keşf ve tahkīki’çün savb-ı şer‘-i enverden me’zûnen irsâl olunan Kâtib Mehmed Hidâyetullah Efendi dâ‘îleriyle bi’l-ma‘iyye rü’yete memûr nezâret-i hazret-i şeyhülislâm-ı sellemehü’s-selâmîde âsûde evkāf müfettişi müderrisîn-i kirâmdan Meşreb Efendi hafîdi fazîletlü Mehmed Ârif Efendi tarafından meb‘ûs Kâtib Ali Efendi ve Hâssa mi‘mârı hulefâsından Mehmed Tahir ve Ahmed halîfeler ile nezâret-i hazret-i müşârun-ileyhde olan evkāfdan ashâb-ı hayrâtdan merhûm el-Hâc İbrahim Efendi vakfı müstağallâtından İstanbul’da Salma Tomruk civârında Kefevî Mahallesi’nde vâkı‘ zikri câ’î münâza‘un-fîh olan bir bâb menzile varıp cerîdede mazbûtu’l-esâmî müslimîn huzûrlarında akd-i meclis-i şer‘-i âlî ettiklerinde nezâret-i dâ‘îlerinde olan evkāfdan Hoca Kasım Günânî ve Fâtıma Hatun vakıfları müsakkafâtından ma‘lûmü’l-hudûd bir bâb menzile iki kıt‘a mütevellî temessükleri mantûklarınca bi’l-icâreteyn mutasarrıfe olan sâhib-i arzuhâlin vâlidesi mu‘arrefetü’z-zât Şerife Zübeyde Hatun bt. Mehmed meclis-i ma‘kūd-ı mezkûrda menzil-i mezkûr karşısında tarîk-i âm aşurı? merhûm-ı mezbûr el-Hâc İbrahim Efendi vakfı müstağıllâtından olarak kezâlik ma‘lûmü’l-hudûd bir bâb menzile bâ-temessük-i mütevellî bi’l-icâretyn münâsafeten mutasarrıfları olan derûn-ı arzuhâlde ismi mastûr Berber Agop v. Haçador zimmî ile zevcesi şahsı mu‘arrefe Lusyek? bt. Sergiz nasrâniye muvâcehelerinde zikr olunan el-Hâc İbrahim Efendi vakfının mütevellîsi el-Hâc Halîl Efendi tarafından mürsel Mahmud Ağa b. İbrahim hâzır olduğu halde işbu derûnunda akd-i meclis-i şer‘-i âlî olunan [15a] menzil-i mezkûru zevcân-ı mersûmân bu esnâda hedm-birle müceddeden bir bâb menzil binâ ve inşâ ve fevkānîsinde üç aded ve tahtânîsinde kezâlik üç aded pencereler küşâd ve benim menzil-i mezkûrumun makarr-ı nisvân olan mahallerine nezâret ve havâlesi olmağla nezâret ve havâlesini def‘a zevcân-ı mersûmâna tenbîh olunmak matlûbumuzdur deyu bundan akdem da‘vâya tasaddî etmiş-idik el-hâletü hâzihî beynimize muslihûn tavassutuyla beynimiz ıslâh olunup zevcân-ı mersûmân menzil-i mezkûrun fevkānîsinde küşâd eyledikleri üç aded pencereleri sedd ve pend fakat kesb-i ziyâ için mi‘mârân-ı mezbûrân misâhalarıyla tavana karîb mahalden fedâ yirmi parmak pencerelerin der-i tahtânîsinde küşâd eyledikleri kezâlik üç aded pencerelerin karşısından kerpiçhâne duvarına muttasıl mi‘mârân-ı mezbûrân misâhalarıyla tûlen yedi buçuk zirâ‘ ve kadden dört buçuk zirâ‘ olarak poyralıktan dökme ve omurgadan kuşaklı menzil-i mezkûrdan payandalı tahta havâle ile nezâret ve havâlesini def‘a ta‘ahhüd eylediklerinde ben dahi vech-i meşrûh üzere ta‘ahhüdlerini kabûl edip bu vechile kat‘-ı nizâ eyledik deyu ikrâr ve tasdîklerini kâtibân-ı mezbûrân mahallinde ketb ve tahrîr ve ma‘an meb‘ûs ümenâ-i şer‘le meclis-i şer‘a gelip alâ-vukū‘ihi inhâ ve takrîr eyledikleri İstanbul Mahkemesi’nden huzûr.<br><br>Fî 2 Za sene [1]241</p>          <br><a title="Önceki sayfa" style="text-decoration:none" href="./ayrmetin.php?idno=33319"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33321"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b074"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o195"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>