﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 151<br>Hüküm no: 95<br>Orijinal metin no: [26a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ramazan Ağa’nın, Bi’retü’l-fırat kadısı Hüseyin Efendi aleyhindeki davasında anlaşma sağlanması</b><br><br>Vilâyet-i Anadolu’da Bi’retü’l-fırat Alaybeyisi olduğu hâlde fevt olan Yusuf Ağa b. Süleyman nâm kimesnenin vârisi olan li-ebeveyn karındaşı Ramazan Ağa nâm kimesne mahmiye-i İstanbul’da meclis-i şer‘de sâbıkā kazâ-i mezbûr kādısı olan bâ‘isü’l-vesîka Hüseyin Efendi [b.] Sûzî? kazâ-i mezbûrda kādı olduğu hâlde karındaşım müteveffâ-yı mezbûrun terekesinden resm-i kısmet nâmıyla ik iyüz elli guruş ve muhallefâtından dahi üç yüz guruşluk eşyâsını bi-gayrı hakkın ahz u kabz etmekle meblağ-ı mecmû‘-ı mezbûr beş yüz elli guruşu merkūm Hüseyin Efendi’den taleb ve da‘vâ eylediğimde nizâ‘-ı küllî vukū‘undan sonra el-hâletü hâzihi da‘vâ-i mezbûremden merkūm Hüseyin Efendi benimle an-inkâr on altı guruş üzere akd-i musâlaha eyledikde ben dahi sulh-ı mezbûru ba‘de’l-kabûl bedel-i sulh olan meblağ-ı mezbûr on altı guruşu merkūm Hüseyin Efendi yedinden tamâmen ahz u kabz edip husûs-ı mezbûra müte‘allıka da‘vâdan merkūm Hüseyin Efendi’nin zimmetini ibrâ ve iskāt eyledim dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî min-Saferi’l-hayr li-sene sitte aşere ve mi’e ve elf.<br><br>Şuhûdü’l-hâl: osman Efendi el-kādı, Mustafa Efendi el-kādı, Yusuf Ağa ez-za‘îm, Süleyman b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=41624"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41626"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b151"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o667"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>