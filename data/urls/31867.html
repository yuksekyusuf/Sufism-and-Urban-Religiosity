﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 475<br>Hüküm no: 459<br>Orijinal metin no: [66b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kâtip Şerif Hacı Mustafa Efendi Cami ve Mektebi Vakfı’nın tevliyet hakkının kendisine ait olduğunu iddia eden Mehmed Arif Efendi’nin iddiasını ispat edemediği</b><br><br>Tevliyet mâddesi<br><br>Ma‘rûz<br><br>Sâhib-i arzuhâl Mehmed Ârif Efendi b. Ahmed meclis-i şer‘-i münîrde defterdâr-ı şıkk-ı evvel sa‘âdetlü efendi hazretlerinin nezâretlerinde âsûde evkāfdan İstanbul’da Aksaray nezdinde vâki‘ merhûm Kâtib Şerîf el-Hâc Mustafa Efendi Câmi‘-i şerîfi [ve] Mekteb-i Latifi Vakfı’nın yevmî otuz akçe vazîfe ile tevliyetine bâ-berât-ı âlî-şân mutasarrıf olan derûn-ı arzuhâlde mezkûrü’l-ism İsmail Nuri Efendi b. ( ) mahzarında vâkıf-ı merhûm-ı mûmâ-ileyhin bir kıt‘a vakfiye-i ma‘mûlün-bihâsında tafsîl ü beyân olunduğu üzere vakfının tevliyetini evvelâ kendi nefsine ba‘dehû evlâd ve evlâd-ı evlâd-ı evlâdına ba‘dehû kabakulak yeğeni el-Hâc Süleyman Beyefendi’ye ve ba‘dehû evlâdı ve evlâdı ve evlâd-ı evlâdı ve evlâd-ı evlâd-ı evlâdının batnen ba‘de-batnin ekberine ba‘dehû eşref ve erşed mürtezikaya şart ve ta‘yîn etmiş olup bundan akdemce tevliyet-i mezkûreye şart-ı vâkıf üzere mûmâ-ileyh el-Hâc Süleyman Bey’in oğlu Mehmed Said Beyefendi mutasarrıf iken bilâ-veled fevt oldukda meşrûtün-lehüm olan evlâd bi’l-külliye münkarız olmağla vakf-ı mezbûrun kâtibi olan merkūm İsmail Nuri Efendi mürtezikanın eşref ve umûr-ı vakf-ı mezbûru idâreye muktedir cümlesinin erşedi idiği bi’l-ihbâr mütehakkık olup nevbet-i tasarruf-ı tevliyet ber-mûceb-i şurût-ı vâkıf kâtib-i mezbûr İsmail Nuri Efendi’ye intikāl ve vech-i meşrûh üzere tevcîh olunmuş olup lâkin ben mûmâ-ileyh el-Hâc Süleyman Beyefendi’nin li-ebeveyn [67a] ammi Mehmed’in oğlu Ahmed’in sulbî oğlu olup ol-vechile meşrûtün-leh olan mûmâ-ileyh el-Hâc Süleyman Beyefendi’nin usûbet-i nesebiyye cihetinden akreb-i akrabasından olduğuma binâen tevliyet-i merkūme mezbûr İsmail Nuri Efendi’nin ref‘inden bana tevcîh olunmak murâdımdır dedikde müdde‘î-i merkūmun takrîr-i meşrûhu üzere tevliyet-i merkūme mûmâ-ileyh el-Hâc Süleyman Beyefendi’nin ancak evlâd-ı evlâdına meşrûta ve ba‘de inkırâzi’l-evlâd eşref ve erşed mürtezikaya meşrût olup akrabasına meşrûta olmadığını mu‘terif iken tevliyet-i mezkûreyi şer‘an mutâlebeye kādir olmadığı kendiye tefhîm olunup tevliyet-i mezbûre kemâ-kân merkūm İsmail Nuri Efendi tasarrufunda ibkā olunup müdde‘î-i mezbûr Mehmed Ârif da‘vâ-yı mezkûresiyle bî-vech mu‘ârazadan men‘ olunduğu İstanbul Mahkemesi’nden huzûr.<br><br>Fî 3 Receb sene [12]23.</p>          <br><a title="Önceki sayfa" style="text-decoration:none" href="./ayrmetin.php?idno=31866"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31868"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b475"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o606"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>