﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 160<br>Hüküm no: 109<br>Orijinal metin no: [16a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma bt. Hasan, Ayşe bt. Ramazan ve Fâtıma bt. Mustafa’nın Kör Mustafa Beşe b. Hüseyin’den satın aldıkları sade yağ bedelinden kalan borçlarını ödemeleri</b><br><br>Ma‘rûz<br><br>Sahib-i arzuhâl A‘mâ Mustafa Beşe b. Hüseyin meclis-i şer‘de derûn-ı arzuhâlde isimleri mezkûr olup zâtları ta‘rîf-i şer‘î ile mu‘arrefeler olan Âişe bt. Ramazan ve Fâtıma bt. Mustafa ve diğer Fâtıma bt. Hasan nâm hatunlar muvâcehelerinde târih-i i‘lâmdan dört ay mukaddem mezbûrât Âişe ve Fâtıma ve diğer Fâtıma hatunlar semen-i meyseretleri hâsıla oldukda küllen ve ba‘zen edâ etmek üzere beher kıyyesi kırkar paraya malımdan ve yedimden iştirâ ve kabz eyledikleri altmış kıyye revgan-ı sâdenin altmış guruş semeninden sekiz guruşunu bana edâ ve elli iki guruş zimmetlerinde bâkī kalmağla taleb ederim deyü da‘vâ mezbûrât Âişe ve Fâtıma ve diğer Fâtıma hatunlar cevâblarında fi’l-vâki‘ kazıyye minvâl-i muharrer üzere olduğunu ikrâr ancak akd-i mezkûrun eceli mechûl olmağla fâsid ve revgan-ı mezkûrun beher kıyyesinin semen-i misli yirmi üçer paraya olduğu lede’ş-şer‘i’l-enver zâhir olmağla hasbe’ş-şer‘i’l-enver müdde‘î-i mezbûr revgan-ı mezkûrun semen-i mislinden ziyâde mutâlebesinden men‘ olunup ve mezbûrât Âişe ve Fâtıma ve diğer Fâtıma dahi revgan-ı mezkûrun iktizâ eden otuz dört buçuk guruş semen-i mislinden müdde‘î-i mezbûrun makbûzundan bâkī yirmi altı buçuk guruşu müdde‘î-i mezbûra edâ ve teslîmle mezbûrât Âişe ve Fâtıma ve diğer Fâtıma’ya tenbîh olunduğu Mahkeme-i Bâb’dan huzûr-ı âlîlerine i‘lâm olundu.<br><br>Fî 27 R sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7148"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7150"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b160"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o645"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>