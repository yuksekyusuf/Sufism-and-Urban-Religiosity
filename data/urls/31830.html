﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 439<br>Hüküm no: 422<br>Orijinal metin no: [60a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Trabzonlu Mehmed Çavuş’un kiracısı olduğu Galata’daki kahve dükkânı gediğiyle alakalı vârislerinin dükkânın mutasarrıfı Kahvecibaşı Osman Ağa aleyhine açtıkları davada haksız olduklarının anlaşıldığı</b><br><br>Galata’da kahve gediği<br><br>Ma‘rûz<br><br>Bundan akdem vefât eden kalyon çavuşlarından Şişko Çavuş demekle ma‘rûf Trabzonî es-Seyyid Mehmed Çavuş b. Uzun Osman nâm kimesnenin vâlidesi sâhibe-i arzuhâl zâtı mu‘arrefe Şerife Âmine Hatun bt. es-Seyyid Hasan meclis-i şer‘-i münîrde zikri âtî dükkânın bâ-temessük-i mütevellî bi’l-icâreteyn mutasarrıfı ve hâlâ Dârü’s-sa‘âdeti’ş-şerîfe ağası kahvecibaşısı derûn-ı arzuhâlde mezkûrü’l-ism Osman Ağa b. Abdurrahman nâm kimesne tarafından husûs-ı âtîde vekîl olduğu Bostanî Ali Ağa b. Ali ve Bostanî Hasan Ağa b. Hüseyin nâm kimesneler şehâdetleriyle sâbit olan Teberdâr Ahmed Ağa b. Mehmed nâm kimesne muvâcehesinde mahrûse-i Galat’da bezzâzistân kurbünde Bıçakçılar kurbünde vâki‘ ma‘lûmü’l-hudûd bir bâb kahve dükkânı müvekkil-i mezbûr Osman Ağa’nın bi’l-icâreteyn taht-ı tasarrufunda ve derûnunda mevcûde gedik ta‘bîr olunur eşyâ-i ma‘lûme bâ-hüccet benim yedimde malım olmağla müvekkil-i mezbûr Osman Ağa eşyâ-i mezkûreyi bana teslîm birle dükkân-ı mezkûru âhara îcâr etmekle icâre-i mezkûreyi fesh birle bana îcâr etmek üzere vekîl-i mezbûra tenbîh olunmak matlûbumdur deyü da‘vâ etdikde vekîl-i mezbûr dahi cevâbında müteveffâ-yı mezbûr es-Seyyid Mehmed Çavuş’un veresesi zevcesi Şerife Ümmügülsüm Hatun bt. Ahmed kendi nefsinden asâleten ve sagīre kızı Şerife Hadice’nın vasîsi olmağla vesâyeten ve müdde‘iye-i mezbûre Şerife Âmine Hatun kezâlik asâleten işbu târih-i i‘lâm senesi Safer’inin yedinci günü Rumeli kādıaskeri sâbık fazîletlü semâhatlü atûfetlü Ahmed Şemseddin Efendi huzûrunda evvelâ zevce-i mezbûre Şerife Ümmügülsüm Hatun dükkân-ı mezkûr derûnunda mevcûde eşyâ-i ma‘lûme zevcim müteveffâ-yı mezbûrun hayatında gedik olmak üzere yedinde emvâli olup dükkân-ı mezkûr dahi aded-i şühûr beyân olunmaksızın taht-ı icâresinde iken zevcim merkūm fevt ve eşyâ-i mezkûre benimle kızım sagīre mezbûreye ve vâlidesi merkūme Şerife Âmine Hatun’a mevrûs olmuş idi. El-hâletü hâzihî eğerçi icâre-i mezkûre zevcim mezbûrun fevtiyle münfesih olup lâkin mücerred dükkân-ı mezkûrun havâyî gediği zevcim mezbûrun olmak üzere hayatında mâlı olduğu ecilden kemâ-fi’s-sâbık eşyâ-i mezkûreye gedik i‘tibârıyla dükkân-ı mezkûru bize kadîmî kirâ ile îcâr ve teslîm olunup tasarrufumuza mümâna‘at etmemek üzere merkūm Osman Ağa’ya tenbîh olunmak bi’l-asâle ve bi’l-vesâye murâdımdır deyü da‘vâ ve sâniyen müdde‘iye-i merkūme Şerife Âmine Hatun dahi dükkân-ı mezkûr oğlu müteveffâ-yı mezbûrun hayatında taht-ı icâresinde olduğunu tasdîk edip lâkin işbu yedimde olup bin iki yüz on senesi Cumâdelâhire’nin on sekizinci günü târihiyle müverrah Galata Kısmet-i Askeriye Mahkemesi sicillinden muhrec ve mazmûnu müsbet bir kıt‘a mübâya‘a hücceti mantûkunca eşyâ-i mezkûreyi ben ol târihde hâlik olan Yanaki Reis v. Dimitri zimmînin veresesinden bin üç yüz elli guruş semen-i medfû‘ ve makbûza iştirâ edip ol-vechile eşyâ-i mezkûre benim mülk-i müşterâm olup oğlum merkūmun kat‘iyyen alâkası olmamağla öyle olıcak dükkân-ı mezbûrun havâyî gediği benim olmağla merkūm Osman Ağa dükkân-ı mezkûru müstakıllen bana îcâr edip ben tasarruf etmek üzere mezbûr Osman Ağa’ya tenbîh olunsun deyü da‘vâ lâkin takrîr-i meşrûhları üzere gedik-i mezkûr aklâmdan birinde mukayyed ve mu‘teber olmamağla tasaddî eyledikleri havâyî gedik da‘vâları meşrû‘a olmamağla iltifât olunmayıp ancak dükkân-ı mezkûr derûnunda mevcûde eşyâda müvekkil-i merkūm Osman Ağa’nın alâkası olmadığına binâen müvekkil-i mezbûr eşyâ-i mezkûreyi verese-i mezbûrâta teslîm ve beş yüz guruş dahi malından teberru‘an sagīre-i mezbûreye vermiş idi deyü takrîrine mutâbık ve kādıasker-i müşârün-ileyhin hatmiyle mahtûm ibrâz eylediği bir kıt‘a i‘lâm-ı şer‘înin mazmûnunun müdde‘iye-i mezbûre Şerife Âmine Hatun ikrâr u i‘tirâf etmeğin mûcebince müdde‘iye-i mezbûre da‘vâ-yı mezkûresiyle müvekkil-i merkūm Osman Ağa’ya bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 21 min-Cemâziyelâhir sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31829"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31831"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b439"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o613"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>