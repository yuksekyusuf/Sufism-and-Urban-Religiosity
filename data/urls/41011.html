﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 683<br>Hüküm no: 732<br>Orijinal metin no: [112b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kadı İbrahim Efendi’nin kefaletinden dolayı Saruhan Sancağı Mutasarrıfı Hüseyin Paşa aleyhine açtığı alacak davasında sulh olduğu</b><br><br>Vilâyet-i Anadolu’da Saruhan sancağında Borlu kasabası sükkânından İbrahim Efendi b. Mehmed el-Kādî meclis-i şer‘-i şerîf-i şâmihu’l-imâd ve mahfil-i dîn-i münîf-i râsihu’l-erkânda sâbıkā sancağ-ı mezbûra ber-vech-i arpalık mutasarrıf olan emîrü’l-ümerâ’i’l-kirâm sâhibü’l-izzi ve’l-ihtişâm Hüseyin Paşa tarafından ikrâr-ı âti’l-beyânı tasdîka vekîl olup bi-mâ-hüve nehcü’ş-şer‘î vekâleti sâbite olan râfi‘ü’l-kitâb Zülfikar Ağa mahzarında ikrâr ve takrîr-i kelâm edip paşa-yı müşârun-ileyh mârrü’z-zikr sancağa mutasarrıf iken taraflarından Mustafa Ağa nâm kimesne gelip karye-i [kasaba-i] mezbûrede beni ahz edip yedimden bi-gayri vech-i şer‘î iki yüz yirmi iki buçuk guruşumu alıp kabz etmekle hâlâ ben dahi paşa-yı müşârun-ileyhin olduğu mahalle varıp mezbûr Mustafa[’yı] tecessüs ve tefahhus ve hakīkat-i hâli kendilere i‘lâm eylediğimde yabana gitdi kendi hizmetimdedir beş altı gün mikdâr sabr eyle gelmezse taleb ettiğin meblağ-ı mezbûra ben dâmin olayım deyu kefîl olup mezbûr Mustafa Ağa eyyâm-ı mezbûrede gelmemekle kefâlet-i merkūmeyi isbât ve yedime hüccet-i şer‘iyye alıp meblağ-ı mezbûru paşa-yı müşârun-ileyhden da‘vâ ve taleb ettiğimde mâ-beynimize muslihûn ve Müslimûn tavassut etmekle meblağ-ı mezbûrdan beni on beş aded altın ve otuz aded riyâlî guruş ve bir siyah bârgir ve bir mücevher tüfenk ve bir sîm kılıç üzerine sulh eylediklerinde ben dahi sulh-ı mezbûru kabûl ve bedel-i sulh olan eşyâ-i merkūmeyi alıp kabz edip ba‘de’l-yevm meblağ-ı mezbûr iki yüz yirmi iki buçuk guruş da‘vâsından paşa-yı mûmâ-ileyh zimmetini ibrâ-i âm ile ibrâ ve ıskāt ettim eğer mazmûn-ı kitâba muhâlif paşa-yı müşârun-ileyh üzerine benden da‘vâ sâdır olursa lede’l-hükkâmi’l-kirâm mesmû‘a olmaya dedikde mâ-hüve’l-vâki‘ gıbbe’t-taleb ketb olundu.<br><br>Tahrîren fi’l-yevmi’r-râbi‘ min-Şevvâli’l-mükerrem li-sene semân ve sittîn ve elf.<br><br>Şühûdü’l-hâl: Ahmed Ağa doğancı, Abaza İbrahim Ağab. Abdi, Ahmed Ağa kethüdâ, Hasan b. Ali, el-Hâc İbrahim Ağa b. Hızır ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=41010"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41012"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b683"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o800"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>