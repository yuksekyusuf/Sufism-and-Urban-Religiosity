﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 452<br>Hüküm no: 527<br>Orijinal metin no: [77b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Mahmud’un, Sultan Abdülhamid Han vakfından icareli, vesayeti gereği yarım hissesine malik olduğu kasap dükkânı gediğini Hasan Beşe’ye devrettiği</b><br><br>Kasab<br><br>Ma‘rûz<br><br>Hüdâvendigâr-ı sâbık cennet-mekân firdevs-âşiyân merhûm ve mağfûrun leh Sultan Abdülhamid Hân —tâbe serâhu— hazretlerinin evkāf-ı şerîfeleri musakkafâtından olup İstanbul’da Yedikule hâricinde kâin birinci selhhâneye merbût Galata’ya muzâfe kasaba-i Kasımpaşa’da Ada nâm mahalde câmi‘-i kebîr kurbünde vâki‘ ganem selhhânelerinden bir bâb kasab dükkânı derûnunda mevcûde beyne’l-esnâf gedik tâ‘bir olunan âlât-ı lâzıme-i ma‘lûmenin nısf-ı şâyi‘ine bâ-temessük-ı mütevellî mutasarrıfe olan sagīre Hatice bt. Kasab İbrahim’in vâlidesi ve tesviye-i umûruna bâ-hüccet vasîsi mu‘arrefetü’z-zât Âişe bt. Mahmud nâm hatun meclis-i şer‘-i münîrde hâlâ kasabbaşı ser-bevvâbîn-i dergâh-ı âlî İzzetlü Mustafa Ağa tarafından mürsel kasablar kethüdâsı el-Hâc Halil ve ustalarından Hâfız el-Hâc Mehmed Emin vesâirleri hâzır oldukları hâlde âlât-ı lâzıme-i mezkûrenin nısf-ı şâyi‘-ı âharına mutasarrıf olan bâ‘isü’l-i‘lâm Kasab Hasan b. Ali mahzarında bi’l-vesâye takrîr-i kelâm edip sagīre-i mezbûrenin ber-vech-i muharrer mutasarrıfe olduğu nısf-ı âlât-ı lâzıme-i merkūmeyi bâ-mesûğ-ı şer‘î bedel-i misli idüğü ihbâr olunan bin yüz yirmi beş guruş bedel-i makbûz mukābelesinde müşteriki mezbûr Kasab Hasan’a bâ-re’y-i mütevellî bi’l-vesâye ferağ ve kasr-ı yed eylediğimde ol dahi tefevvüz ve kabûl etmekle fîmâ ba‘d nısf-ı âlât-ı lâzıme-i mezkûrede kızım sagīre-i mezbûrenin kat‘an alâka ve medhali kalmayıp mezbûr Hasan Beşe’nin dâhil-i havza-i tasarrufu olmuşdur dedikde ol dahi tasdîk etmekle nısf-ı âlât-ı merkūme sagīre-i mezbûrenin üzerinden müşteri-yi merkūm Hasan üzerine defter-i vakfa ba‘de’l-kayd ve yedine temessük i‘tâ buyrulmasını istid‘â eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî-22 min Ş sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31280"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31282"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b452"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o585"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>