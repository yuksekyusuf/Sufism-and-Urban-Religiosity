﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 184<br>Hüküm no: 183<br>Orijinal metin no: [28-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şer‘iyye ve nizamiye mahkemelerinin kendi alanlarındaki arazi davalarına bakması gerektiği</b><br><br>Taraf-ı vâlâ-yı Meşîhat-penâhîye<br><br>Ma‘rûz-ı bende-i dîrîneleridir ki,<br><br>Arâzî da‘vâlarına dâir tevârih-i muhtelife ile tastîr olunan tahrîrât ahkâmının yekdiğere mübâyeneti merci‘-i rü’yet-i da‘vâyı ta‘yîn emrinde mehâkimi terdîd ve ashâb-ı de‘âvîce müşkilâtı tezyîd etmekde ve Mecelle-i Ahkâm-ı Adliye ile Arâzî Kānûnnâme-i hümâyûnu mesâil-i şer‘iyeden mürekkeb ve müretteb olup mehâkim-i şer‘iye ve nizâmiyede düstûrü’l-amel tutulmakda olduğu gibi mehâkim-i nizâmiye temyîz ve istînaf misillü derecât-ı mu‘ayyene-i kānûniyeye münkasem olarak derece-i ûlâda zâyi‘-i hukūku mûcib hükümler inde’l-istînaf tekrîr-i tedkīkāt ile ta‘dîl ve ıslâh salâhiyetini hâiz olmalarına ve Arâzî Kānûnnâmesinin dördüncü maddesinde muharrer olduğu üzere arâzî-i memlûkeden iken şer‘-i şerîfe tevfîkan vakf olunmuş arâzîden mu‘âmelât-ı kānûniye cereyân etmeyip şart-ı vâkıf vechile amel olunmak lâzım geleceği cihetle evkāf-ı sahîhadan olan arâzî hakkında tahaddüs eden münâza‘âtın sarf-ı ahkâm-ı vakfiye-i ma‘mûlün-bihâsına tâbi‘ ve şer‘an rü’yete mütevakkıf bulunduğuna binâen ba‘demâ evkāf-ı sahîhadan bulunan müsakkafât ve müstagallât hakkında tekevvün eden de‘âvînin Müvellâ Nizâmnâmesi mûcebince müvellâ ma‘rifetiyle rü’yet ettirilmesi lâzım gelen husûsunun mehâkim-i şer‘iyede ve bunlardan mâ‘adâ kasabât ve kurâ beyninde mütehaddis hudûd ve sınır münâza‘âtının ve tapu ile tasarruf olunan arâzî-i mîrîye ve arâzî-i metrûke ve arâzî-i mevât ile tahsîsât kabîlinden olup arâzî-i emîriye ahkâmı cârî olan arâzî-i mevkūfe hakkında tahaddüs eden kâffe-i de‘âvînin mehâkim-i nizâmiyede rü’yeti Adliye Nezâret-i celîlesinden vukū‘ bulan iş‘âr üzerine Şûrâ-yı Devlet ve Encümen-i Mahsûs-ı Meşveret’de tezekkür ve tensîb kılınmış ve bu sûret ashâb-ı arâzînin te’mîn ve muhâfaza-i hukūku zımnında o misillü arâzî da‘vâlarının bir kā‘ide-i muttaride dâiresinde cereyânı maksadına müstenid bulunmuş olduğu misillü ba‘de ezîn o makūle da‘âvîden dolayı ashâbının taleb ve istid‘âsı üzerine gerek Bâbıâlî’den ve gerek hazîne-i evkāf-ı hümâyûndan emr-i âlî ıstâr ve i‘tâsına hâcet kalmayacağı cihetle mehâkim-i mahsûsasına havâle-i maslahat olunmak üzere doğrudan doğruya Adliye Nezâret-i celîlesine mürâca‘at olunması dahi cümle ikrârdan ve bi’l-istîzân müte‘allik buyrulan irâde-i seniyye-i cenâb-ı pâdişâhî iktizâ-yı âlîsinden olarak sûret-i hâl ta‘mîmen vilâyât ile sâir iktizâ edenlere bildirilmiş olmağla Bâb-ı Vâlâ-yı Fetvâ-penâhîlerince dahi ona göre îfâ-yı mu‘âmele-i lâzımeye himmet buyurulması bâbında emr ü irâde hazret-i men-lehu’l-emrindir.<br><br>Fî 28 Şa‘bân sene [1]296 ve fî 4 Ağustos sene [1]295.</p>          <br><a title="Önceki sayfa" style="text-decoration:none" href="./ayrmetin.php?idno=36107"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36109"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b184"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o564"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>