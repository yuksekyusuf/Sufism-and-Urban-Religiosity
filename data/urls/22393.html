﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 174<br>Hüküm no: 197<br>Orijinal metin no: [18b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hamal Serkiz v. Marat’ın kefaletinden dolayı alacağı olduğu iddiasıyla Lusye bt. Anparson aleyhine açtığı davada iddiasını ispat edemediği</b><br><br>Hamal Serkiz v. Marat zimmî Galata’da mahfil-i kazâda şahsı mu‘arrefe Lusye bt. Anparson Nasrâniye muvâcehesinde mersûm Lusye Nasrâniye zimmetinde cihet-i kefâletden bâ-i‘lâm-ı şer‘î mahkûmün-bih dokuz yüz guruşdan bâkī yedi yüz yetmiş guruş alacağım olmağla hâlâ taleb ederim deyü da‘vâ eyledikde ol dahi cevâbında ber-vech-i muharrer ikrâr lâkin meblağ-ı bâkī-i merkūm yedi yüz yetmiş guruşu dahi ceste ceste kendiye teslîm ol dahi tamamen tesellüm ve ahz eyledikden sonra işbu bir kıt‘a ibrâ hücceti mantûkunca mahrûse-i mezbûre muzâfâtından Tophane Mahkemesi’nde nâibü’ş-şer‘i’l-kavîm olan müderrisîn-i kirâmdan Uşşakī el-Hâc İsmail Efendi huzûrunda ber-vech-i muharrer meblağ-ı bâkī-i merkūm yedi yüz yetmiş guruşu ceste ceste kabz edip meblağ-ı mezbûrdan benim zimmetimde bir akçe bâkī kalmadığını ikrâr u i‘tirâf husûs-ı mezkûra ve târih-i hüccet-i merkūmeye gelince bi’l-cümle hukūk-ı şer‘iyyeye müte‘allika da‘vâdan benim zimmetimi ibrâ ve iskāt ben dahi mesfûru ikrârında tasdîk ve ibrâsını kabûl etmişidim deyü işbu sene Rebî‘ülâhir’in yedinci günü tarihiyle müverraha ve nâib-i mûmâ-ileyhin imzâ ve hatemini havîye hüccet-i merkūmeyi ibrâzıyla ba‘de’d-def‘ ve’l-inkâr dâfi‘a-i mersûme ber-vech-i muharrer def‘-i mezkûrunu zeyl-i hüccetde isimleri mastûr ve lede’t-tezkiye adâletleri zâhir Mehmed Nuri b. Mustafa ve İsmail b. Ahmed şehâdetleriyle muvâcehesinde vech-i şer‘î üzere isbât etmeğin mûcebince müdde‘î-i mersûm Serkiz zimmî da‘vâ-yı mezkûresiyle mesfûre Lusye Nasrâniye bî-vech-i şer‘î mu‘ârazadan men‘ olunduğu bi’[l]-iltimâs huzûr-ı âlîlerine i‘lâm olundu.<br><br>Fî 15 R sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22392"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22394"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b174"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o486"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>