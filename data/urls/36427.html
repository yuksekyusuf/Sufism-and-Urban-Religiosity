﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 447<br>Hüküm no: 502<br>Orijinal metin no: [203-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud Paşa Mahkemesi’nden verilen ikrar-ı deyn ve vekaleti bildiren hüccetin muameleye esas olması</b><br><br>Meşîhat<br><br>142<br><br>Hülâsa: Mahmud Paşa Mahkeme-i Şer‘iyyesi’nden 23 Rebî‘ülevvel sene 1328 târihinde sâdır olan ikrâr-ı deyn ve vekâleti nâtıka hüccete iş‘âr-ı ahîre kadar ibtinâ-yı mu‘âmele olunmasına dâir.<br><br>İstanbul Kādılığı’na,<br><br>Fazîletlü Efendim Hazretleri,<br><br>Karîn-i esbak müteveffâ Yâver Bey’in veresesinden sulbî kebîr oğlu Mahmud Hilmi Bey’in öteden beri dâü’l-kü’ûle mübtelâ ve sefîh ve müsrif ve mübezzir olmasından nâşî kassâm-ı umûmilikçe hacrine teşebbüs olunarak bu bâbda hükm-i lühûkundan beş gün evvel ve pederi müteveffâ-yı mûmâ-ileyhin vefâtından yirmi beş gün sonra mahcûr-ı mûmâ-ileyhi şu hâlinden bi’l-istifâde da‘vâ vekîllerinden Tarabcıyan? Toros Efendi v. Bedros iğfâl ederek kendi oğlu Pervant Efendi ile birlikde mûmâ-ileyh Mahmud Bey’i Mahmud Paşa Mahkeme-i Şer‘iyyesi’ne getirip müteveffâ-yı mûmâ-ileyhden menkūl [204] ve gayr-ı menkūl bi’l-cümle tereke ve nukūd ve eşyâ ve emlâk ve akārâtından mûmâ-ileyh Mahmud Bey’in hisse-i irsiyesini taleb ve da‘vâ ve muhâkemeye ve sulh ve ibrâya ve ahz u kabza ve zabta ve bey‘ u ferâğa ve bi’l-cümle makbûzundan vekîl-i mûmâ-ileyhin oğlu Pervant Efendi’ye zimmetinde deyn-i sahîhi olan iki bin yüz aded tâm Osmanlı altınını mûmâ-ileyh Pervant Efendi’ye i‘tâya ve âharı tevkîl ve azle kendisini vekâlet-i devriye ile tevkîl ettirerek ol bâbda mahkeme-i mezkûreden 23 Rebî‘ülevvel sene 1328 târihli bir kıt‘a hüccet-i şer‘iye istihsâl eylemiş ve hüccet-i mezkûre târihinden beş gün sonra dahi Muhallefât-ı Umûmiye Kassâmlığınca mûmâ-ileyh Mahmud Bey’in dâü’l-kü’ûle mübtelâ ve mübezzir ve müsrif ve sefîh olduğu zâhir olmağla tasarrufât-ı kavliyesinden hacr olunup kesb-i salâh edinceye kadar mâlını hıfz u hırâset ve umûrunu tesviye ve rü’yete kız karındaşı Makbûle Hanım vasî ta‘yîn kılınarak ol bâbda 28 Rebî‘ülevvel sene 1328 târihli bir kıt‘a hüccet-i şer‘iye i‘tâ edilmiş ve vasîyy-i mûmâ-ileyhânın sâlifü’l-beyân vekâlet-i devriye ve ikrâr-ı deyni mutazammın hüccete bâ-lâyiha vukū‘ bulan i‘tirâzı üzerine Meclis-i Tedkīkāt-ı Şer‘iyye karârıyla mezkûr hüccet li-ecli’l-muhâkeme Rumeli Kādıaskerliği Dâiresi’ne havâle olunmuş ve mûmâ-ileyh Mahmud Bey’in mahcûriyetine ve mezkûr ikrâr-ı deyn ve vekâleti nâtıka hüccetin li-ecli’l-muhâkeme dâire-i mezkûreye havâle olunduğundan netîce-i muhâkemeye kadar zikredilen hüccet ma‘mûlün-bih senedât-ı şer‘iyeden olamayacağına ve vekîl-i mûmâ-ileyh hüccet-i mezkûreyi isti‘mâl ile mahcûr-ı mûmâ-ileyhin emvâlini izâ‘e eylemesi melhûz bulunmasına binâen iş‘âr-ı ahîre kadar mezkûr hüccete ibtinâ-yı mu‘âmele olunmaması husûsunun mehâkim-i şer‘iye ve nizâmiye ve mukāvelât muharrirlikleriyle Defter-i hâkānî Nezâret-i Aliyyesi’ne teblîği lüzûmu Rumeli Kādıaskerliği’nden bâ-müzekkire ifâde ve Adliye Nezâret-i celîlesiyle Defter-i Hâkānî Nezâret-i Aliyyesi’ne iş‘âr-ı keyfiyet kılınmış olmağla ol vechile îfâ-yı muktezâsı siyâkında tezkire-i muhlisî terkīm kılındı.<br><br>Fî 9 Receb sene 1328 ve fî 3 Temmuz sene 1326.<br><br>Şeyhülislâm<br><br>Musa Kâzım</p>          <br><a title="Önceki sayfa" style="text-decoration:none" href="./ayrmetin.php?idno=36426"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36428"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b447"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o475"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>