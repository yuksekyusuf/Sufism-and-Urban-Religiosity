﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 349<br>Hüküm no: 230<br>Orijinal metin no: [53a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Bey’in, ölmeden önce terekesinden techiz, tekfin, hayır, hasenat ve diğer masraflarına harcanması için İbrahim Ağa’yı vasî tayin eylediği</b><br><br>Mahmiye-i Galataˈya tâbi‘ kasaba-i Fındıklıˈda Molla Çelebi mahallesi sükkânından işbu bâ‘isüˈr-rakīm mefharüˈl-emâcid veˈl-a‘yân İbrahim Ağa b. el-merhûm el-Hâc Bâlî Ağaˈdan vech-i âtî üzere istişhâd-ı şer‘î sudûrundan sonra mahalle-i mezbûre sâkinlerinden Hasan Efendi b. Ali ve Mustafa Çelebi b. el-Hâc İbrahim nâm kimesneler li-ecliˈş-şehâde meclis-i şer‘a hâzırân olup isreˈl-istişhâd fiˈl-vâki‘ mûmâ-ileyh İbrahim Ağaˈnın etbâ‘ından mahalle-i merkūmede sâkine iken bundan akdem vefât eden diğer İbrahim Bey vefât etmeden mukaddem hâl-i marazında vasiyet eyleyip ben bi-emrillâhi te‘âlâ bu dâr-ı fenâdan saray-ı bekāya irtihâl ettiğimde sülüs mâlım mûmâ-ileyh İbrahim Ağa yediyle ihrâc olunup vefâtım gününde mal-ı mezbûrdan üç bin beş yüz akçe techîz ve tekfînime vesâir mesâriflerime ve bin bir akçe ıskāt-ı salâtıma ve bin beş yüz akçe resm-i kısmet vesâir mesârife ve bin, üçüncü ve yedinci günlerime ve bin akçe kırkıncı günümde ve iki bin beş yüz akçe tamam-ı senede mu‘tâd üzre tabh-ı ta‘am olunup fukarâ it‘âm oluna ve dahi mûmâ-ileyh nice re’y ederse eyle eylene deyip vesâyâ-yı mezkûreyi tenfîze mûmâ-ileyh İbrahim Ağaˈyı bizim huzûrumuzda vasî-i muhtâr nasb ve ihtiyâr ve ta‘yîn eyledikde ol dahi vesâyet-i mezkûreyi kabûl ve hizmet-i lâzımesin edâya ta‘ahhüd eylediğinden sonra musırratan aleyhâ vefât edip sülüs mâlı dahi vâfirdir biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyet-i [53b] şerâyitiˈl-kabûl şehâdetleri makbûle olmağın mûcebiyle mâ vaka‘a biˈt-taleb ketb olundu.<br><br>Fiˈl-yevmiˈl-hâdî-i aşer min-Cumâdelâhire li-sene erba‘a ve semânîn ve elf.<br><br>Şuhûdüˈl-hâl: Ali Efendi b. Şa‘bân, Mustafa Efendi b. Yahya, Seydi Ağa b. Mustafa, Mehmed Çelebi b. Himmet, Osman Ağa b. Şa‘bân</p>          <br><a title="Önceki sayfa" style="text-decoration:none" href="./ayrmetin.php?idno=21293"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21295"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b349"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o975"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>