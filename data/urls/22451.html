﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 202<br>Hüküm no: 255<br>Orijinal metin no: [23b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kalyoncu Ömer Çavuş’un bazı gerekçeler ileri sürerek yaptığı berber dükkanının bir miktarını yıkması talebiyle Seyyid Hacı Mustafa Çelebi aleyhine açtığı davasının haklı olmadığı</b><br><br>Sâdır olan fermân-ı âlîlerine imtisâlen Galata Mahkemesi’nden mürsel Kâtib Şerîf Mehmed Emin Efendi dâ‘îleri hâssa mi‘mârı hulefâsından Halil Reşid Halîfe ile mahrûse-i Galata hâricinde Fermeneciler sûkunda vâki‘ cidâr-ı hısna muttasıl merhûm İlyas Çelebi Vakfı’ndan zikr-i câ’î münâza‘un-fih olan berber dükkânına varıp huzûr-ı Müslimînde akd-i meclis-i şer‘-i âlî eyledikde sâhib-i arzuhâl Kalyoncu Ömer Çavuş b. Ahmed meclis-i ma‘kūd-ı mezkûrda dükkân-ı mezkûrun bi’l-icâreteyn mutasarrıfı derûn-ı arzuhâlde ismi mezkûr Berberler Kethüdâsı es-Seyyid el-Hâc Mustafa Çelebi b. es-Seyyid el-Hâc Ahmed muvâcehesinde işbu mu‘âyene olunan dükkân-ı mezkûr fi’l-asl fevkinde bir bâb sagīr odayı müştemil dîk ve karanlık bir kıt‘a berber dükkânı iken bu esnâda mutasarrıfı mezbûr es-Seyyid el-Hâc Mustafa Çelebi dükkân-ı mezkûra ziyâ almak için fevkinde kâin odayı hedm ve külliyyen ref‘ ve yerine şirvâne binâ edip vaz‘-ı kadîmi üzere dükkân kadden yedi zirâ‘ bir kıt‘a berber dükkânı binâ etmişidi lâkin işbu dükkân-ı mezkûrun hizâsında olup cidâr-ı hısna muttasıl olan bi’l-cümle dekâkînin sakfları beşik örtüsü olduğu ecilden nâzil olan matar tarafeynden oluk ile tarîk-i âmme cereyân edegelmişiken mezbûr es-Seyyid el-Hâc Mustafa Çelebi dükkân-ı mezkûrun sakıf kemâ-fi’s-sâbık beşik örtüsü etmeyip damlasını tarîk-i âmme icrâ için sakf-ı mezkûr verâsında olan kalkanını iki zirâ‘ ziyâde terfi‘ etmekle ma‘âzallâhu te‘âlâ dükkân-ı merkūmun harîk vâki‘ olmak lâzım gelirse dükkân-ı merkūm sakfına sârik çıktığı hâlde cidâr-ı hısndan Yahûdhane-i merkūmeye duhûl edeceği bâhir ve âşikâr olmağla sakf-ı merkūmun ancak kalkanını iki zirâ‘ kat‘ ve tenzîl eylesin deyü eylediği da‘vâsı [nâ]-meşrû‘ ve bâ-emr-i âlî memnû‘ olan mevâddan olduğu kâtib-i mezbûr mahallinde tahrîr ve ma‘an mürsel ümenâ-i şer‘le meclis-i şer‘a gelip tarafeyn muvâcehelerinde alâ-vukū‘ihî [24a] inhâ ve takrîr ve müdde‘î-i mezbûr dahi kâtib-i mezbûru takrîrinde tasdîk etmeğin bu sûretde mezbûr es-Seyyid el-Hâc Mustafa Çelebi’ye şer‘an suâl teveccüh etmediği bi’l-iltimâs.<br><br>Fî 19 Ca sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22450"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22452"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b202"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o481"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>