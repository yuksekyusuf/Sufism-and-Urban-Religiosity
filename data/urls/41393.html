﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 276<br>Hüküm no: 244<br>Orijinal metin no: [66a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ali Ağa b. Abdullah’ın varislerinin, mûrislerinin Yeğen Ahmed Ağa’daki alacaklarını tahsil edip başka alacakları kalmadığını beyan ettikleri</b><br><br>Fi’l-asl Cezâyir-i Bahr-i Sefîd’den Cezîre-i Midilli’de Molova ahâlîsinden olup mahmiye-i İstanbul’da Bostancıbaşı Ali Ağa Mahallesi’nde sâkin iken bundan akdem vefât eden Ali Ağa b. Abdullah’ın verâseti zevce-i menkûhası Ümmühani bt. Ali ile li-ebeveyn kız karındaşı oğlu Süleyman’a münhasıra olduğu şer‘an zâhir ve müte‘ayyin oldukdan sonra mezbûre Ümmühani tarafından zikri âtî husûsa vekîl olup zât-ı mezbûreyi ma‘rifet-i şer‘iye ile ârifân olan İlyas b. Veli ve Süleyman b. Ali şehâdetleriyle şer‘an vekâleti sâbite olan Ahmed b. Mustafa ile mezbûr Süleyman meclis-i şer‘-i şerîf-i enver ve mahfil-i dîn-i münîf-i ezherde devletlü ve sa‘âdetlü vâlide sultân -dâmet ismetühâ- hazretlerinin kethudâları iken bundan akdem vefât eden merhûm Mustafa Efendi’nin evlâd-ı sıgārının tesviye-i emirleri için kıbel-i şer‘den mansûb vasîleri olan işbu sahibü’l-kitâb umdetü’l-emâcid ve’l-ekârim Yeğen Ahmed Ağa b. es-Seyyid Salih mahzarında her biri asâleten ve vekâleten ikrâr-ı tâm ve takrîr-i kelâm edip müteveffâ-yı mezbûr Ali Ağa vefât etdikde kalîl ve kesîr terekesi ber-mûceb-i defter-i kassâm yetmiş bir bin doksan üç akçeye bâliğ ve eşyâ-i mersûme müşârün-ileyh Mustafa Efendi’nin menzilinden? olmağla merkūm Mustafa Efendi vefât etdikde eşyâ-i merkūmenin mecmû‘unu merkūm Ahmed Ağa kabz ve istihlâk etmekle husûs-ı mezbûru merkūm Ahmed Ağa’dan da‘vâ eylediğimizde merkūm Ahmed Ağa müteveffâ-yı mezbûr Ali Ağa’nın merhûm-ı müşârün-ileyh Mustafa Efendi’ye cihet-i karz-ı şer‘îden beş yüz esedî guruş zimmetinde lâzımü’l-edâ deyni olmağla eşyâ-i mezkûreden kıymetleri ol mikdâra bâliğ olan [66b] cins ve vasıfları ilm-i şer‘î ile ma‘lûm eşyâyı deyn-i mezbûr mukābelesinde merhûm-ı mezbûrun vefâtından sonra merhûm Ali Ağa kendüye teslîm ol dahi bi’l-vesâye ahz ü kabz ve tesellüm eylediğini huzûr-ı hâkimü’ş-şer‘de Musa Ağa b. Mehmed ve Abdurrahman Ağa b. Himmet şehâdetleri ile şer‘an isbât edip husûs-ı mezbûra müte‘allika da‘vâdan men‘ olunmuşduk hâlâ bâkī on bir bin doksan üç akçeyi merkūm Ahmed Ağa yedinden alıp kabz edip müteveffâ-yı mezbûrun terekesine müte‘allika âmme-i de‘âvî ve muhâsamât ve eymân ve mutâlebâtdan merkūm Ahmed Ağa ile merhûm-ı mûmâ-ileyhin veresesini ibrâ ve ıskāt eyledik ba‘de’l-yevm husûs-ı mezbûra müte‘allik da‘vâ ve nizâ‘ımız kalmadı dediklerinde gıbbe’t-tasdîkı’l-mu‘teber mâ-hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ ve’l-işrîn min-Saferü’l-hayr li-sene ihdâ ve tis‘în ve elf.<br><br>Şuhûdü’l-hâl: el-Hâc Hasan Ağa b. ( ), el-Hâc Ali Çavuş b. Ali, Mustafa Çavuş b. Mehmed el-Mübâşir, Bekir Bey b. İbrahim, Hasan Çelebi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=41392"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41394"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b276"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o435"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>