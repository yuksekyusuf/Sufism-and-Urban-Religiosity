﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 289<br>Hüküm no: 256<br>Orijinal metin no: [70a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Paşazâde Abdülkadir Paşa’nın vefat eden Uzun Halil b. Şükrullah’a olan borcunu onun varislerine ödemesi</b><br><br>Kalyon reislerinden olup bundan akdem Bahr-i Sefîd’de vefât eden Uzun Halil b. Şükrullah’ın verâseti zevce-i metrûkesi Belkıs bt. Abdullah ile sulbiye kebîre kızları Hadîce ve Âişe’ye ve li-ebeveyn kız karındaşı Zeyneb nâm hatuna münhasıra olup kable’l-kısme mezbûre Zeyneb dahi fevt olup verâseti mezbûretân Hadîce ve Âişe’ye münhasıra olduğu şer‘an zâhir ve müte‘ayyin oldukdan sonra mezbûrât Belkıs ve Hadîce ve Âişe zâtlarını ma‘rifet-i şer‘iye ile ârifân olan Mehmed b. Ahmed ve Ahmed b. Murad ta‘rîfleriyle mu‘arrefe oldukdan sonra meclis-i şer‘-i hatîr-i enverde ümerâ-i bahrden Ali Paşazâde Abdülkadir Paşa tarafından husûs-ı âti’l-beyâna vekîl olup Hızır b. Halil ve İbrahim Çavuş b. Hasan şehâdetleriyle şer‘an vekâleti sâbite olan Ali b. Sinan mahzarında her biri üzerine da‘vâ ve takrîr-i kelâm edip mûrisimiz müteveffâ-yı mezbûr Halil Reis’in müvekkil-i müşârün-ileyh Abdülkadir Paşa zimmetinde işbu yedimizde olan deyn temessükü nâtık olduğu üzre yedinden müşterâ ve makbûz beynlerinde ilm-i şer‘î ile ma‘lûm gulâm [ve] mercimek ve pirinç ve sâir zahîre bahâlarından min-haysü’l-mecmû‘ bin iki yüz esedî guruş hakkı olup kable’l-ahz vefât edip meblağ-ı mezbûr bi’l-irsi’ş-şer‘î bize isâbet etmeğin suâl olunup müvekkil-i mûmâ-ileyh meblağ-ı mezbûru bize edâ ve teslîm etmek üzre vekîl-i mezbûra tenbîh olunmak matlûbumuzdur dediklerinde gıbbe’s-suâl mezbûr Ali cevâbında fi’l-hakīka müvekkil-i müşârün-ileyhin mezbûr Halil Reis’e cihet-i mezkûreden min-haysü’l-mecmû‘ bin iki yüz esedî guruş lâzımü’l-edâ deyni olduğunu ikrâr lâkin mezbûr Halil Reis [zü]mre-i râcilînden olup bin seksen senesinde müvekkilim mûmâ-ileyh Kandiye kal‘ası limanında iken mezbûrun mevti şüyû‘ bulup ol tarafda verâseti olmamağla işbu hazır bi’l-meclis Süleyman Ağa b. Abdülmennan kal‘a-i mezbûrede yeniçeri beytü’l-mâl emîni bulunup ve müvekkilim mûmâ-ileyhden meblağ-ı mezkûru beytü’l-mâl için kabza buyruldu-i şerîf ile dahi me’mûr olmağla bi’l-emâne müvekkil-i mûmâ-ileyhden bi’t-tamam ahz ü kabz ve tesellüm eyledi deyücek merkūm Süleyman Ağa meblağ-ı mezbûru kabzını münkir ve vekîl-i mesfûr buyruldu ibrâz ve müdde‘âsını beyâna kādir olmayıp tahlîfe dahi taleb olmamağın mûcebiyle müvekkil-i müşârün-ileyh meblağ-ı mezbûru mezkûrâta edâ ve teslîm etmek üzre vekîl-i mezbûra tenbîh olunup mâ-vaka‘a bi’t-taleb ketb olundu.<br><br>Fi’l-yevmi’s-sâdis min-şehri Rebî‘i’l-evvel li-sene ihdâ ve tis‘în ve elf.<br><br>Şuhûdü’l-hâl: Osman Ağa Muhzırbaşı, el-Hâc Kemâleddin Ağa b. Müyesser, Musa Efendi b. ( ), Ahmed Çelebi b. Abdurrahman.</p>          <br><a title="Önceki sayfa" style="text-decoration:none" href="./ayrmetin.php?idno=41404"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41406"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b289"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o431"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>