﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 97<br>Hüküm no: 61<br>Orijinal metin no: [11b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Veznedar Mehmed Çavuş’un varislerinden Ali Bey’in sulh bedeli karşılığı terekeden hakkını aldığı</b><br><br>Husûs-ı âti’l-beyanın mahâllinde ketb ü tahrîri için savb-ı şer‘-i enverden Mevlânâ Hâfız Mehmed Efendi b. Osman irsâl olunup ol dahi mahmiye-i İstanbul’da Davud Paşa mahâllesinde sâkin iken bundan akdem vefât eden Veznedâr Mehmed Çavuş Ağa b. Ali’nin menziline varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde müteveffâ-yı mezbûrun verâseti zevce-i menkûha-i metrûkesi Hadîce Hatun bt. el-Hâc Mustafa ile mukarrun-leh bi’n-neseb cihetinden vârisi Ali Bey b. Hasan’a münhasıra olduğu şer‘an zâhir ve mütehakkık oldukdan sonra mezbûr Ali Bey meclis-i ma‘kūd-ı mezkûrda tereke-i müteveffâ-yı mezbûra bi’l-verâse vâzı‘atü’l-yed olup zâtı ta‘rîf-i şer‘i ile mu‘arrefe olan hâfızatü’l-kitâb mezbûre Hadîce Hatun mahzarında ikrâr ve takrîr-i kelâm edip mûrisimiz müteveffâ-yı mezbûrun terekesinden hisse-i ırsiyem mukābelesinde şerâit-i sıhhat-i sulhu hâvî ve mevâni‘den ârî bi-tarîkı’t-tehârüci’ş-şer‘î nukūd-ı terekeden hissemden ezyed yüz elli guruş üzerine mezbûre Hadîce Hatun ile beni inşâ-i akd-i sulh eylediklerinde ben dahi ber-vech-i muharrer sulh-ı mezkûru kabûl ve bedel-i sulh olan meblağ-ı mezbûr yüz elli guruşu mezbûre Hadîce Hatun yedinden bi’t-tamâm ve’l-kemâl alıp kabz eyledim, min-ba‘d mûrisim müteveffâ-yı mezbûrun terekesine müte‘allıka âmme-i de‘âvî ve mutâlebât ve kâffe-i eymân ve muhâsamâtdan mezbûre Hadîce Hatun’un zimmetini ibrâ-i âmm-ı kātı‘ü’n-nizâ‘la ibrâ ve ıskāt eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr, ba‘dehû ma‘an irsâl olunan Mehmed Çelebi b. el-Hâc Mustafa ve el-Hâc İbrahim b. Hüseyin ile meclis-i şer‘a gelip alâ-vuku‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 18 min-şehri Rebî‘ülâhir sene 1143.<br><br>Şuhûdü’l-hâl: İbrahim Efendi b. Mehmed, Hasan Efendi b. Osman, Mehmed Çavuş Ağa b. İbrahim, el-Hâc Mehmed b. el-Hâc Ahmed, el-Hâc Abdullah b. Esad, İbrahim Ağa b. Ali, Mehmed Çelebi b. Mustafa, Abdülkadir b. Mustafa, Mustafa b. Hüseyin, Mustafa b. İbrahim, Mustafa Çelebi b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=37865"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37867"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b097"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o597"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>