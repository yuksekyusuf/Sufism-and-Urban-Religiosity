﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 502<br>Hüküm no: 525<br>Orijinal metin no: [129a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarraf Matyos ile Receb b. Mehmed arasında ortaya çıkan alacak verecek davasında anlaşma sağlandığı</b><br><br>Sarrâf tâifesinden Matyos v. Mardıros nâm Ermeni mahmiye-i İstanbul’da meclis-i şer‘de işbu râfi‘ü’l-vesîka el-Hâc Receb b. Mehmed nâm kimesne mahzarında ikrâr-ı tam ve takrîr-i kelâm edip işbu mezbûr el-Hâc Receb bundan akdem beş yüz guruş ile dâyinim olan Ali Ağa nâm kimesnenin tarafından meblağ-ı mezbûru benden ahz u kabza vekîl olmağla meblağ-ı merkūmu bana te’hîr ve imhâl için ayda beşer guruşdan on iki ayda altmış guruş ve bir def‘a dahi otuz iki buçuk guruş ki bi-gayrı hakkın cem‘an doksan iki buçuk guruşumu ahz u kabz etmekle meblağ-ı mezbûru merkūm el-Hâc Receb’den taleb ve da‘vâ eylediğimde ol dahi meblağ-ı merkūmun yirmi dokuz guruşunu ikrâr, ziyâde altmış üç buçuk guruşunu inkâr etmeğin beynimizde münâza‘ât-ı kesîre cereyân etmişidi el-hâletü hâzihi mezbûr el-Hâc Receb vesâtet-i muslihîn ile da‘vâ-i mezkûrumdan beni elli guruş üzerine sulh eyledikde ben dahi sulh-ı mezbûru kabûl ve bedel-i sulh olan meblağ-ı mezbûr elli guruşu yedinden tamâmen ahz u kabz edip bâkī kırk iki buçuk guruşa müte‘allıka âmme-i da‘vâ’dan mezbûr el-Hâc Receb’in zimmetini ibrâ ve iskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’r-râbi ve’l-ışrîn min-Recebi’l-mürecceb li-sene sitte aşere ve mi’e ve elf.<br><br>Şuhûdü’l-hâl: Ali Efendi b. Ahmed, el-Hâc Mehmed Efendi b. Ahmed, Ömer Efendi el-kādı, Veliyüddin Efendi el-kādı, Emin Mehmed Efendi el-kādı, Mustafa Efendi el-kādı.</p>          <br><a title="Önceki sayfa" style="text-decoration:none" href="./ayrmetin.php?idno=42054"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42056"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b502"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o564"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>