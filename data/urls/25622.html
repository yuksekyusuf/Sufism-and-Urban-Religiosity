﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 633<br>Hüküm no: 735<br>Orijinal metin no: [93b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdüllatif Efendi’nin Kadızâde Mehmed Efendi Vakfı’ndan aldığı borcu ödemesi üzerine rehine koyduğu menzilinin kendisine iade edildiği</b><br><br>Fekk-i rehin.<br><br>Husûs-ı âti’l-beyânın mahâllinde tahrîri iltimâs olunmağın kıbel-i şer‘den Mevlânâ Burûsî Hüseyin Efendi irsâl olunup ol dahi mahmiye-i İstanbul’da Hoca Hayreddin mahallesinde sâkin umdetü’l-mevâli’l-kirâm zübdetü’l-ulemâ’i’l-izâm yenbû‘u’l-fezâili’l-meâli ve yenbû‘u’l-efâzıl ve’l-e‘âlî âlemü’l-ilm ve’l-hüdâ menârü’l-fazl ve’t-tukā hâlâ Şâm-ı şerîf-i cennet-meşâm kādısı menzil-i âlîlerine varıp zeyl-i kitâbda isimleri mastûr Müslimîn huzûrunda akd eylediği meclis-i şer‘de Dârü’s-sa‘âde ağası nezâretlerinde olan evkāfdan Kādızâde Mehmed Efendi Vakfı’na hâlâ mütevellî olan Abdüllatif Efendi b. Mehmed Dede, mûmâ-ileyh Abdüllatif Efendi hazretleri huzûrunda bi’t-tevliye ikrâr ve takrîr-i kelâm edip mûmâ-ileyh efendi hazretleri târih-i kitâbdan bir sene mukaddem bin yetmiş bir senesi Zilka‘de gurresinde vakf-ı mezbûra mütevellî olan Kapıcı Yusuf Çelebi b. Abdullah’dan her biri yedişer dirhem olmak üzere mal-ı vakf-ı mezbûrdan yedi yüz riyâlî guruş karz alıp ve onu on bir buçuk hesâbı üzere mu‘âmele-i şer‘iye ile bir senede yüz beş kıt‘a riyâlî guruş rıbh iltizâm olunmağla cem‘an asl-ı mâl [ve] ribhde mûmâ-ileyh efendi hazretleri zimmetlerinde sekiz yüz beş riyâlî guruş deyn olmuş idi el-hâletü hâzihî yedi yüz guruş asl-ı mâl ile yüz beş guruş rıbh ki cem‘an seksen beş riyâlî guruşu yedinden bi’t-tamam ve’l-kemâl tevliyetim hasebiyle alıp kabz eyledim zimmetlerinde asıl [ve] rıbhdan bir nesne bâkī kalmadı ve oturdukları menzil meblağ-ı mezbûr mukābelesinde rehin olmağla meblağ-ı mezbûru alıp fekk-i rehin edip kendilere teslîm onlar dahi tesellüm eylediler dedikde gıbbe’t-tasdîkı’l-mu‘teber ve vâki‘ hâli mevlânâ-yı mezbûr mahâllinde tahrîr ba‘dehû ma‘an irsâl olunan Mehmed b. Mahmud ile meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu. [94a]<br><br>Fi’l-yevmi’t-tâsi‘ min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Fahrü’l-müderrisîn Mahmud Efendi b. Mehmed Efendi, Fahrü’l-kuzât Ahmed Efendi b. Şeyh Sinan, el-Hâc Hamzazâde Mehmed elebi Tekürdağı’ndan, Câbî-i vakf es-Seyyid Hüseyin b. el-Hâc Mehmed eş-Şâmî.</p>          <br><a title="Önceki sayfa" style="text-decoration:none" href="./ayrmetin.php?idno=25621"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25623"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b633"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o972"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>