﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 259<br>Hüküm no: 369<br>Orijinal metin no: [40a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Safiye Hatun’un Mehmed adlı kişiye kendisine bakması şartıyla para ve kıymetli eşya verdiği yolundaki iddiâsını ispatlayamadığı</b><br><br>Maʻrûz;<br><br>Sâhibe-i arzuhâl Safiye nâm hatun derûn-ı arzuhâlde mezkûr Mehmed nâm kimesne ile terâfuʻ etdiklerinde mezbûr Mehmed’e iki sene mukaddem iki yüz on beş guruş karz verip ve eşyâ-i memlûkemden mecmûʻ yüz elli guruş kıymetli bir çuka dolama ve bir çuka biniş ve bir çakşır ve orta şâhî kaftan maʻa anteri ve zıbun ve dört abdest makremesi ve dört havlu ve bir yemenî ve bir tilki kaplı kürk ve beş bürüncük gömlek ve iki don ve iki gömlek ve iki alaca kuşak ve bir anteri ve bir şalvar ve bir yorgan ve bir kapamayı bir sene mukaddem beni görüp gözetmek üzere vermiş idim deyü eylediği daʻvâsını mezbûr Mehmed bi’l-külliye inkâr etmekle müddeʻiye-i mezbûreden müddeʻâsını beyân içün mehl verilip müddet-i mehl tamam ve ityân-ı beyyineden âcize olduğundan mâʻadâ müddeʻiye-i mezbûre Safiye bundan akdem bir defʻa dahi karz yüz altmış guruş vermiş idim deyü eylediği daʻvâsında dahi şâhid ikāmetine kādire olmayıp talebiyle tahlîf ve bilâ-beyyine muʻârazadan menʻ ve iʻlâm olunmuş idi. Bu defʻa dahi mâʻadâ müddeʻâsı içün tahlîfe tâlibe olmamağla bilâ-beyyine-i âdile ve bilâ-tahlîf müddeʻiye-i mezbûre Safiye muʻârazadan menʻ olunduğu Eyüb mahkemesinde tescîl olunup huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’t-tâsiʻ ve’l-ışrîn min-Zilkaʻdeti’ş-şerîfe sene sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17321"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17323"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b259"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o732"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>