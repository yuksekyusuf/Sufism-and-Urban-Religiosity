﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 272<br>Hüküm no: 221<br>Orijinal metin no: [55b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Râbia Hatun’un vârisi olan oğlu Mustafa’nın kendine düşen ev hissesini halası Ayşe ‘ye satması</b><br><br>Medîne-i Hazret-i Ebî Eyyüb el-Ensârî -radiye anhu rabbihi’l-bârî-’de Davud Ağa Mahallesiʼnde vâki‘ bir tarafdan Müezzin Vakfı ve bir tarafdan Hüseyin Ağa mülkü ve bir tarafdan müşteriye Âişe Hatun mülkü ve bir tarafdan tarîk-i âm ile mahdûd büyût-ı adîdeyi müştemil mülk menzilin nısf-ı şâyiʻine mutasarrıfe iken bundan akdem vefât eden Râbia bt. Ali nâm hatunun verâseti sulbî kebîr oğlu Mustafa ile sulbiye kebîre kızı Fâtıma’ya münhasıra, mesele-i mîrâsları üç sehmden olup sihâm-ı mezbûreden iki sehmi mezbûr Mustafa’ya ve bir sehmi mezbûre Fâtıma’ya isâbeti tahakkukundan sonra mezbûr Mustafa meclis-i şer‘-i şerîf-i enverde menzil-i mezbûrun nısf-ı şâyiʻ-i âharına mutasarrıfe olan ammetesi işbu bâ‘isetü’l-kitâb Âişe bt. İbrahim nâm hatun mahzarında ikrâr ve takrîr-i kelâm edip ber-mûceb-i tashîh-i mezkûr menzil-i mezkûrun nısf-ı şâyiʻinden benim hisseme isâbet eden iki sehm hissemi bi-cümleti’t-tevâbiʻ ve’l-levâhık tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûre Âişe Hatun’a altmış dört guruşa beyʻ ve temlîk ve teslîm eylediğimde ol dahi ber-vech-i meşrûh iştirâ ve temellük ve tesellüm ve kabz ve kabûl eyledikden sonra semeni olan meblağ-ı merkūm altmış dört guruşu mezbûre Âişe Hatun yedinden tamamen ahz u kabz eyledim, baʻde’l-yevm menzil-i mahdûd-ı mezkûrdan nısf-ı şâyiʻinin iki sehminde alâka ve medhalim kalmayıp mezbûre Âişe Hatun’un mülk-i müşterâsı olmuşdur, keyfe mâ teşâ ve tahtâr mutasarrıf olsun dedikde gıbbe’t-tasdîki’ş-şerʻî mâ-vaka‘a bi’t-taleb ketb olundu.<br><br>Fi’l-yevmi’s-sâlis aşer min-Saferi’l-hayr sene tisʻa ve hamsîn ve mi’e ve elf.<br><br>Şuhûdü’l-hâl: Es-Seyyid Mustafa Efendi [b.] es-Seyyid Ahmed ve Ahmed Efendi b. Mustafa, Halil Efendi el-Mukayyid ve İsmail b. Mehmed ve Osman b. Abdullah ve Mollâ İbrahim b. Mehmed ve Muhzırbaşı Mehmed b. Abdullah, Musa Bey b. Receb.</p>          <br><a title="Önceki sayfa" style="text-decoration:none" href="./ayrmetin.php?idno=16834"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16836"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b272"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o440"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>