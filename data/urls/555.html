﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 265<br>Hüküm no: 372<br>Orijinal metin no: [54b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Borçlu olarak vefât eden Receb Beşe’nin bağının vârisleri tarafından satıldığı</b><br><br>Mahmiye-i İstanbul’da İzmir iskelesinde pazarcı olup mahmiye-i merkūmede Enserci Solak Mahallesi’nde sâkin iken bundan akdem fevt olan merhûm Receb Beşe b. Ahmed’in bi’l-inhisâr vârisleri olan zevce-i metrûkeleri Hadice bt. Abdullah ve Havvâ bt. Abdullah nâm hatunlar asâleten ve sulbî oğulları Mehmed ve Mustafa ve Ahmed nâm sagīrlerin tesviye-i umûrlarına kıbel-i şer‘den mansûb vasîleri olan el-Hâc Mehmed Bey b. Osman vesâyeten mahfil-i kazâda işbu hâmilü’l-kitâb Mehmed Beşe b. Hüseyin mahzarında herbiri ikrâr-ı tâm ve takrîr-i kelâm edip Üsküdar kazâsına tâbi‘ Kadıköyü demekli ma‘rûf karye sınırında vâki‘ bir tarafı Mustafa b. Süleyman veresesi mülkleri ve bir tarafı Kasabbaşı bağı ve iki tarafı tarîk-i âm ile mahdûd olan bir kıt‘a bağdan rub‘-ı şâyi‘ müteveffâ-i mezbûrun mülk-i hâlisi olmağla ba‘de vefâtihi mezbûrun düyûn-ı müsbitesi kesîr olup irsen intikāl edip mülk-i mevrûsları olmuş idi. Lâkin müteveffâ-i mezbûrun düyûn-ı müsbitesine menkūlâtı vefâ etmemekle zikrolunan hisse-i şâyi‘anın bi’z-zarûre bey‘ olunması lâzım gelmeğin ma‘rifet-i hâkim ile zikrolunan hisse-i şâyi‘anın dahi bey‘a arz olup sûk-ı sultânîde mecâmi‘-i nâs olan yerlerde mirâren ve kirâren nidâ ve müzâyede olundukda mezbûr Mehmed Beşe üzerinde yirmi iki bin nakd râyic fi’l-vakt fıddî akçede [karâr] edip ziyâde ile âhar tâlibi zuhûr etmeyip ragabât-ı nâs bi’l-külliye munkatı‘a olup meblağ-ı mezbûr semen-i misil olduğu mütehakkık oldukdan sonra ol bağın zikr olunan rub‘-ı şâyi‘i mezbûr Mehmed Beşe’ye müteveffâ-i mezbûrun zarûret-i düyûn-ı müsbitesi’çün mezbûru’n-na‘t yirmi iki bin akçeye tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûretân Hadice ve Havvâ asâleten ve vasiyy-i merkūm el-Hâc Mehmed Bey vesâyeten bey‘ ve teslîm edip ol dahi minvâl-i muharrer üzere iştirâ ve kabûl ve kabz ve tesellüm eyledikden sonra semen-i mezbûrun yirmi iki bin akçesi mezbûr Mehmed Beşe yedinden bi’t-tamam ve’l-kemâl ahz u kabz eyledik, ba‘de’l-yevm mülk-i müşterâsı olmuşdur, keyfe mâ yeşâ’ ve yehtâr mutasarrıf olsun dediklerinde gıbbe’t-tasdîk ve’t-taleb mâ-vaka‘a ketb ü sebt olundu.<br><br>Fi’l-yevmi’s-sâlis min-şehri Recebi’l-ferd li-sene erba‘a ve sittin ve elf.<br><br>Şuhûdü’l-hâl: Himmet Beşe b. Ahmed, Şa‘ban b. Mehmed, Osman Çelebi b. el-Hâc Mehmed, Şa‘ban Çelebi b. Ahmed, Mahmud Beşe b. Hüseyin ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=554"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=556"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b265"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o388"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>