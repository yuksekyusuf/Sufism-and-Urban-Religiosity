﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 64<br>Hüküm no: 25<br>Orijinal metin no: [5a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil Beşe’nin bağ, bahçe ve tarlalarını İbrahim Bey’e sattığı</b><br><br>Vilâyet-i Anadolu’da Zağferanborlu’suna tâbi‘ Bulak köyü nâm karye ahâlîsinden Halil Beşe b. İbrahim mahfil-i şer‘-i hatîr-i lâzımü’t-tevkīrde işbu bâ‘isü’l-kitâb İbrahim Bey b. Mustafa nâm ceddi muvâcehesinde bi’t-tav‘i’s-sâf ikrâr [ve] i‘tirâf [edip] karye-i mersûmede vâki‘ bir tarafdan el-Hâc Abdülfettâh mülkü ve bir tarafdan Şa‘ban Çavuş mülkü ve bir tarafdan Hüsam b. Ali mülkü ve bir tarafdan tarîk-i hâs ile mahdûd iki bâb fevkānî beyti ve çift ve harman yerini ve samanlığı hâvî menzilde olan hisse-i şâyi‘i ve karye-i mezbûre sınırı dâhilinde Yakacık nâm mevzi‘de vâki‘ lede’l-ahâlî ve’l-cîrân ma‘lûmü’l-hudûd olan bir kıt‘a bağda olan hisse-i şâyi‘imi ve yine karye-i mezbûre sınırı dâhilinde beyne’l-cîrân ma‘lûmü’l-hudûd olup ve mülk mevzi‘de vâki‘ bir kıt‘a bağçede olan hisse-i şâyi‘imi ve yine karye-i mezbûre sınırında Güllü nâm mevzi‘de vâki‘ bir kıt‘a bağda olan hisse-i şâyi‘imi mezbûr İbrahim Bey’e bey‘-i bâtt-ı sahîh-i şer‘î ile bin akçeye bey‘ edip ol dahi iştirâ ve kabûl eyleyip ve yine karye-i mezbûre sınırı dâhilinde vâki‘ inde’l-ahâlî ve’l-cîrân ma‘lûmü’l-hudûd olup yedi kıt‘a tarlada olan hisse-i şâyi‘imi mezbûr İbrahim Bey’e ma‘rifet-i sâhib-i arzla iki bin akçe bedel mukābelesinde ferağ ve tefvîz ol dahi tefevvüz ve kabûl eyledikden sonra semen-i mersûm bin akçe ile bedel-i merkūm iki bin akçe ki cem‘an üç bin akçeyi mezbûr İbrahim Bey yedinden bi’t-tamam ahz u kabz edip ve mersûm bağların tasarrufuna taslît eyledim dedikde kayd şüd.<br><br>Fî-21 Receb fi’t-târîhi’l-mezbûr.<br><br>Şuhûdü’l-hâl: Osman Bey b. Mustafa, Hüseyin Bey el-cündî, Mehmed Bey el-cündî, Süleyman Çelebi b. Abbas Bey ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=207"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=209"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b064"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o438"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>