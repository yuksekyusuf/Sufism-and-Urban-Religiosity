﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 660<br>Hüküm no: 702<br>Orijinal metin no: [108b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nemço v. Rado’nun Zaim Handan Ağa b. Yunus’un raiyyeti oğlu olduğunu kabul edip her sene yüz yirmi akçe raiyyet vergisi vermeye söz verdiği</b><br><br>Tatarpazacığı kazâsına tâbi‘ Koyundepe nâhiyesi muzâfâtından Meçka nâm karye za‘âmeti za‘îmi olan umdetü’l-eşbâh Handan Ağa b. Yunus meclis-i şer‘de za‘âmer-i mezbûre ra‘iyyeti oğlu râfi‘ü’s-sifr Nemço v. Rado nâm zımmî muvâcehesinde ikrâr ve taktîr-i kelâm edip ze‘âmet-i mezbûre bana berât-ı sultânî ile bana sadaka ve ihsân olalı kâmil yirmi iki sene olup mezbûr Nemço ze‘âmet-i mezbûreden hâriç Çirmen kazâsında Buldun nâm karyede sâkin olup ben dahi mezbûru bulup sinîn-i mâziyyede müctemi‘ olan ber-mûceb-i emr-i âlî çiftbozan resmini taleb ettiğimde bana dokuz bin sekiz yüz akçe def‘ ve teslîm edip ben dahi alıp kabz etmişidim ba‘dehû mezbûr Nemço şirrete sülûk ettikden sonra yine ze‘âmet-i mezbûre ra‘iyyeti oğlu olduğunu meclis-i şer‘de ikrâr edip ben dahi yedimde olan emr-i âlî ve sûret-i defter mûcebince da‘vâ ve talep ettiğimde beni beş bin akçe üzerine sulh ettiklerinde ben dahi sulh-ı mezbûru kabûl ve bedel-i sulh olan meblâğ-ı mezbûr beş bin akçeyi mezbûrun yedinden tamâmen alıp kabz edip ba‘de’l-yevm mezbûr Nemço ile husûs-ı mezbûra müte‘allika da‘vâ sâdır olursa lede’l-hükkâmi’l-kirâm mermû‘a olmaya dedikden sonra mezbûr Nemço dahi rızâsıyla beher sene mezbûr Handan Ağa’ya resm-i ra‘iyyet yüz yirmişer akçe vermeğe ta‘ahhüd etmeğin mâ-vak‘a bi’t-taleb ketb olundu.<br><br>Tahrîren fi’l-yevmi’s-sâlis ve’l-ışrîn min şehri Şa‘bâni’l-mu‘azzam li-sene semân ve sitt’in ve elf.<br><br>Şühûdü’l-hâl: Ahmed Beşe b. Mehmed, Hasan b. Ali, Mehmed b. Ali, Dilaver b. Abdullah, Ali b. Hasan ve gayruhûm</p>          <br><a title="Önceki sayfa" style="text-decoration:none" href="./ayrmetin.php?idno=40980"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40982"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b660"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o804"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>