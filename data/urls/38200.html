﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 468<br>Hüküm no: 395<br>Orijinal metin no: [88a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Efendi’nin çocuklarına verilen nafaka yetmediğinden yeniden nafaka takdir edildiği</b><br><br>Mahmiye-i İstanbul’da Saraç İshak mahâllesi ahâlîsinden sâbıkā rûznâmçe-i evvel olup medîne-i Tebriz’de misâfiren sâkin iken bundan akdem irtihâl-i dâr-ı bekā eden merhûm Mustafa Efendi b. Mehmed’in sulbî sagīr oğulları Abdullah Bey ve Feyzullah Bey ve sulbiye sagīre kızı Rukıye Hanım’ın vâlideleri ve tesviye-i emrlerine kıbel-i şer‘den mansûb vasiyyeleri olan umdetü’l-muhadderât işbu sâhibetü’l-kitâb Emetullah Hanım bt. el-merhûm İbrahim Ağa talebiyle sagīrân-ı mezbûrân Abdullah Bey ve Feyzullah Bey’e mukaddemâ bâ-hüccet-i şer‘iyye farz ve takdîr olunan her birine yevmî ellişer akçe ve sagīre-i mezbûre Rukıye’ye dahi farz ve takdîr olunan yevmî otuz akçe kifâyet etmeyip ve mâllarında müsâ‘ade olmağla sagīrân-ı mezbûrân Abdullah Bey ve Feyzullah Bey’e târîh-i kitâbdan mâl-i müntakillerinden her birine yevmî onar akçe ve sagīre-i mezbûre Rukıye Hanım’a dahi târîh-i kitâbdan mâl-ı müntakilinden yevmî otuz akçe nafaka ve kisve-baha zam ve ilhâk olunup cem‘an sıgār-ı mezbûrûndan her birine yevmî altmışar akçe cem‘an yevmî [yüz] seksen akçe nafaka ve kisve-baha farz ve takdîr olunup meblağ-ı mecmû‘-ı mezbûr yevmî yüz seksen akçeyi sıgār-ı mezbûrûn Abdullah Bey ve Feyzullah Bey ve Rukıye Hanım’ın hâdimeleriyle nafaka ve kisve-baha ve sâir levâzım-ı zarûriyelerine harc u sarfa ve vakt-i hâcetde istidâneye ve lede’z-zafer mâllarına rücû‘a vasiyye-i mûmâ-ileyhâ Emetullah Hanım’a izin birle mâ vaka‘a bi’t-taleb ketb olundu.<br><br>Fî-gurreti Şa‘bân sene 1143.<br><br>Şuhûdü’l-hâl: Âtıf Efendi Mektûbî-i müderris, Saim İbrahim Efendi Müderris, Yeğen Mustafa Ağa b. Mehmed, Ahmed Ağa b. Mehmed hazînedâr, Ali Çelebi b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=38199"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38201"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b468"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o520"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>