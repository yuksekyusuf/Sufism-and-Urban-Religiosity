﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 302<br>Hüküm no: 282<br>Orijinal metin no: [64a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kolikoğlu Mikail v. Ohannes’in vârislerinin beş re’s bargir hissesinde birbirlerinin zimmetlerini ibra ettikleri</b><br><br>Beş re’s bârgir hisse mübâya‘ası<br><br>Mukābele şüd<br><br>Sarrâf tâifesinden Markar oğlu Kirkor v. Mardıros nâm zimmî meclis-i şer‘-i hatîr-i lâzımü’t-tevkīrde vilâyet-i Anadolu’da Eğin kazâsına tâbi‘ Apçağa karyesinde mütemekkine hâmiletü’r-rakīm Margarita bt. İpsar v. Filibus Nasrâniye tarafından zikri âtî husûsu tasdîka vekîl olduğu şahsını bilir karye-i mezbûre ahâlisinden bu esnâda Âsitâne-i aliyye’ye gelen Filibus v. Nikagos ve Dekiryos v. Kirkor zimmîler şehâdetleriyle ber-nehc-i şer‘î sâbit olan Arakil v. Parnik nâm zimmî muvâcehesinde habbâzân kethudâsı ve bi’l-cümle nizâm ustaları hâzır oldukları hâlde ikrâr-ı tam ve takrîr-i kelâm edip medîne-i Üsküdar’a muzâfe Yoros nâhiyesine tâbi‘ Çengel karyesinde vâki‘ ma‘lûmü’l-hudûd bir bâb habbâz fırını ve ona merbût karye-i mezbûrede kâin yedi uncu ve beş ekmekçi cem‘an altı horos yirmi dört re’s bârgir i‘tibâr olunan gedik ta‘bîr olunur âlât-ı lâzıme-i ma‘lûmenin altı re’s bârgir hissesi işbu hâzır bi’l-meclis Kara Mağdis oğlu Sahak zimmînin ve dört re’s bârgir hissesi gāib ani’l-meclis Harman oğlu Agop v. Filibus zimmînin ve ikişer re’s bârgir hisseleri gāibân ani’l-meclis Kara Mağdis oğlu Mardıros v. İstefan zimmî ile Mağdis Ananye zimmî zevcesi Karyana bt. Vartos Nasrâniye’nin ve bir re’s bârgir hissesi müvekkile-i mersûmenin kayın anası gāibetü ani’l-beled Harospima Nasrâniye’nin dört re’s bârgir hissesi gāibe-i mersûmenin kızı kezâlik gāibetü ani’l-beled Ana Nasrâniye’nin ve beş re’s bârgir hissesi akd-i âti’z-zikrin sudûruna değin bâ-hüccet-i şer‘iye benim yedimizde iştirâken ve şâyi‘an emvâlimiz olmağla hâlâ ben âlât-ı lâzıme-i ma‘lûme-i mezkûrede ber-vech-i muharrer mâlik olduğum beş re’s bârgir hisse-i şâyi‘amı şürekâ-i mersûmûnun izinleriyle tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile müvekkile-i mersûme Margarita Nasrâniye’ye dört bin guruşa bey‘ ve temlik ve vech-i lâyıkı üzere teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl eyledikden sonra semeni olan meblağ-ı merkūm dört bin guruşu müşteriye-i müvekkile-i mersûme Margarita Nasrâniye bana def‘ ü teslîm ben dahi yedinden tamamen ve kâmilen ahz ü kabz etmemle mebî‘-i mezkûrun tağrîr ve gabnine müte‘allika âmme-i da‘vâdan müvekkile-i mersûme Margarita Nasrâniye’nin zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt eyledim ba‘de’l-yevm âlât-ı lâzıme-i mezkûrenin ber-i‘tibâr-ı merkūm beş re’s bârgir hissesi müvekkile-i mersûme Margarita Nasrâniye’nin emvâl-i müşterâtı ve hakk-ı sırfı olup benim kat‘a alâka ve medhalim kalmamışdır dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 9 Receb sene 1238.<br><br>Şühûdü’l-hâl: Eş-şâhidûne’s-sâbıkūni’l-mesbûkūn.<br><br>[Beyaz]</p>          <br><a title="Önceki sayfa" style="text-decoration:none" href="./ayrmetin.php?idno=33179"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33181"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b302"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o412"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>