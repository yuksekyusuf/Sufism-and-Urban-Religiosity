﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Adalar Mahkemesi 1 Numaralı Sicil (H. 1178-1184 / M. 1764-1771)<br>cilt: 75,&nbsp;sayfa: 114<br>Hüküm no: 126<br>Orijinal metin no: [29b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yapılması düşünülen sefer-i hümayun için hazırlıkların tamamlanıp halkın güvenliğinin sağlanması, asayişi ihlal edenlerin cezalandırılması</b><br><br>Şerî‘at-şi‘âr Üsküdar’a tâbi‘ nevâhîden Kartal ve Gekbûze ve Karamürsel ve Beykoz ve Şile ve Ağaçlı ve Taşköprü ve Kaymas nâibleri efendiler -zîde ilmuhüm- ve mefâhirü’l-emâsil ve’l-akrân mahâll-i mezkûrânın yeniçeri serdârları ve a‘yân-ı vilâyet iş erleri ve ocak ihtiyarları -zîde kadruhüm- inhâ olunur ki memâlik-i mahrûsede vâki‘ re‘âyâ ve berâya ve bi’l-cümle fukarâ emânetullâh olup sefer ve hazarda ve her hâlde zulm ü ta‘addîden temîn ve ârâmiş ve terfîh ve âsayişleri cümlenin üzerlerine lâzım ve lâ-büd ve himâyet ve sıyânetleri herkese mühim ve vâcib idiği ve henüz seferden murâd keyd-i düşmenden temîn-i bilâd ve ib‘âd idiği ve husûsan yeniçeri ocağı şer‘-i garrânın hizmetkârı ve re‘âyâ ve fukarânın kul ve kulluk ile himâyet ve sıyânetleri olduğu küçük büyük bi’l-cümle ehl-i İslâmın ma‘lûmu iken bu hilâlde sefer-i hümâyûnumun tahakkuku şüyû‘ ve herkes vilâyetlerinin re‘âyâ ve fukarâsını sıyânet olundukda [evvelkinden] ziyâde himâyet eylemeleri mûcib-i selâmet ve mûris-i feth u nusret idiği mülâhaza ve bu şurûta ri‘âyet eylemek vâcibe-i zimmetleri iken kasaba-i mezbûrelerde ba‘zı nevreste bahr-ı siyâh? seferliyüz deyü envâ‘ı fesâdâta âğaz ve hilâf-ı şer‘-i şerîf ve mugāyir-i rızâ-i münîf harekâtda gerdân-firâz ve re‘âyâ ve fukarâya zulm ü rencîde-sâz oldukları sahîhan tarafımıza inhâ ve ihbâr olunmağın bu misillü harekâtlarına aslâ ve kat‘â rızâullah ve rızâ-i pâdişâhî ve cevâz olmamağla imdi bu makūle hilâf-ı rızâ harekâtın vukū‘ına ser-i mû rızâ ve cevâz göstermeyüp herkes kendü ırzıyla tedârük-i rü’yet ve fukarâ zümresi min-külli’l-vücûh mezâlimden himâyet ve sıyânet olunup eslemeyenler olur ise cümle ittifâkıyla ahz ve ibreten-li’l-gayr kal‘a-bend olunmaları’çün mahbûsen Âsitâne-i sa‘âdete ihzâr ve bu husûsa ziyâde ihtimâm ve sarf-ı iktidâr eylemeniz bâbında işbu mektûb tahrîr ve berren ( ) irsâl olunmuşdur inşâallâhü te‘âlâ vusûlünde gerekdir ki gereği gibi herkese tenbîh ve te’kîd ve kat‘â fukarâ ve zu‘afâya seferliyüz deyü kimesneye mikdâr-ı zerre zulm ü ta‘addî etdirmeyüp [30a] fevka’l-matlûb himâyet ve siyânet eyleyüp eslemeyenler olur ise der-akab ahz ve sâire ibret içün Âsitâne-i aliyyeye ihzâr ve li-ecli’t-te’dîb kal‘a-bend olunmasına dikkat ve ihtimâm eyleyüp hilâf-ı vaz‘ u harekâtdan ittikā ve mûcib-i mektûbla âmil olasız.<br><br>Tahrîren evâsıt-ı şehr-i Cemâziyelâhir li-sene isnâ ve semânîn ve mi’ete ve elf.<br><br>Osman</p>          <br><a title="Önceki sayfa" style="text-decoration:none" href="./ayrmetin.php?idno=126"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=128"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ada001&bsm=ada001b114"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ada001&bsm=ada001o159"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>