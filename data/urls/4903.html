﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 549<br>Hüküm no: 624<br>Orijinal metin no: [93a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanköy’de padişaha limon suyu tedârikiyle bulunan görevlilerin ihtiyaçları için Unkapanı’ndan 250 keyl buğdayın adaya nakline engel olunmamasına dâir Boğazhisarları dizdarlarına hüküm</b><br><br>Mefâhirü’s-sikāt ve’l-müstahfızîn Boğazhisarları dizdârları zîde hıfzuhüm tevkī‘-i refî‘-i hümâyûnum vâsıl olıcak ma‘lûm ola ki hâssa helvacıbaşı olan kıdvetü’l-emâcid ve’l-a‘yân Hasan zîde mecdühû Südde-i sa‘âdetime arzuhâl edip İstanköy cezîresinde nefs-i nefîs-i hümâyûnum için limon suyu ihrâcına memûr olan helvacı neferâtının ve işçilerinin kifâf-ı nefsleri'çün beher sene Âsitâne-i sa‘âdet’imde Kapan-ı dakīk’den iki yüz ellişer keyl hınta verilegelmekle işbu sene-i mübârekede dahi verilip mürûruna mümâna‘at olunmamak bâbında hükm-i hümâyûnum ricâ ve taraf-ı Devlet-i aliyye’den âb-ı limon ihrâcına memûr olup İstanköy cânibine gidenlere zahîre olmak üzere sene-i sâbıkāda bâ-fermân-ı âlî iki yüz elli keyl hınta verildiği kapan defterinde mastûr ve mukayyed bulunduğun kıdvetü’n-nüvvâbi’l-müteşerri‘în Kapan-ı dakīk nâibi olan Mevlânâ Abdurrahman zîde ilmuhû i‘lâm etmeğin mevlânâ-yı mûmâ-ileyhin i‘lâmı mûcebince iki yüz elli keyl hıntanın nakline mümâna‘at olunmamak emrim olmuşdur buyurdum ki hükm-i şerîfimle vusûl buldukda bu bâbda sâdır olan emrim üzere amel dahi mevlânâ-yı mûmâ-ileyhin i‘lâmı mûcebince vech-i meşrûh üzere İstanköy cezîresinde mezkûrlara zahîre olmak üzere yalnız iki yüz elli keyl hıntanın cezîre-i mezbûreye nakline ve Boğazhisarlarında mürûruna mümâna‘at olunmayıp emr-i şerîfimin mazmûn-ı münîfi ile âmil olasız şöyle bilesiz alâmet-i şerîfe i‘timâd kılasız.<br><br>Tahrîren Fî-evâsıtı şehri Rebî‘ülâhir sene 1121<br><br>Be-makām-ı Kostantıniyyeti’l-mahrûse</p>          <br><a title="Önceki sayfa" style="text-decoration:none" href="./ayrmetin.php?idno=4902"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4904"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b549"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o572"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>