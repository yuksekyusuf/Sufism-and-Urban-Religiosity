﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 218<br>Hüküm no: 165<br>Orijinal metin no: [47a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Esterina ve Pizo’nun varisleri Duka’dan intikal eden Rus asıllı köleleri Yani’yi azat etmeleri</b><br><br>Fi’l-asl vilâyet-i Rumeli’nde Ergirikesri kazâsına tâbi‘ Sırakeniste? nâm karye ahâlîsinden olup Malkara’ya tâbi‘ Elmalı nâm karyede sâkin iken bundan [akdem] hâlik olan Duka v. Anaştaş nâm zimmînin verâseti zevce-i metrûkesi Esterina bt. Noşe nâm Nasrâniye ile li-ebeveyn ammi oğlu Pizo v. İstati nâm zimmîye münhasıra olduğu şer‘an zâhir ve mütehakkık oldukdan sonra mezbûre Esterina ile merkūm mahmiye-i İstanbul’da meclis-i şer‘de hâlik-i mezbûrun terekesinden olup ba‘de-helâkihi kendülere intikāl etmekle yedlerinde mevrûsen mülkleri olan işbu orta boylu mâvi gözlü kıvrık burunlu esmerü’l-levn Rusiyyü’l-asl kâfirü’l-mille râfi‘u hâze’r-rakīm Yani v. Petko nâm zimmî mahzarında her biri ikrâr ve takrîr-i kelâm edip mû[ri]simiz hâlik-i mezbûr Duka’ya rıkkını mu‘terif olup ba‘de-helâkihi bize bi’l-irsi’ş-şer‘î intikāl eden mevsûf-ı mezbûr Yani’yi lâ-li-ivazin ve lâ-li-garazin malımızdan âzâd ve mülkümüzden ihrâç ve sâir ahrâr-ı asliyyîn zümresine ilhâk ve idrâc eyledik ba‘de’l-yevm mevsûf Yani sâir ahrâr-ı asliyyîn gibi hür olup [47b] üzerinde velâ-i şer‘îden gayrı hakkımız kalmadı dediklerinde, gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’r-râbi min-şehri Rebî‘i’l-evvel sene sitte aşere ve mi’e ve elf.<br><br>Şuhûdü’l-hâl: el-Hâc Osman b. Mehmed, Mehmed Ağa b. Ahmed, el-Hâc İbrahim b. ( ), el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=41694"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41696"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b218"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o646"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>