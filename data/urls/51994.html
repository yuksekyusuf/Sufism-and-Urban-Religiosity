﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 548<br>Hüküm no: 1064<br>Orijinal metin no: [103b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mustafa’nın, Ferhad’ın eşyalarını çaldığı</b><br><br>Hâssa bölükbaşılarından olup mahmiye-i İstanbul’da asesbaşı olan fahrü’l-emâsil ve’l-akrân Nasûh Yayabaşı mahfil-i kazâya Mustafa nâm kimesneyi ihzâr edip mezbûr Mustafa mahmiye-i mezbûrede Katırcılar hânı demekle ma‘rûf handa ebnâ-i sipâhiyândan Ferhad bir kimesnenin odasın açıp esbâb ve erzâkını sirkat eyleyip mahrûse-i Üsküdar’da Seyyid Mustafa b. es-Seyyid Hasan’ın evine vaz‘ eylemiş üzerine varılıp vukû‘ı üzre tahrîr olunmasın taleb ederim dedikde mahkeme kâtibi Mevlânâ Mehmed irsâl olunup vardıklarında mezbûr Seyyid Mustafa merkūm Mustafa birisini torba ile bir mikdâr esbâbı Bursa’ya giderim deyu emânet vaz‘ eyledi lâkin ne makūle esbâb idiği ve sirkat eylediği ma‘lûmum değildir deyip zikr olunan bir torba ile esbâbı teslîm eyledikde merkūm Mustafa fi’l-hakīka zikr olunan esbâbı emânet tarîkiyle vaz‘ eyledim sirkat edildiğinden kat‘â haberi yokdur dediğini mahallesinde ve sâir bî-garaz Müslümanlardan cemm-i gafîr ve cem‘-i kesîr mezbûr Seyyid Mustafa’nın bu âna gelince yaramazlığını görmedik sâlih ve mütedeyyindir ve kendi hâlindedir iyi adamdır bu husûsdan dahi haberi yok idiğine kat‘â şübhemiz yokdur dediklerinde mevlânâ-yı merkūm haber vermeğin bu hurûf tahrîr olundu. Fî evâili Rebî‘ilevvel sene ihdâ ve elf.<br><br><br>Şuhûdü’l-hâl: Hasan b. Hamza, Hasan Bey el-cündî, Süleyman b. Davud er-râcil, Hüseyin [b.] Hamza, İbrahim Halîfe, Şaban [b.] Pîrî ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=51993"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51995"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b548"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o701"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>