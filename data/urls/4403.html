﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 161<br>Hüküm no: 124<br>Orijinal metin no: [17b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Beşe b. Ahmed’in Hacı Mehmed b. Hüseyin’den satın aldığı kasap dükkanında kasaplık yapan Yanaki’yi istihdam etmemeyi taahhüt ettiği</b><br><br>Mahmiye-i İstanbul’da Zeyrek kurbünde sâkin el-Hâc Mehmed b. Hüseyin nâm kimesne mahfil-i kazâda işbu râfi‘u’l-kitâb Ali Beşe b. Ahmed nâm kimesne mahzarında ikrâr ve takrîr-i kelâm edip mahmiye-i mezbûrede Aksaray kurbünde vâki‘ lede’l-ahâlî ve’l-cîrân ma‘lûmetü’l-hudûd Murad Paşa Mahallesi’nde kâin kasab dükkânımı mezbûr Ali Beşe’ye ahâlî-i mahalle iltimâslarıyla yedine verdiğim temessük nâtık olduğu üzere târih-i kitâb senesi Muharremi’l-harâmı gurresinden yevmî on birer akçeye olmak üzere beş sene tamamına değin îcâr ve teslîm ve otuz üç guruşunu ber-vech-i peşin ahz u kabz edip ol dahi ber-vech-i muharrer istîcâr ve kabûl eyledi dedikde gıbbe’t-tasdîkı’l-mer‘î Murad Paşa ahâlîsinden İmâm İbrahim Efendi b. Mehmed ve el-Hâc Hüseyin b. Mustafa ve Ali Çavuş b. Mehmed ve el-Hâc Hızır b. Ahmed ve Kasım Ağa b. Mehmed ve Süleyman b. Mahmud ve sâirleri mahfil-i kazâda takrîr-i kelâm edip mezbûr Ali Beşe’nin mukaddemâ hizmetinde olan Yanaki nâm zimmî eksik et satıp bize eziyet üzere olmağla baʻde’l-yevm mezbûr Yanaki Kasabı dükkân-ı mezbûrda istihdâm ettiğine ve dükkân-ı mezbûrda kasab olmasını istemeziz deyü merkūm Yanaki’nin sû’-i hâlini ihbâr etmeleriyle merkūm Ali Beşe min-ba‘d merkūm zimmîyi dükkân-ı mezbûrda istihdâm etmemeğe ta‘ahhüd etmeğin mâ-vaka‘a bi’t-taleb ketb olundu.<br><br>Fî 24 min-şehri Rebîʻülâhir sene 1121<br><br>Şuhûdü’l-hâl: Abdullah Çelebi b. Osman, Süleyman b. Mahmud, Ahmed Çelebi b. Ali, el-Hâc İsmail b. Musa, el-Hâc Mehmed b. Süleyman, İbrahim Efendi el-İmâm, el-Hâc Hüseyin b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=4402"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4404"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b161"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o648"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>