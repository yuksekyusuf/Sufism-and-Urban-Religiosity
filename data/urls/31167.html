﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 359<br>Hüküm no: 413<br>Orijinal metin no: [59b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Bey’in, Fincancı Zakar v. Asvador’a borcunu ödemesi gerektiği</b><br><br>4.003 guruşu edâya tenbîh<br><br>Ma‘rûz<br><br>Bahr-i sefîd’de vâki‘ Kuşadası’nda ticâret ile mukīm iken bin iki yüz on yedi senesi Muharreminin selhi günü bilâ-vâris ma‘rûf ve ma‘rûfe hâlik olan Markar v. Bedros v. Hristo nâm zimmînin ber-vech-i âtî dâyîni Fincancı Zakar v. Asvador nâm zimmî meclis-i şer‘-i münîrde ada-i mezkûrede hâlâ gümrük emini olup bu makūle bilâ-vâris-i ma‘rûf ve ma‘rûfe hâlik olanların terekelerini bâ-fermân-ı âlî kabza me’mûr olmağla tereke-i hâlik-i mesfûre bi’l-emâne vaz‘-ı yedi mütehakkık olup husûmeti kıbel-i şer‘den re’y olunan Ahmed Bey mahzarında hâlik-i mersûm Markar v. Bedros v. Hristo zimmî zimmetinde hayatında bin iki yüz on altı senesi Cemâziyelâhiresi gurresinde İstanbul’da kazgancılar başında fincancı mağazasında malımdan ve yedimden iştirâ ve kabz eylediği ma‘lûmü’l-aded toynak ve billur ve fincan semeninden sekiz bin iki yüz on yedi guruş alacağım olup hatta hâlik-i mesfûr Markar zimmî hayatında târih-i mezbûrda meblağ-ı mezbûr sekiz bin iki yüz on yedi guruş ol cihetden zimmetinde sahîhan bana deyni olduğunu ikrâr ve yedime mu‘anven ve mersûm işbu bir kıt‘a deyn temessükünü verip kablel edâ ada-i mezkûrede bilâ-vâris-i mağrûf ve mağrûfe hâlik oldukda merkūm Ahmed Bey ma‘rifet-i şer‘ ile tahrîr olunan terekesi esmânından ba‘de ihrâci’l-mesârifi’l-lâzıme sahhe’l-bâkī ber-mûceb-i defter-i kassâm dört bin üç guruşu bi’l-emâne kabz etmekle meblağ-ı mezbûr dört bin üç guruşu meblağ-ı mezbûrun ol mikdârına takāsan emin-i mezbûr Ahmed Bey’den hâlâ taleb ederim deyü da‘vâ ettikde emin-i merkūm cevâbında ber-mûceb-i defter-i kassâm dört bin üç guruş tereke-i hâlik-i mersûma bi’l-emâne vaz‘-ı yedini ikrâr mâ‘adâyı inkâr etmekle müdde‘î-i mersûm ber-vech-i muharrer müdde‘âsını lede’t-tezkiye adl ve makbûlü’ş-şehâde idükleri ihbâr olunan Mustafa Efendi b. İbrahim ve Molla Mustafa b. el-Hâc Mustafa ve Mehmed Emin b. Hasan şehâdetleriyle bi’l-muvâcehe ber-nehc-i şer‘î ba‘de’l-isbât ve’l-halef mûcebiyle meblağ-ı mezbûr dört bin üç guruşu hâlik-i mesfûrun deyn-i müsbeti olan meblağ-ı mezkûr sekiz bin iki yüz on yedi guruşun ol mikdârına takāsan müdde‘î-i mersûm Zakar zimmîye edâ ve teslîme emin-i merkūm Ahmed Bey’e tenbîh olunduğu İslâmbol Mahkemesi’nden huzûr-ı âlîlerine i‘lâm olundu.<br><br>Fî-9 min Rebî‘ülâhire sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31166"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31168"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b359"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o603"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>