﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 104<br>Hüküm no: 56<br>Orijinal metin no: [21-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yusuf ile kardeşi Ali’nin fırın ve odunluklarının kiracıları Karabet ve Ekmekçi Kasbar’dan kiralarını tahsil edip kira sözleşmelerini yeniledikleri</b><br><br>Sultanahmed’de ekmekçi fırının mâhiyesini beher mâh edâya ta‘ahhüd i‘lâmı<br><br>Ma‘rûz<br><br>Rumeli’de Kalkandelen Kazâsı’na tâbi‘ Reçane? karyesi sükkânından Yusuf b. Abdullah ve li-ebeveyn er karındaşı olup karye-i mezkûrede sâkin Ali’nin sulbî kebîr oğlu ve tarafından husûs-ı âti’l-beyânda vekîl olduğu karye-i mezkûre sükkânından Abdülcelil b. Salih ve Rüstem b. Yunus nâm kimesneler şehâdetleriyle sâbit olan Numan nâm kimesneler meclis-i münîrde kendiden asıl ve şerîki Karabet v. Mardıros zimmî tarafından husûs-ı âtîde tasdîka vekîl-i şer‘îsi Ekmekçi Kasbar v. Bogos nâm zimmî muvâcehesinde İstanbul’da Sultanahmed Câmi‘-i şerîfi kurbünde Nahılbend el-Hâc Hasanefendi mahallesinde kâin ma‘lûmü’l-hudûd bir bâb ekmekçi fırını ve Çatladıkapı dâhilinde kâin kezâlik ma‘lûmü’l-hudûd bir kıt‘a ve odunluk arsasının nısfları asıl-ı merkūm Yusuf benim ve nısf hissesi vekîl-i merkūm Numan’a babam ve müvekkilim mezbûr Ali’nin bi’l-icâreteyn uhde-i tasarruflarımızda olup ancak fırın-ı mezkûr derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûme asıl ve müvekkil-i mersûmân Kasbar ve Karabet zimmîler yedlerinde mülkleri olarak zikrleri mürûr eden fırın ve odunlukda senevî bin guruş kirâ mukāvelesiyle müstecirimiz olmalarıyla bin iki yüz kırk yedi senesi Recebi’l-ferdi gurresinden işbu târih-i i‘lâma gelince on sene mezbûr fırın ve odunluk mezkûrların kirâsından asıl ve müvekkil-i mersûmân zimmetlerinde terâküm eden on bin guruşu asıl ve vekîl-i mersûm Kasbar zimmîden bi’l-asâle ve bi’l-vekâle hâlâ taleb ederiz deyü tasaddî eylediğimiz da‘vâmızdan bâ-tavassut-ı muslihîn asıl ve vekîl-i mersûm Kasbar zimmî ile kat‘a li’n-nizâ‘ bin beş yüz guruş bedel-i medfû‘ ve makbûza bi’l-asâle ve bi’l-vekâle ba‘de akdi’l-musâlaha ve’l-kabûl ziyâde müdde‘âmıza ve bi’l-cümle husûs-ı mezkûra müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile bi’l-asâle ve bi’l-vekâle kabûlü hâvî ibrâ ve iskāt eylediğimizden sonra biz fırın ve odunluk-ı mezkûrları işbu târih-i i‘lâmdan beher şehr ellişer guruş kirâ mukāvelesiyle asıl ve müvekkil-i mersûmân Kasbar ve Karabet zimmîlere bi’l-asâle ve bi’l-vekâle îcâr ve teslîm eylediğimizde onlar dahi ber-vech-i muharrer istîcâr ve tesellüm ve kabûl edip kirâ-yı mezkûr beher şehr ellişer guruşu mâh be-mâh bilâ-ezâ velâ-cefâ bize edâya ta‘ahhüd eylediler deyü ikrâr ve tasdîkleri İstanbul Mahkemesi’nden huzûr-ı [âlîlerine i‘lâm olundu]<br><br>Fî 2 Şa‘bân sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34708"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34710"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b104"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o640"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>