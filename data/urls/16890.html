﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 338<br>Hüküm no: 276<br>Orijinal metin no: [72a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Osman Beşe’nin Belgrad köyündeki ev ve bakkal dükkanını satması</b><br><br>Husûs-ı âti’l-beyânın mahallinde ketb u tahrîri için savb-ı şer‘-i enverden Mevlânâ Mustafa Efendi b. Hüseyin irsâl olunup ol dahi medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Câmi‘-i Kebîr Mahallesiʼnde vâki‘ Bakkāl Osman Beşe b. Abdullah’ın sâkin olduğu odasına varıp zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî ettikde mezbûr Bakkāl Osman nâm kimesne meclis-i ma‘kūd-ı mezkûrda medîne-i mezbûra tâbi‘ Belgrad karyesinde mütemekkin işbu râfiʻü’s-sifr Nikola v. Panayot nâm zimmî muvâcehesinde ikrâr-ı tâm ve takrîr-i kelâm edip yedimde şirâen mülk ve hakkım olup karye-i mezbûrede vâki‘ bir tarafdan Maryora menzili ve bir tarafdan müşteri-yi mezbûr Nikola menzili ve bir tarafdan dere ve bir tarafdan tarîk-i âm ile mahdûd üç bâb fevkānî oda ve bir sofa ve altında üç kepenk bakkāl dükkânımı bi-cümleti’t-tevâbiʻ ve’l-levâhık ve kâffetü’l-hukūk ve’l-merâfık tarafeynden îcâb ve kabûlü hâvî ve şürût-ı müfsideden ârî bey‘-i bâtt-ı sahîh-i şer‘î ile mesfûr Nikola zimmîye iki yüz elli guruşa beyʻ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezbûr iki yüz elli guruşu mezbûr Nikola zimmî yedinden bi’t-tamam ahz u kabz eyledim, baʻde’l-yevm zikri mürûr eden menzil ve altında üç kepenk bakkāl dükkânı mesfûr Nikola zimmînin mülk-i müşterâsı ve hakk-ı sırfı olmuşdur, mutasarrıf olsun dedikde gıbbe’t-tasdîki’ş-şerʻî vâki‘ hâli mevlânâ-yı mezbûr mahallinde ketb [u] tahrîr ba‘de[hû] ba‘s olunan Çukadâr Ahmed ve Muhzır es-Seyyid Mehmed ile meclis-i şer‘a gelip herbiri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâdis aşer min-Rebîʻülâhir sene tisʻa ve hamsîn ve mi’e ve elf, 1159.<br><br>Şuhûdü’l-hâl: el-Hâc Mehmed Efendi el-İmâm bi-Câmi‘i Kebîr, Halil b. İbrahim, Ahmed Efendi [b.] Mustafa, Yunus Beşe [b.] Hüseyin, İbrahim [b.] Halil, Mehmed Çelebi [b.] Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=16889"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16891"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b338"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o424"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>