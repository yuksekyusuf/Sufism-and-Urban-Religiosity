﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 352<br>Hüküm no: 259<br>Orijinal metin no: [81a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un kocası Mehmed Efendi b. Mehmed’den anlaşarak boşandığı</b><br><br>Mahmiye-i İstanbul’da Suhte Sinan mahallesinde sâkine olup zâtı babası Hüseyin Çelebi b. Mustafa ve İbrahim Çavuş b. Süleyman ta‘rîfleriyle mu‘arrefe olan Ayşe nâm hatun mahfel-i kazâda zevc-i sâbıkı işbu râfi‘ü’l-kitâb Mehmed Efendi b. Mehmed mahzarında ikrâr-ı tâm ve takrîr-i kelâm edip mezbûr Mehmed Efendi bundan akdem zevciyet beynimizde kā’im iken benim her biri beşer guruş kıymetli yedi bohça içinde esbâb-ı ma‘lûme ve on dört makramamı bi gayr-ı hakkın ahz u kabz ve istihlâk etmekle kıymetleri olan otuz beş guruşu mezbûrdan taleb ve da‘vâ eylediğimde ol dahi edâdan imtinâ etmekle beynimizde nizâ‘-ı küllî vukû‘undan sonra muslihûn tavassut edip mûmâ-ileyh Mehmed Efendi da‘vâ-yı mezkûremden benimle on guruş üzerine sulh oldukda ben dahi sulh-ı merkūmu kabûl ve bedel-i sulh olan meblağ-ı merkūm on guruşu mezbûr Mehmed Efendi yedinden tamamen ahz u kabz etdiğimden sonra husûs-ı merkūma ve târih-i kitâba gelince beynimizde cereyân eden ahz u i‘tâya müte‘allika cemî‘-i da‘vâ ve mütâlebâtdan ben mezbûr Mehmed Efendi’nin zimmetini ibrâ-i âmm-ı kātı‘u’n-nizâ‘la ibrâ ve ıskāt edip mezbûr Mehmed Efendi dahi beynimizde ma‘lûm bir donluk çukaya ve târih-i mezkûra gelince beynimizde cârî ahz u i‘tâya müte‘allika âmme-i de‘âvîden benim zimmetimi ibrâ ve ıskāt eyledi ve mehr-i mü’eccelim olan kırk guruşu dahi mukaddemâ ahz u kabz etmekle ba‘de’l-yevm birbirimiz ile da‘vâ ve nizâ‘ımız kalmadı dedikde gıbbe’t-tasdîkı’l-mer‘î mâ vaka‘a bi’t-taleb ketb olundu.<br><br>Fi’l-yevmi’l-hâmis aşar min-Şevvali’l-mükerrem li-sene seb‘a ve mie ve elf.<br><br>Şuhûdü’l-hâl: el-Hâc Osman Halîfe b. Ahmed, Hüseyin b. Mustafa, İbrahim Çavuş b. Süleyman, Ahmed Çelebi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=28674"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28676"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b352"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o835"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>