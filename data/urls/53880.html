﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 554<br>Hüküm no: 855<br>Orijinal metin no: [70a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saibe Sultan bt. Safa Giray Hân’ın terekesinin vârislerine taksimi esnasında çıkan ihtilafın giderildiği</b><br><br>Ma‘rûz;<br><br>Mahmiye-i İslâmbol’da Kocamustafapaşa Zâviyesi kurbünde sâkine iken bir buçuk sene mukaddem fevt olan Sâibe Sultan bt. Safa Giray Han nâm müteveffiyenin verâseti zevc-i metrûku el-Hâc Ahmed Bey b. Mehmed Bey ile sadriye kebîre kızı Elmas Hanım ve li-ebeveyn kız karındaşı Mübârek Sultan’a isâbeti tahakkukundan [sonra] mezbûr el-Hâc Ahmed Bey kendi nefsinden asâleten, mezbûretân Elmas Hanım ve Mübârek Sultan taraflarından ber-vech-i âtî vekîlleri olduğu İspir v. Melkon nâm zimmînin ikrâr ü i‘tirâfıyla sâbit olmağla vekâleten medîne-i Üsküdar’da meclis-i şer‘-i hatîrde merkūm İspir zimmî muvâcehesinde bin yüz doksan beş senesi hâlâ Mîrü’l-hacc Cezzar Ahmed Paşa mûrisemiz müteveffât-ı mezbûre Saibe Sultan’a ihdâ ve merkūm İspir zimmî yedine alâ-vechi’r-risâle teslîm eylediği bin guruşun sekiz yüz on guruşunu hayatında yedinden ahz ve yüz doksan guruşu merkūm İspir zimmî zimmetinde bâkī kalıp kable’l-ahz ve’l-istifâ fevt olup veresesi mezbûruna mevrûs olmağla asâleten ve vekâleten taleb ederim deyü da‘vâ, merkūm İspir cevâbında ber-vech-i muharrer meblağ-ı merkūm bin guruşu kabz eylediğini ikrâr lâkin vekîl-i mezbûr el-Hâc Ahmed Bey’in mukırr u mu‘terif olduğu sekiz yüz on guruşdan mâ‘adâ müdde‘âsı olan yüz doksan guruşu dahi bi’d-defa‘ât edâ ve teslîm etmiş idim deyü ba‘de’d-def‘ ve’l-inkâr dâfi‘-i merkūm İspir zimmî ber-vech-i muharrer eylediği def‘ini beyân esnâsında bâ-tavassut-ı muslihîn mezbûr el-Hâc Ahmed Bey tasaddî eylediği da‘vâsından merkūm İspir zimmî ile kırk guruş bedel-i makbûza sulh olup ziyâde müdde‘âsına müte‘allika âmme-i de‘âvîden merkūm İspir zimmînin zimmetini ibrâ ve ıskāt edip ol dahi ibrâsını kabûl edip kat‘-ı münâza‘a eyledikleri tescîl ve bi’l-iltimâs huzûr-ı âlîlerine i‘lâm olundu.<br><br>Fî 27 min-Z sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53879"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53881"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b554"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1029"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>