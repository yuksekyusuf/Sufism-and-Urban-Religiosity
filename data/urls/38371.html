﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 159<br>Hüküm no: 135<br>Orijinal metin no: [27b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yahudi Merkad’ın Terzi Agob’da olan alacağının mahkeme kararıyla tahsil olunması</b><br><br>Mehter? Kethüdâsı Hasan Ağa’ya teslîm şüd.<br><br>Vilâyet-i Rumeli’de Gelibolu kazâsı ahâlîsinden ve Devlet-i aliyye teba‘asından Yahûdî milletinden arzuhâl eden Merkado v. Yuda nâm tâcir mahfil-i şer‘iyyâtda yine kazâ-i mezbûr ahâlîsinden ve teba‘a-i Devlet-i aliyye’nin Ermeni milletinden derûn-ı arzuhâlde ismi mezkûr Terzi Agob v. Bedros muvâcehesinde yedimde olup sene-i sâbıkā yani bin iki yüz yetmiş üç senesi şehr-i Rebî‘ülâhiri’nin on birinci günü târîhiyle müverrah ve ol târîhde Kal‘a-i Sultâniye nâibi bulunan eşrâf-ı kuzâtdan meveddetlü Abdullah Hilmi Efendi’nin hatemiyle mahtûm işbu bir kıt‘a i‘lâm-ı şer‘î nâtık olduğu üzere merkūm Agob zimmetinde cihet-i karzdan bâ-tahvîl beş bin guruş alacak hakkım olup hattâ merkūm Agob târîh-i i‘lâm-ı mezkûrdan on gün mukaddem Kal‘a-i Sultâniye’de kâin İzmirli Barto Bazergân’ın mağazası önünde ber-mantûk-ı tahvîl-i mezkûr cihet-i merkūmeden ol mikdâr guruş bana zimmetinde sahîhan deyni olduğunu mahzar-ı şuhûdda tav‘an ikrâr u i‘tirâf dahi etmiş iken meblağ-ı merkūm beş bin guruşu bana edâ ve teslîmden ibâ vü imtinâ‘ eylediğine binâen ben târîh-i i‘lâm-ı mezkûrda mârrü’z-zikr Kal‘a-i Sultâniye Mahkemesi’nde nâib-i mûmâ-ileyh huzûrunda ma‘kūd meclis-i şer‘de meblağ-ı mezkûr beş bin guruşu merkūm Agob’dan da‘vâ eylediğimde, ol dahi cevâbında meblağ-ı merkūm beş bin guruşu cihet-i merkūmeden mukaddemâ zimmetinde bana deyni olduğunu ikrâr lâkin ben deynim olan meblağ-ı merkūm beş bin guruşu ceste ceste sana edâ ve îfâ etmiş idim deyüp benim ber-minvâl-i muharrer muahhar târîhle ikrâr-ı kat‘î-i mezkûr müdde‘âmı ba‘de’l-inkâr ben ber-vech-i meşrûh muahhar târîhle ikrâr-ı meşrûh müdde‘âmı lede’t-tezkiye adl ve makbûlü’ş-şehâde idükleri ihbâr olunan kal‘a-i mezkûre ahâlîsinden Mehmed b. Hasan ve Mehmed Emin b. Abdullah nâm kimesnelerin bi’l-muvâcehe ber-nehc-i şer‘î eyledikleri şehâdetleriyle ba‘de’l-isbât ve’l-hükm mûcebince nâib-i mûmâ-ileyh meblağ-ı merkūm beş bin guruşu bana edâ ve teslîme merkūm Agob’a tenbîh edip i‘lâm-ı mezkûru dahi yedime i‘tâ etmiş iken medyûnum merkūm Agob meblağ-ı mahkûmün-bih-i mezkûr beş bin guruşu hâlâ bana vermemekle suâl olunup meblağ-ı mahkûmün-bih-i mezkûr beş bin guruşun medyûnum merkūmdan tahsîl ve bana teslîm olunması murâdımdır deyü mazmûn-ı takrîr-i meşrûhuna mutâbık i‘lâm-ı mezkûru ibrâz ve irâe ederek ba‘de’d-da‘vâ ve’l-istintâk merkūm Agob dahi cevâbında hâl vech-i meşrûh üzere olduğunu ve mazmûn-ı i‘lâm-ı mezkûru bi-tamâmihî tâyi‘an ve kat‘iyyen ikrâr u i‘tirâf edip fakat şâhidân-ı mezbûrânın şâhid-i zûr oldukları muahharen ba‘zı kesânın ifâdelerinden meczûmum olmuş olmağla öyle olucak müdde‘î-i merkūm Merkado da‘vâ-i mezkûresini âhar şâhid-i âdil ikāmesiyle be-tekrâr isbât etmedikçe meblağ-ı merkūmu i‘tâ ve teslîmden ibâ vü imtinâ‘ ederim dedikde lede’l-istiftâ merkūm Agob nâib-i mûmâ-ileyhin şâhidân-ı mezbûrânı lede’t-tezkiye hükm eylediğni ve mazmûn-ı i‘lâmı mukır ve mu‘terif iken takrîr-i meşrûhu üzere makām-ı ref‘de îrâd eylediği kelâmı meşrû‘a ve iltifâta şâyân olmadığı kendüye ba‘de’t-tefhîm meblağ-ı mahkûmün-bih-i mezkûr beş bin guruşun medyûn-ı merkūm Agob’dan ber-mantûk-ı i‘lâm-ı şer‘î hâlâ ve tamâmen bi’t-tahsîl müdde‘î-i merkūm Merkado’ya teslîmi şer‘an iktizâ eylediği tescîl ve huzûr-ı [âlîlerine i‘lâm olundu].<br><br>Fî 26 Ca sene [12]74.<br><br>Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=38370"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38372"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b159"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o169"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>