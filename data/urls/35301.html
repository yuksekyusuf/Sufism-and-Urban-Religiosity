﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 177<br>Hüküm no: 163<br>Orijinal metin no: [34a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Derviş Bey’in muhallefatındaki kürklerin Hasan Bey’e ait olduğu</b><br><br>Dîvân-ı âlî tarafından husûs-ı âti’z-zikrin görülmesi fermân olunmağın işbu bâ‘is-i tahrîrü’l-kitâb fahrü’l-akrân Hasan Bey b. Abdullah nâm bevvâb-ı sultânî meclis-i şer‘-i şerîfde mahrûse-i İstanbul’da beytü’l-mâl-i hâssa emîni olduğu cihetle sâbıkā Safed beyi iken mahrûse-i mezbûrede maslûb olan Derviş Bey b. İskender’in muhallefâtına vâzı‘ü’l-yed olan fahrü’l-cüyûş Mehmed Çavuş b. Abdulmuin mahzarında takrîr-i merâm edip cümle mâlımdan bir tahta vaşak ve biri birine dikilmiş olup işbu meclis-i şer‘de hâzır iki tahta semmûr kürkümü maslûb-ı merkūma mücerred görmeğe verdiğimde mezbûr dahi görmekiçin benden almış idi zikr olunan bir tahta vaşak iki tahta semmûr kürk benim mülk-i mahzı ve hakk-ı bahtımdır emîn-i merkūm bi-gayrı vech-i şer‘î vaz‘-ı yed eylemişdir taleb ederin suâl olunsun dedikde gıbbe’s-suâl emîn-i mezbûr zikr olunan kürklere maslûb-ı merkūmun muhallefâtından olmak ihtimâli ile vâzı‘-ı yed etdim. Müdde‘î-i mezbûr Hasan Bey’in mülkü idiğin bilmem deyücek mezbûr Hasan Bey’in sıdk-ı makāline beyyine taleb olundukda ahrâr-ı Müslimîn ve sikāt-ı muvahhidînden Ali Çavuş b. Hüseyin ve Keyvan Çavuş b. Abdullah meclis-i şer‘-i şerîfe li-ecli’ş-şehâde hâzırân olup fi’l-hakīka müdde‘î-i mezbûr Hasan Bey cümle mâlından zikr olunan bir tahta vaşak ve biri birine dikilmiş iki tahta semmûr kürkünü maslûb-ı merkūm Derviş Bey b. İskender’e bizim huzûrumuzda mücerred görmeye verdiği ol dahi görmek için yedinden aldı zikr olunan bir tahta vaşak ve iki tahta semmûr kürkün müdde‘î-i mezbûr Hasan Bey’in mülkü idiğine şâhidleriz şehâdet-i şer‘iye dahi ederiz deyü edâ-i şehâdet-i şer‘iye etdiklerinde ba‘de ri‘âyeti şerâiti’l-kabûl şehâdetleri makbûle olup ve müdde‘î-i mersûm müdde‘î bihâ olan kürkleri bi-vechin mine’l-vücûhi’ş-şer‘iye mülkünden izâle etmediğine ve maslûb-ı merkūma hibe etmediğine yemîn teklif olundukda yemîn billâh etdikden sonra mûcebiyle hüküm olunup mâ-vaka‘a bi’t-taleb kayd olundu.<br><br>Tahrîren fi’l-yevmi’s-sâbi‘ ve’l-ışrîn min-Şevvâl li-sene hamse ve elf.<br><br>Şühûdü’l-hâl: Mehmed b. Ramazan, Mustafa b. Mahmud, Ferhad b. Abdullah, Mehmed b. Hamza.</p>          <br><a title="Önceki sayfa" style="text-decoration:none" href="./ayrmetin.php?idno=35300"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35302"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b177"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o491"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>