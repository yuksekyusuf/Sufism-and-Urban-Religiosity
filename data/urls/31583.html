﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 210<br>Hüküm no: 175<br>Orijinal metin no: [22b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Üsküdar nalbant esnafının ordu-yı hümayuna verecekleri paraya arabacı esnafının yamaklık adıyla yardımda bulunmaları</b><br><br>Na‘lbandân ile arabacıların ta‘ahhüdleri<br><br>Ma‘rûz<br><br>Ashâb-ı arzuhâl medîne-i Üsküdar’da vâki‘ na‘lbandân esnâfının kethudâsı Mehmed Ağa ve ihtiyârlarından Ahmed Usta ve Mehmed Usta ve Ömer Usta ve es-Seyyid Mustafa Usta ve diğer Ahmed Usta ve sâirleri meclis-i şer‘-i münîrde arzuhâlde mezkûr medîne-i mezbûre arabacıları kethudâsı ve yiğitbaşı ve ihtiyârları mazbûtü’l-esâmî kimesneler muvâcehelerinde işbu yedimizde olup bin iki yüz on dört senesi Şa‘bânının on birinci günü târihiyle müverrah ve ol târihde İstanbul kādısı olup hâlâ bâ-pâye-i Sadr-ı Anadolu fazîletlü semâhatlü es-Seyyid Mehmed Nureddin Efendi hazretlerinin hâtemini hâvî bir kıt‘a i‘lâm ve teşrîfâtdan muhrec derkenâr mantûklarınca Âsitâne-i aliyye na‘lbandânına arabacıları ilhâk ve yamak olmalarıyla imdâdiyelerini eğerçi edâ eylemeyip ve Üsküdar na‘lbandları dahi bi-emr-i âlî Âsitâne-i aliyye na‘lbandlarına imdâd ve i‘ânet eylediklerinden Üsküdar arabacıları dahi Âsitâne misillü medîne-i mezbûre na‘lbandânına bir mikdâr mebâliğ imdâd ve i‘âne etmelerini mutâlebe eylediğimizde onlar dahi rızâlarıyla medîne-i mezbûre na‘lbandânına yetmiş beş guruş verip ol-vechile yamak ve mülhak olmuşlar idi. Lâkin arabacı esnâfı merkūmûn sene-i sâbıkā ve işbu sene-i mübârekede yamaklık nâmıyla kat‘a nesne vermediklerinden mâ‘adâ el-hâletü hâzihî Ordu-yı hümâyûn mesârifi esfâr-ı sâbıkādan ezyed olmağla bir mikdâr mebâliğ dahi zamla seneteyn-i mezkûreteynin yamaklıklarını edâ eylesinler deyü mütâlebeye tasaddî eylediklerinde medîne-i mezbûre arabacıları kethudâsı dahi seksen guruşdan iki senelik yüz altmış guruş rızâlarıyla medîne-i mezbûre na‘lbandânı esnâfı müdde‘iyûn-ı merkūmûna edâ ve teslîme müte‘ahhid olup bu vechile kat‘-ı nizâ‘ eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî 25 min-Zilhicceti’ş-şerîfe sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31582"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31584"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b210"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o650"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>