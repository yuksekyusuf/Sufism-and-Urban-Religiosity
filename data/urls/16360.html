﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 251<br>Hüküm no: 202<br>Orijinal metin no: [70a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Ahmed Ağa b. Mustafa’nın terekesinden zevcesinin mehr-i müeccelini talebi</b><br><br>Medîne-i hazret-i Ebâ Eyyüb el-Ensârî -radıye anhu Rabbühü’l-Bârî-’de el-Hâc Hüsrev mahallesinde sâkin iken bundan akdem vefât eden el-Hâc Ahmed Efendi b. Mustafa b. Abdullah’ın zevce-i menkûha-i metrûkesi olup zâtı el-Hâc Mehmed Efendi b. İbrahim ve Mehmed Ağa b. Ali ta‘rîfleriyle mu‘arrefe olan işbu râfi‘atü’l-kitâb İsmihan Hatun bt. Mehmed meclis-i şer‘-i şerîf-i enverde müteveffâ-yı mezbûr el-Hâc Ahmed Efendi’nin sulbiye kızı Ümmü Gülsüm’ün tesviye-i umûruna bâ-hüccet-i şer‘iyye vasiyy-i muhtârı olan Halil Çelebi b. İbrahim mahzarında üzerine da‘vâ ve takrîr-i kelâm edip zevcim müteveffâ-yı mezbûr el-Hâc Ahmed Efendi b. Mustafa tezevvüc murâd ettikde târîh-i kitâbdan o[n a]ltı sene mukaddem üç bin mehr-i müeccel tesmiyesiyle huzûr-ı Müslimînde beni tezevvüc ve kabûl edip ve akd-i nikâh kāim iken meblağ-ı mezbûru kable’l-edâ fevt olmağla hâlâ terekesinden taleb ederim su’âl olunup alıverilmesi matlûbumdur dedikde gıbbe’s-suâl vasiyy-i mezbûr Halil Çelebi cevâbında tereke-i müteveffâ-yı mezbûre bi’l-vesâye vaz‘-ı yedini ikrâr lâkin müdde‘iye-i mezbûrenin müdde‘âsını inkâr edicek müdde‘iye-i mezbûre İsmihan Hatun’da n müdde‘âsına mutâbıka beyyine taleb olundukda udûl-i ahrâr-ı ricâl-i Müslimînden mahmiye-i İstanbul’da Eğrikapı dâhilinde el-Hâc İlyas mahallesi sâkinlerinden müte‘arrifân-ı mezbûrân el-Hâc Mehmed Efendi ve Mehmed Ağa nâm kimesneler li-ecli’ş-şehâde meclis-i şer‘a hâzırân olup istişhâd olundukda fi’l-hakīka müteveffâ-yı mezbûr el-Hâc Ahmed Efendi b. Mustafa b. Abdullah tezevvüc murâd ettikde târîh-i kitâbdan on altı sene mukaddem üç bin akçe mehr-i müeccel tesmiyesiyle bizim huzûrumuzda işbu müdde‘iye-i mezbûre İsmihan Hatun’u tezevvüc ve kabûl edip akd-i nikâh beynlerinde kāim iken vefât eyledi biz bu husûsa bu vech üzere şâhidleriz şehâdet dahi ederiz deyu her biri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm mâ-vaka‘a bi’t-taleb ketbolundu.<br><br>Fi’l-yevmi’s-sânî ve’l-ışrîn min-Muhârremi’l-harâm li-sene ihdâ ve selasîn ve mi’e ve elf<br><br>Şuhûdü’l-hâl: Süleyman Efendi b. Mustafa, el-Hâc Muslu Ağa b. Selim, Mehmed Efendi b. Ali, el-Hâc İsmail b. Mustafa, Halil Çelebi b. Mustafa, es-Seyyid Mustafa b. Sefer Efendi</p>          <br><a title="Önceki sayfa" style="text-decoration:none" href="./ayrmetin.php?idno=16359"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16361"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b251"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o268"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>