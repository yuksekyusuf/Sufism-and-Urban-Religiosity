﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 99<br>Hüküm no: 68<br>Orijinal metin no: [40-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Borçlu olarak vefat eden Hüseyin Çelebi b. İbrahim’in borcu için evinin vârisleri tarafından müzâyede ile Hüseyin Bey b. Mehmed’e satıldığı</b><br><br>Mahmiye-i İstanbul’da vâki‘ Harâcî mahallesinde sâkin iken fevt olan Hüseyin Çelebi b. İbrahim nâm kimesnenin verâseti zevce-i metrûkesi Âişe bt. Mehmed ve sadriye kebîre kızı Fâtıma ve sagīr oğlu Ahmed’e münhasıra olduğu şer‘an mütehakkik oldukdan sonra mezbûre Fâtıma asâleten ve mezbûre Âişe kendi tarafından asâleten ve sagīr-i mezbûrun tesviye-i umûruna vasîyy-i muhtârı olmağla vesâyeten mahfil-i kazâda işbu râfi‘ü’l-kitâb Hüseyin Bey b. Mehmed nâm serrâc-ı hâssa mahzarında her biri ikrâr ve takrîr-i kelâm edip merkūm-ı mezbûr medyûnen vefât edip nukūd ve menkūlünden Havâss-ı aliyye kazâsına tâbi‘ Hasköy mahallâtından Turşucu mahallesinde vâki‘ bir tarafı Turşucuzâde Hüseyin Çelebi odalarına ve bir tarafı tarîk-i âm ile mahdûd olup bir kıt‘a bahçe ve bir bâb tahtânî ve fevkānî odayı müştemil olan mülk menzilden gayrı deyne vefâ eder mâlı olmayıp deyn-i müsbeti için mârrü’z-zikr bir kıt‘a bahçenin ve menzil-i mezbûrun bey‘i lâzım gelmeğin cânib-i şer‘-i kavîmden bey‘ine izin ve icâzet verildikden sonra mârrü’z-zikr bir kıt‘a bahçe ve menzil-i mezbûru …? sûk-ı sultânîde kirâren ve mirâren müzâyede olunup rağabât-ı nâs bi’l-külliye munkatı‘a oldukdan sonra mezbûr Hüseyin Bey üzerinde yirmi iki bin nakd-i râyic fi’[l]-vakt akçede karâr edip ve ziyâde ile tâlib-i âhar zuhûr etmemeğin menzil-i mezbûru asâleten ve vesâyeten merkūm Hüseyin Bey’e zarûret-i deyn-i ma‘rûfü’l-mikdâr yirmi [iki bin] akçeye bey‘-i kat‘île bey‘ edip ol dahi vech-i mübeyyen üzre iştirâ eyledikden sonra kabz-ı semen-i ma‘dûd ve teslîm-i mebî‘-i mahdûd eyledim dediklerinde gıbbe’t-tasdîki’l-vicâhî mâ hüve’l-vâki‘ bi’t-taleb ketb olundu. Tahrîren fî evâhiri Şevvâli’l-mükerrem li sene selâsin ve erba‘în ve elf.<br><br><br>Şuhûdü’l-hâl: Mehmed Efendi el-mütevellî, Mehmed Halîfe [b.] Haydar el-Müezzin, İbrahim Çelebi [b.] Hüsrev el-İmâm, Mustafa el-İmâm, Mehmed Çelebi, Mustafa Beşe [b.] Halil, Mehmed b. Mehmed el-Müezzin, Mehmed b. Rıdvan, Abdünnebi Çelebi, Mahmud b. Ahmed, Mehmed b. İbrahim el-Müezzin, Osman b. Abdullah er-Râcil, Mehmed b. Bilal, Mehmed Bey el-Fenârî, İbrahim [b.] Mehmed ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=23295"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23297"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b099"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o550"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>