﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 69<br>Hüküm no: 13<br>Orijinal metin no: [6-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Terzi Papasoğlu Yanko’nun kendisine borcu olan Cabbarzade Mahmud Bey’e borcunu ödemesi için mühlet verdiği</b><br><br>Mukābele şüd<br><br>Ma‘rûz<br><br>Mübârek rikâb-ı kamer-tâb-ı hüsrevâneye takdîm-i arzuhâl eden Terzi Papasoğlu Yanko v. Yanaki nâm zimmî meclis-i şer‘-i hatîrde Dergâh-ı âlî kapıcıbaşılarından derûn-ı arzuhâlde ismi mezkûr Cabbarzâde Mahmud Bey b. Süleyman mahzarında mûmâ-ileyh Mahmud Bey zimmetinde yedimde olan işbu bir kıt‘a temessük nâtık olduğu üzere ücret-i hayyâtatdan beş bin altı yüz doksan guruşdan bâkī iki bin dört yüz doksan guruş ve yine cihet-i mezkûreden hâric ez-temessük dört yüz seksen dört guruş ki cem‘an iki bin dokuz yüz yetmiş dört guruş alacağım olmağla meblağ-ı mecmû‘-ı mezkûr iki bin dokuz yüz yetmiş dört guruşu mûmâ-ileyh Mahm[u]d Bey’den hâlâ taleb ederim deyü da‘vâ ettiğimde mûmâ-ileyh dahi cevâbında bâ-temessük iki bin dört yüz doksan guruş müdde‘âmı ikrâr ve hâric ez-temessük dört yüz seksen dört guruş müdde‘âmı inkâr ettiğinden sonra ber-vech-i muharrer tasaddî eylediğim da‘vâ-yı merkūmdan hâric ez-temessük meblağ-ı merkūm dört yüz seksen dört guruş [7] müdde‘âmdan rızâmla meccânen fâriğ olduğumdan sonra mûmâ-ileyh Mahm[u]d Bey bâ-temessük deyni olduğunu mukır olduğu meblağ-ı bâkī-i mezkûr iki bin dört yüz doksan guruşu işbu târih-i i‘lâmdan beher şehr iki yüz ikişer guruş vermekle târih-i merkūmdan on ay tamamında bana tamamen edâ ve teslîm etmek üzere lede’l-istimhâl mûmâ-ileyh Mahm[u]d Bey’i imhâl ve tecîl eylediğimde ol dahi kabûl ve meblağ-ı bâkī-i mezkûr iki bin dört yüz doksan guruşu ber-vech-i muharrer müeccelen bana bi’t-tamam edâya ta‘ahhüd etti deyü ikrâr ve tasdîkleri İstanbul Mahkemesi’nden huzûr-ı [âlîlerine i‘lâm olundu]<br><br>Fî 13 Şa‘bân sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34665"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34667"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b069"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o648"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>