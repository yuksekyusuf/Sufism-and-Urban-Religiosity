﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 207<br>Hüküm no: 150<br>Orijinal metin no: [51a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yardıma muhtaç Fatma bt. Abdullah’ın eşya ve paralarının mahkeme tarafından kayıt altına alınarak oğlu Mehmed Çelebi b. Mustafa Odabaşı’nın kendisine vasî tayin edildiği</b><br><br>İplik alacası çintiyan 2 [aded] Münakkaş uçkur 1 [aded] Boyama 2 [aded] Peşgunu 3 [aded] İplik eldivan 1 [aded] Baş makraması 2 [aded] Çarşeb 2 [aded] Yağlık-ı cedîd 2 [aded] Sini 1 [aded] Hatâyî bohça 1 [aded] Kilid 2 [aded] Def‘a çarşeb 6 [aded] Sagīr lenger 5 [aded] Sahan-ı orta 4 [aded] Tencere 1 [aded] Orta keçesi 2 [aded] Yan keçesi 4 [aded] Minder 4 [aded] Yastık-ı köhne kadife 4 [aded] Sandık-ı sepet 2 [aded] Bez 1 top Güğüm 1 [aded] İbrik 1 [aded] Kahve ibriği 2 [aded] Köhne döşek 2 [aded] Köhne yastık 5 [aded] Der-kîse guruş an-nakd Meblağ: 157<br><br>Medîne-i hazret-i Ebî Eyüb el-Ensârî -radıye anhü Rabbühü’l-Bârî-de Cezerî Kasım Paşa mahallesinde müsâfiren mütemekkin işbu sahibü’l-kitâb Mehmed Çelebi b. Mustafa Odabaşı nâm kimesne meclis-i şer‘-i hatîr-i lâzımü’t-tevkīrde takrîr-i kelâm edüp vâlidem olup mahalle-i mezbûrede sâkine Fâtıma bt. Abdullah nâm hatun mahmûdetü’l-hâle olup yedinde olan eşyâ-i memlûkesini telef ve zâyi‘ eylemesi mütehakkık olduğundan gayri menzilinde kendine hizmet eder kimesnesi olmayıp ihrâk havfı dahi gālib-i ihtimâli olmağın eşyâ-i memlûke kıbel-i şer‘den tahrîr [ve] defter olunup ve vâlidem mezbûrenin umûrunu rü’yete bir vasî nasbı lâ-büd ve lâzım ve mühim olmağın kıbel-i şer‘den mezbûre Fâtıma Hatun’un eşyâ-i memlûkesi tahrîr ve defter olundukdan sonra mezbûre Fâtıma’nın vasî nasbına eşedd-i ihtiyâc ile muhtâce olduğu ihbâr-ı Müslimîn ile mütehakkık oldukdan sonra hâkim-i muvakkı‘-ı sadr-ı kitâb -tûbâ lehû ve hüsnü-meâb- efendi hazretleri dahi diyânet ile ma‘rûf istikāmet ile mevsûf olup ve vesâyet uhdesinden gelmeğe kādir idüği ba‘de’l-ihbâ[r] müte‘ayyin olan oğlu mezbûr Mehmed Çelebi’yi vâlidesi mezbûre Fâtıma’nın bâ-defter eşyâsını hıfza ve umûrunu rü’yete vasî nasb ve ta‘yîn buyurduklarında ol dahi vesâyet-i mezbûreyi kabûl ve hizmet-i lâzımesin kemâ-yenbagī edâya [mü]te‘ahhid olmağın mâ-vaka‘a bi’t-taleb ketb olundu.<br><br>Fi’l-yevmi’l-hâdî ve’l-işrîn min-Cumâdelâhir sene 1148.<br><br>Şuhûdü’l-hâl: Ali Ağa b. Veli, Müezzin Molla Mustafa b. Halîfe, İsmail Çelebi b. Mustafa, Ali Çelebi b. Hüseyin, <<Hasan>> Ali Çelebi b. Hasan, es-Seyyid Ahmed Çelebi [b.] İbrahim, Mehmed Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=16520"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16522"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b207"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o353"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>