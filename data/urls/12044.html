﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 175<br>Hüküm no: 126<br>Orijinal metin no: [83-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rüstempaşa Vakfı’nın mütevellilerinin Kütahya’daki vakıfların işlerini görmek üzere Ahmed Necib Efendi’yi vekil tayin ettikleri</b><br><br>Aziz Efendi, nasb-ı vekîl<br><br>Numara: 172, 40 guruş<br><br>Mahmiye-i İstanbul’da Sultan Ahmed kurbünde Kapı Ağası Mahmud Ağa mahallesinde sâkinler es-Seyyid Osman Cemal ve es-Seyyid İbrahim Halil ve es-Seyyid el-Hâc Mehmed Emin beyler benû Ahmed her biri takrîr-i kelâm ve ta‘bîr ani’l-merâm edüp Nezâret-i evkāf-ı hümâyûna mülhak evkāfdan İstanbul ve Kütahya ve gayride vâki‘ sadr-ı esbak merhûm Rüstempaşa Vakfı’nın evlâdiyet ve meşrûtiyet üzere tevliyeti bizim bâ-berât-ı âlî iştirâken uhdemizde olup vakf-ı müşârün-ileyhin Kütahya’da vâki‘ müsakkafât ve müstegallâtından vukū‘ bulan ferâğ ve intikālâtını istimâ‘ ve i‘tâ-i izne ve mahlûlatını nizâmına tevfîkan âhara îcâra ve ahz olunan ferâğ ve intikāl harclarıyla mahlûlât rüsûmâtından ve sâir bi’l-cümle müsakkafât-ı seneviyeden tevliyete âid hissemizi ahz ü kabza ve makbûzunu bizlere irsâl ve îsâle ve müsakkafât ve müstegallât-ı mezkûreye dâir nizâ‘ vukū‘unda husûmet ve terâfu‘a ve husûs-ı mezkûr mütevakkıf olduğu umûrun küllîsine tarafımızdan vâkıf-ı müşârün-ileyhin Kütahya’da vâki‘ hayrâtından bulunan medresesinin müderrisi Karacazâde fazîletlü Ahmed Necib Efendi’yi gıyâbında kabûlüne mevkūfe vekâlet-i mutlaka-i sahîha-i şer‘iye ile vekîl ve nâib-i menâb nasb ü ta‘yîn eyledik deyü hatm-i kelâm etmeleriyle mâ-vaka‘a bi’t-taleb ketb olundu.<br><br>Fî 6 Rebî‘ülevvel sene [1]301<br><br>Şühûdü’l-hâl: Mehmed Ağa b. Mustafa, Ömer Ağa b. Kadri, Mustafa Efendi b. Süleyman, Ahmed Tahsin Efendi b. Yusuf ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12043"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12045"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b175"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o328"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>