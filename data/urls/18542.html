﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 73<br>Hüküm no: 62<br>Orijinal metin no: [12a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Mehmed Bey’in, Apostol ile koyun ticaretinde ortak olduğu, terekesinden ortağın payının verilmesi</b><br><br>Mahmiye-i Galata ve havâss-ı Kostantıniyye’de Cebeciler beytülmâl emîni olup Kiremitlik’de fevt olan Mehmed Bey’in muhallefâtın kabz eden fahrü’l-akrân Mehmed Bey b. Hamza ve kâtibi Mehmed Bey b. Hamdi işbu râfi‘ü’l-kitâb Apostol v. ( ) nâm zimmî meclis-i şer‘de müteveffâ-yı mezbûrun zevcesi Rahime bt. Mehmed tarafından vekîl-i şer‘î olan Ali b. Ömer ve tenfîz-i sülüs vesâyâsına ve vasiyy-i şer‘î olan Ahmed b. Mehmed nâm kimesneleri ihzâr ve takrîr-i kelâm edip müteveffâ-yı mezbûrun hâl-i hayâtında şerîki olur şirket üzre koyun alıp satmak üzre alıp bey‘ ettiğimiz koyunun akçesin der kîse eyleyip ve vedî‘a komuş iken emîn-i mezbûrun kabz eyleyip zabt etmişdir bi hasebi’ş-şer‘ hakkımdır taleb ederim dedikde gıbbe’s-suâl mezbûre emîn ve vekîl ve vasî inkâr ile cevâb verdiklerinde müdde‘î-i mezbûr şirket ve keyfiyyet-i şirkete istişhâd olundukda udûl-i müslimînden Kiremitlik mahallesinden Siyâmi b. Mustafa el-Müezzin ve Ali b. Ömer ve Hüseyin b. Abdullah li ecli’ş-şehâde hâzırân olup mezbûr müteveffâ-yı merkūmun şerîkidir ve keyfiyyet-i şirketi tüs‘ üzredir müteveffâ-yı mezbûr maraz-ı mevtinde dahi huzûrumuzda mezbûr Apostol şerîkimdir [12b] ribh-i mâlından tüs‘-i mezbûrun hakkıdır henüz taksîm olunmayıp der kîse olup müveddâ‘dır deyû i‘tirâf edip bizi işhâd etmişdir şâhidleriz şehâdet dahi ederiz dediklerinde gıbbe’t-tezkiyye ve’t-ta‘dîl şehâdetleri hayyiz-i kabûlde vâki‘ oldukdan sonra mezbûr müdde‘î mâl-ı şirketi küllen ve ba‘zen kabz ve istîfâ ve ibrâ etmediklerine tahlîf billâh olundukdan sonra mûceb-i şehâdetleriyle mâl-ı şirket hesâb olundukda beş bin iki yüz kırk beş akçe tüs‘ zuhûr etmeğin meblağ-ı mezbûrun edâsıyla hükm olunduğu bi’t-taleb ketb ve imlâ olunup yed-i tâlibe vaz‘ ve def‘ olundu. Hurrire fi’t-târihi’l-mezbûr. Şuhûdü’ [l-hâl] : es-Sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=18541"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18543"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b073"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o434"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>