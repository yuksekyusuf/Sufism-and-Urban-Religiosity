﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 256<br>Hüküm no: 333<br>Orijinal metin no: [92b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Bey b. Abdullah’ın mülk menzilini Ahmed Ağa b. Rıdvan’a yüz elli kuruşa sattığı</b><br><br>Husûs-ı âti’l-beyânı mahallinde tahrîri için bi’t-taleb irsâl olunan Mevlana Hızır Efendi ol dahi zeyl-i kitâbda mastûru’l-esâmî olan Müslimîn ile mahrûse-i Galata muzâfâtından kasaba-i Beşiktaş’da Sinanpaşa mahallesinde sâkin Ahmed Bey b. Abdullah nâm cündî[nin] mahkî? menziline varup akd-i meclis-i şer‘ eyledikde meclis-i mezbûrda merkūm Ahmed Bey işbu râfi‘ü’l-kitâb mefharü’z-zu‘amâ Ahmed Ağa b. Rıdvan mahzarında ikrâr ve takrîr-i kelâm edüp silk-i mülkümde muntazam akd-i âtî sudûruna değin taht-ı tasarrufumda olup mahalle-i mezbûrede vâki‘ iki tarafdan kendi mülküm ve bir tarafdan merhûm Küçücük Mehmed Ağa Vakfı ve bir tarafdan tarîk-i âm ile mahdûd ve mümtâz mülkümden ifrâz edüp dört bâb fevkānî odayı ve dehlîzi ve tahtında ahırı ve bi’r-i mâyi ve kenîfi ve havluyu ve önünde tûlen kırk yedi zirâ‘ ve arzen yirmi beş zirâ‘ eşcâr-ı müsmire ve gayr-ı müsmire bahçeyi müştemil mülk menzilimi ba‘de vaz‘ı’l-alâme mersûm Ahmed Ağa’ya tarafeynden îcâb ve kabûlü hâvî bey‘-i bâtt-ı sahîh-i şer‘î ile sekiz yüz elli kıt‘a riyâlî guruşa bey‘ ve teslîm edüp ol dahi iştirâ ve tesellüm eyledikden sonra semeni olan meblağ-ı merkūm sekiz yüz elli kıt‘a riyâlî guruşu mezbûr Ahmed Ağa’nın yedinden tamâmen ahz u kabz eyledim ba‘de’l-yevm zikr olunan menzil-i [93a] mahdûd ve bahçe-i müfreze merkūm Ahmed Ağa’nın mülk-i müşterâsıdır keyfe mâ yeşâ ve yehtâr mutasarrıf olsun dedikde gıbbe’t-tasdîki’ş-şer‘î vicâhen ve şifâhen mâ-hüve’l-vâkı‘ mevlânâ-yı mezbûr mahallinde tahrîr ba‘dehû gelip meclis-i şer‘de alâ-vukū‘ihî inhâ ve takrîr etmeğin bi’t-taleb ketb olundu.<br><br>Fi’l-yevmi’r-râbi‘ aşer min-Muharremi’l-harâm li-sene selâse ve sittîn ve elf.<br><br>Şühûdü’l-hâl: el-Hâc Mustafa b. Yakub, Mustafa Çelebi b. Mehmed el-müezzin, el-Hâc Hasan b. ( ), Murad Çelebi b. Mehmed, Halil Çelebi b. Hüseyin, Sefer Bey b. Abdullah, Şâtır Ahmed Çelebi b. Mehmed, Mustafa Beşe b. Mehmed, Mehmed b. Ramazan, Mustafa b. Menteşe ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10494"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10496"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b256"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o288"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>