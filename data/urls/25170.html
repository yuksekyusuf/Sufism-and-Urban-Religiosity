﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 304<br>Hüküm no: 283<br>Orijinal metin no: [35b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mimar Hayreddin Evkafı odalarında sakin Sahak v. Kirya’nın kızı Sâre’nin merdivenden düşerek öldüğü</b><br><br>Hüccet-i keşf-i hâlike.<br><br>Mahmiye-i İstanbul’da Dikilitaş kurbünde Ali Paşa mahallesinde vâki‘ merhûm Mimar Hayreddin Evkāfı odalarında sâkin işbu râfi‘u’s-sifr Sahak v. Kirya nâm Ermeni meclis-i şer‘de takrîr-i kelâm edip târih-i kitâbdan bir gün mukaddem ba‘de’l-asr sagīre kızım Sâre sâkin olduğum evin nerdübânı başından ortada olan sahan açığına düşüp sağ kulağının üzeri berelenüp ve sağ omzu sıyrılıp ol darbdan hâlike olmuşdur hâlâ cânib-i şer‘den üzerine varılıp keşf ve tahrîr ve husûs kasaba ahâlî-i mahalle-i mezbûreden suâl olunmak matlûbumdur dedikde kıbel-i şer‘den Mevlânâ Mehmed Efendi irsâl olunup ol dahi zeyl-i kitâbda esâmîleri mastûr olan Müslimîn ile mezbûr Sahak’ın sâkin olduğu menziline varıp nazar ve müşâhede eyledikde fi’l-vâki‘ hâlike mezbûre Sâre’nin başının sağ kulağının üzeri delinip ve sağ omzu sıyrılıp ol sebebden hâlike olduğunu zeyl-i rakīmde mastûrü’l-esâmî olan kimesneler hâl bast olunan minvâl üzere olduğu her biri alâ-tarîkı’ş-şehâde haber verdiklerini mevlânâ-yı mezbûr mahâllinde vâki‘ hâli tahrîr birle ma‘an irsâl olunan Receb b. Osman ile meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî-gurreti şehr-i Ramazani’l-mübâre li-sene isnâ ve seb‘în ve elf.<br><br>Şuhûdü’l-hâl: Mustafa Efendi b. Ramazan el-imâm, el-Hâc Davud b. Ali, Ahmed Halîfe b. Ahmed el-müezzin, el-Hâc Ahmed b. Mustafa el-kayyum, Mustafa b. Abdullah, Mehmed Beşe b. Abdullah, Mehmed Bey b. Abdullah, Ebûbekir Çelebi b. Abdurrahman, İsa Dede b. Sevindik.</p>          <br><a title="Önceki sayfa" style="text-decoration:none" href="./ayrmetin.php?idno=25169"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25171"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b304"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1031"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>