﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 130<br>Hüküm no: 99<br>Orijinal metin no: [13b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bogos v. Kirkor’un menzil hissesini Kirkor v. Isador’a sattığı</b><br><br>Mahrûse-i Galata’da Bereketzâde mahallesinde mütemekkin Bogos v. Kirkor nâm Ermeni meclis-i şer‘de işbu hâmilü’r-rakīm Kirkor v. Isador nâm Ermeni muvâcehesinde ikrâr ve takrîr-i kelâm edip mahalle-i mezbûrede vâki‘ bir tarafdan Fidan nâm Ermeni menzili ve bir tarafdan Timur Dayı nâm Ermeni menzili ve taraf-ı sâlisden ba‘zen merkūm Fidan bahçesi ve ba‘zen Bayar nâm Ermeni menzili ve taraf-ı râbi‘den tarîk-i âm ile mahdûd tabaka-i ulyâda bir bâb oda ve iki sofa ve matbahı ve fevkinde cihân-nümâyı ve vüstâda iki bâb oda ve matbahı ve süflâda iki mahtab ve sahrınc ve bi’r-i ma ve kenîf ve bir mikdâr havluyu müştemil mülk menzilin kırk sekiz sehimden otuz sekiz sehm-i şâyi‘i irsen ve şirâen benim ve on sehm-i şâyi‘i karındaşım Sahak nâm Ermeni’nin mülkümüz olmağla hâlâ ben menzil-i mahdûd-ı mezbûrda olan otuz sekiz sehm hisse-i şâyi‘a-i şer‘iyyemi bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûr Kirkor’a sekiz yüz yetmiş guruş ile mechûlü’l-aded bir kabza fülûsa bey‘ u teslîm edip ol dahi ber-vech-i muharrer iştirâ ve tesellüm ve kabûl eyledikden sonra semen-i merkūm sekiz yüz yetmiş guruş ile mechûlü’l-aded bir kabza fülûsu müşterî-i merkūm yedinden tamâmen alıp kabz eyleyip ve zikr olunan mechûlü’l-aded bir kabza fülûsu işbu meclisde saçıp izâ‘at ve itlâf eyledim fîmâ ba‘d menzil-i mahdûd-ı mezbûrun otuz sekiz sehm hisse-i şâyi‘i mezbûr Kirkor’un mülk-i müşterâsı olmuşdur keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’l-hâmis min-Şa‘bâni’l-mu‘azzam sene 1137.<br><br>Şuhûdü’l-hâl: Serbölük Halil Ağa, Mustafa b. Receb, Süleyman b. Ahmed, Çukadâr el-Hâc Mehmed, Abdullah Çelebi b. Mehmed Çukadâr, Aşcı el-Hâc Mehmed, Mehmed b. Ahmed Bursalı, Papa Matos v. Aznavur. </p>          <br><a title="Önceki sayfa" style="text-decoration:none" href="./ayrmetin.php?idno=21837"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21839"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b130"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o468"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>