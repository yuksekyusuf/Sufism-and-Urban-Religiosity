﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 197<br>Hüküm no: 146<br>Orijinal metin no: [96-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgancı Mehmed Arslan Efendi’den çocuklarına intikal eden gedik denilen âletlerin satılmasına izin verilmesi</b><br><br>İsmail Hakkı, izin: 1 kıt‘a<br><br>Numara: 205, 353 guruş<br><br>Mahmiye-i İstanbul’da Kumkapı kurbünde Nişâncı Mehmedpaşa mahallesinde sâkin iken bundan akdem vefât eden Yorgancı Mehmed Arslan Efendi b. İbrahim’in sulbî sagīr oğulları Hüseyin Hüsnü <<Efendi>> ve Mustafa Hayri’nin vâlideleri ve tesviye-i emrlerine bâ-hüccet-i şer‘iye vasîyy-i mansûbeleri olup zâtı İstanbul’da Küçükayasofya mahallesinde sâkin Evkāf-ı hümâyûn Cihât Kalemi mümeyyiz-i sânîsi izzetlü Mehmed Nazif Efendi b. el-Hâc Mustafa b. Abdurrahman ve Sultan Ahmed kurbünde Kaba Sakal mahallesinde sâkin oda-i mezkûr ketebesinden Mehmed Tâhir Efendi b. İbrahim Edhem b. Mehmed ta‘rîfleriyle mu‘arrefe olan işbu bâ‘isetü’l-vesîka Esma Hanım bt. Hanifi bt. Mehmed bi’l-vesâye takrîr-i kelâm ve ta‘bîr ani’l-merâm edüp mahmiye-i mezbûrede Çarşı-yı kebîrde Yorgancılar içinde Yeşildirek nâm mahâlde Hacı Hasan sokağında vâki‘ 18 numara ile murakkam bir bâb yorgancı dükkânı derûnunda mevcûde Hazîne-i Haremeyn-i Muhteremeyn Evkāfı müstegallâtından gedik ta‘bîr olunur yevmî bir akçe ve mahmiye-i mezbûrede Çarşı-yı kebîrde Yorgancılar içinde Yeşildirek nâm mahâlde Hacı Hasan sokağında vâki‘ on sekiz numara ile murakkam bir bâb yorgancı dükkânı derûnunda mevcûde Hazîne-i Haremeyn-i Muhteremeyn Evkāfı müstegallâtından gedik ta‘bîr olunur yevmî bir akçe ve mahmiye-i mezbûrede Bitpazarı civârında Yüncüler Hanı demekle arîf hanın tahtânîsinde sol tarafda vâki‘ on numara ile murakkam bir bâb yün mahzeni derûnunda mevcûde hudâvendigâr-ı esbak cennet-mekân Sultan Mahmud Hân-ı sânî -tâbe serâhû- hazretleri evkāf-ı celîleleri müstegallâtından gedik ta‘bîr olunur kezâlik yevmî bir akçe icâre-i müeccelelü âlât-ı lâzıme-i ma‘lûmelerden her biri müteveffâ-yı mezbûrun hayatında bâ-temessükât-ı mütevellî nizâm bi’l-icâreteyn taht-ı tasarrufunda olup ba‘de vefâtihî sagīrân-ı mezbûrân ile sulbî kebîr oğlu Mahmud Cemil Efendi’ye hasbe’l-âde islâsen intikāl edüp lâkin gedik-i mezkûrların âletleri devr-i ezmine ile telef ve zâyi‘ olacağı zâhir ve bedîdâr olup ol-vechile bekāları sagīrân-ı mezbûrân haklarında muzır ve gayr-ı müfîd olduğundan mâ‘adâ sagīrân-ı mezbûrânın nafaka ve kisveye dahi eşedd-i ihtiyâçları olmağla sagīrân-ı mezbûrânın gedik-i mezkûrlarda olan sülüsân hisse-i şâyi‘aları bedel-i misilleri ve mütevellîleri re’yleriyle âhara ferâğ ve bedel ahz birle i‘mâl [97] ve istirbâh olunup hâsıl olan ribhiyle infâk ve iksâ olunmak sagīrân-ı mezbûrân haklarında her vechile enfa‘ ve evlâ olduğuna binâen işbu yedimde olup hâlâ kassâm-ı askerî fazîletlü Mehmed Emin Efendi ile Birinci Dâire-i Belediye Ser-mühendisliği’nden i‘tâ kılınan memhûr bir kıt‘a tahmîn-i bedel pusulası mantûkunca sagīrân-ı mezbûrânın gedik-i mezkûrlarda olan sülüsân hisse-i şâyi‘aları bundan akdem lede’l-müzâyede ve ba‘de’l-keşf el-yevm bedel-i misilleri idiği bi’l-ihbâr zâhir olan lira-yı Osmânî yüz guruş hesâbıyla mezkûr yorgancı gediğinde olan sülüsân hisse-i şâyi‘aları altı bin yüz altmış altı guruş yirmi altı para iki akçe ve mezkûr yüncü mağazası gediğinde olan sülüsân hisse-i şâyi‘aları dokuz yüz elli üç guruş on üç para bir akçe ki cem‘an yedi bin yüz yirmi guruş mukābelesinde âhara ferâğa izin taleb şüd.<br><br>Fî-selhi Rebî‘ülevvel sene [1]301<br><br>Şühûdü’l-hâl: Kapı Çukadârı Bayram Ağa b. Ömer, Muhzır Mehmed Ağa b. Mustafa, Muhzırbaşı Ömer Ağa b. Kadri</p>          <br><a title="Önceki sayfa" style="text-decoration:none" href="./ayrmetin.php?idno=12063"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12065"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b197"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o322"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>