﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 746<br>Hüküm no: 1236<br>Orijinal metin no: [101b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Maryem bt. Haçador’un vârislerinin sulh oldukları</b><br><br>Ma‘rûz<br><br>Medîne-i Üsküdar’da Yenimahalle’de mütemekkine iken bundan akdem hâlike olan Maryem bt. Haçador nâm Nasrâniyenin verâseti zevc-i metrûkü Bogos v. Marzık nâm zimmî ile li-ebeveyn ammisi oğlunun oğlu Hanparsom v. Avanis nâm zimmîye münhasıra ve terekesinin nısfı zevc-i merkūm Bogos’a ve nısf-ı âharı merkūm Hanparsom’a isâbeti tahakkukundan sonra merkūm Hanparsom medîne-i mezbûrede mahfil-i Bâb’da meclis-i şer‘-i hatîrde tereke-i hâlike-i mersûma vâzı‘ü’l-yed olan zevc-i merkūm Bogos zimmî muvâcehesinde merkūm Bogos zimmî mûrisimiz hâlike-i merkūmenin mahalle-i mezbûrede vâki‘ bir bâb mülk menzili ve derûnunda olan bi’l-cümle eşyâsını ve medîne-i mezbûrede Gülfamhatun Câmi‘-i şerîfi derûnunda vâki‘ dakīk değirmeninde olan beyne’l-esnâf gedik ta‘bîr olunur bârgirlerden nısf hisse-i şâyi‘amı fuzûlî kabz ve zabt ve tasarrufdan beni men‘ etmekle ber-tashîh-i merkūm emlâk-ı mezkûreden bana isâbet eden nısf hisse-i şâyi‘amı bin iki yüz beş senesi Zilhicce’sinin on sekizinci günü târihiyle müverrah işbu yedinde olan bir kıt‘a i‘lâm-ı şer‘î nâtık olduğu üzere ben hisse-i mezkûremi zevc-i merkūmdan taleb ve da‘vâ eylediğimde beynimizde münâza‘ât-ı kesîre vukū‘uyla beynimizde muslihûn tavassut edip ben ber-vech-i muharrer tasaddî eylediğim da‘vâmdan yüz elli yedi guruş bedel-i makbûz mukābelesinde merkūm Bogos zimmî ile sulh olup menzil-i mezkûra ve derûnunda olan eşyâsına ve değirmen hissesine ve hâlike-i merkūmenin kalîl ve kesîr menkūl ve akār cemî‘-i terekesine ve husûs-ı mîrâsa müte‘allika âmme-i de‘âvîden zevc-i merkūmun zimmetini ibrâ ve ıskāt eylediğimde ol dahi ber-vech-i muharrer ibrâmı kabûl etmişdi lâkin merkūm Bogos zimmî ba‘de’s-sulh bana medfû‘u olan bedel-i sulh-ı merkūm yüz elli yedi guruşdan mâ‘adâ zikr olunan değirmenin hâsılâtından sümün ta‘bîr olunur on iki sümünden bir sümün hisse-i ma‘lûmesini dahi bana şer‘an vermek üzere va‘ad ve ta‘ahhüd eylediğine binâen bir sümün hisse-i ma‘lûmemi taleb ederim deyü takrîr-i meşrûhu üzere merkūm Bogos zimmîden ba‘de’l-ibrâ eylediği da‘vâsına iltifât olunmadığı bi’l-iltimâs huzûr-ı âlîlerine i‘lâm olundu.<br><br>Fî 14 min-Ş sene 1206.</p>          <br><a title="Önceki sayfa" style="text-decoration:none" href="./ayrmetin.php?idno=54260"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54262"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b746"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o997"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>