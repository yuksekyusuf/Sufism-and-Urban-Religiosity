﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 57<br>Hüküm no: 18<br>Orijinal metin no: [5b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Dede’nin Üçüncü Sekbanlar Bölüğü’ne vakfettiği evin Mehmed Çelebi b. Hasan’a satıldığı</b><br><br>Üçüncü Sekbânlar bölüğünde odabaşı olan fahrü’l-akrân Mehmed Odabaşı kendi tarafından asâleten ve ahâlî-i oda-i mezbûre taraflarından dahi husûs-ı âti’l-beyâna vekîl olup nehc-i mu‘teber-i şer‘î üzere vekâleti sâbite olan Mehmed Odabaşı b. Halil mahfil-i kazâda işbu hâfızü’l-kitâb Mehmed Çelebi b. Hasan muvâcehesinde ikrâr ve takrîr-i kelâm edüp mahmiye-i Galata muzâfâtından kasaba-i Beşiktaş’da vâki‘ merhûm Sinanpaşa mahallesinde vâki‘ lede’l-ahâlî ve’l-cîrân ma‘lûmü’l-hudûd fevkānî üç bâb odayı ve bir sofa ve muhavvata ve bi’r-i mâyı müştemil olan mülk menzili mukaddemâ Hasan Dede nâm kimesne oda-i mezbûreye şart ve ta‘yîn eyleyüp lâkin harâba müşrif olmağla menzil-i mezbûr fürûht olunup semeni istirbâh olunmak evlâ ve ahrâ olmağla gıbbe’l-izni’ş-şer‘î menzil-i merkūm müzâyede olunup rağabât-ı nâs münkatı‘a [6a] oldukdan sonra merkūm Mehmed Çelebi üzerinde yirmi bir bin akçede karâr edüp ziyâde ile âhar tâlibi olmamağın zeyl-i kitâbda mastûrü’l-esâmî ahâlî-i mezbûre ittifâkıyla merkūm Mehmed Çelebi’ye meblağ-ı mezbûr yirmi bir bin akçeye bey‘-i bâtt-ı kat‘î ile bey‘ ve teslîm edüp ol dahi iştirâ ve tesellüm ve kabz eylediğinde semeni olan meblağ-ı mezbûru yedinden bi’t-tamâm ve’l-kemâl ahz u kabz eyledim ba‘de’l-yevm mülk-i müşterâsıdır keyfe mâ yeşâ ve yehtâr mutasarrıf olsun deyicek gıbbe’t-tasdîki’ş-şer‘î vicâhen mâ-hüve’l-vâkı‘ bi’t-taleb ketb olundu.<br><br>Fi’l-yevmi’l-ışrîn min-Zilhicceti’ş-şerîfe li-sene ihdâ ve sittîn ve elf.<br><br>Şühûdü’l-hâl: Mustafa Beşe b. Mehmed, İbrahim Beşe b. Ahmed, Ebûbekir Beşe b. Ahmed, Ali Beşe b. Şaban, Hüseyin Beşe b. İsmail, Osman Beşe b. Ali, Mustafa Beşe b. Receb ve gayruhüm.<br><br>* Bu sûret onuncu kağıddan gayrı yüzden yazılmışdır gaflet olunmaya. Sahh, sahh, sahh, sahh, sahh.</p>          <br><a title="Önceki sayfa" style="text-decoration:none" href="./ayrmetin.php?idno=10179"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10181"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b057"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o375"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>