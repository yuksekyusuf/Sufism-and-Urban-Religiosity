﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 394<br>Hüküm no: 441<br>Orijinal metin no: [71a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Balıkcı Ayvaz v. Kirkor’un Çukadar Halil’den satın aldığı menzilde ikametine mani olunmaması</b><br><br>Galata kādısı fazîletlü efendi husûs-ı mezbûra müvellâ ta‘yîn buyurulmak mercûdur.<br><br>Ed-dâ‘î Abdullah -afâ anhu-.<br><br>İşâretleri mûcebince Galata kādısı fazîletlü efendi şer‘le ahvâlleri görüp i‘lâm eyleyesiz deyü buyruldu.<br><br>Semâhatlü inâyetlü fazîletlü efendim sultânım -tâbe bakāhu- hazretlerinin hak sübhânehû ve te‘âlâ vücûd-ı mükerrem-i âlî-kadrlerin ekdâr-ı kevnden masûn mahfûz edip sâye-i devletlerin derd-mendân üzerinden dûr eylemeye arzuhâl-i kulları oldur ki mahrûse-i Galata dâhilinde sâkin Sultan Bayezid mahallesinde sâkin Kodavrodi nâm zimmî mutasarrıf olduğu mülk menzilini vâlidem mezbûre ile babam Haçador nâm zimmî ile câriyelerine semen-i ma‘lûma bey‘ ve kabz-ı semen edip bir vechile dahl olunmak îcâb etmez iken civârında vâki‘ ashâb-ı ağrâzdan ba‘zı kimesneler mücerred ve mukaddem Müslimân menzili idi deyü müdâhaleden hâlî olmamağla merâhim-i aliyyelerinden mercûdur ki yedimde olan fetvâ-yı şerîfe ve hüccet-i şer‘iyye mûcebince Galata kādısı fazîletlü efendi mezbûrların te‘addîlerin men‘ u def‘ eylemek bâbında işâret-i aliyyeleri ricâ olunur bâkī emr sultânımındır.<br><br>Bende Haçador Zimmî, Ayvaz Zımmî<br><br>İ‘lâmı mûcebince amel olunmak bâbında.<br><br>Ma‘rûz-ı dâ‘î-i Devlet-i aliyyeleridir ki<br><br>Sâdır olan fermân-ı âlîlerine imtisâlen sâhib-i arzuhâl merkūm Ayvaz zimmî Galata’da vâki‘ Sultan Bayezid mahallesi ahâlîsinden İmâm Ali Efendi ve es-Seyyid Mehmed ve Hammâmî Ali ve el-Hâc Ali vesâirleri mahzarlarında mahalle-i mezbûrede vâki‘ bir tarafdan Mühtedi İbrahim menzili ve iki tarafdan Karakaş ve Aleksan nâm zimmîler menzilleri ve bir tarafdan tarîk-i âm ile mahdûd mülk menzil arsasının mukaddemâ mâliki olan Çukadâr Halil nâm kimesne civârında olanların ekserî kefere menzilleri olup ve mahalle-i mezbûre mescid-i şerîfden ba‘îd ve Ermeni Kenîsesi’ne karîb olmağla arsa-i merkūme üzerine Müslimân menzili binâ ve içinde Müslimân sâkin olmak bir vechile mümkün olmamağın merkūm Çukadâr Halil dahi arsa-i merkūmeyi bana bey‘ ve tarafımdan vekâleten arsa-i merkūme üzerine mâlım ile benim için bir menzil binâ ve ihdâs edivermekle hâlâ ben menzil-i merkūmda sâkin olmak eylediğimde eşhâs-ı mezbûre menzil-i merkūmun arsası mukaddemâ [Müslimîn]menzili arsası idi deyü yedimde olan fetvâ-yı şerîfe ve musahhah fermân-ı âlîye mugāyir beni menzil-i mezbûrda sâkin olmadan men‘ ederler deyü da‘vâ ve hâlâ mesned-nişîn-i sadr-ı fetvâ ve serîr-ârâ-yı fazl ve takvâ olan şeyhülislâm sellemehü’l-meliki’s-selâm hazretlerinin ünvân-ı şerîfleriyle mu‘anvene takrîr-i meşrûhuna mutâbık bir kıt‘a fetvâ-yı şerîfe ile bir kıt‘a fermân-ı âlî ısdâr edicek evvelen fetvâ-yı şerîfeye nazar olundukda Müslimîn ve kefere muhteliten sâkin olan mahalle ahâlîsinden Zeyd Müslim mahalle-i merkūmede vâki‘ mülk menzil arsasını Amr-ı zimmîye bey‘ edip Amr dahi arsada menzil binâ edip süknâ murâd eyledikde ba‘zı kimesneler ol menzilin arsası mukaddemâ Müslim menzili arsası idi deyü Amr’ı men‘a kādir olurlar mı el-cevâb olmazlar deyü tasrîh olunup ve sâniyen fermân-ı âlîye nazar olundukda Galata’da Sultan Bayezid mahallesinde kal‘a dibinde vâki‘ Ayvaz zimmînin sâkin olduğu mahallede ba‘zı kimesneler merkūmu ta‘cîz için ihrâc murâd edip lâkin menzil-i mezbûrda ehl-i İslâm sâkin olmak bir vechile mümkün olmayıp civârında olanların ekserî zimmî menzilleri olmağla mesfûr Ayvaz derûnunda kemâ-kân sâkin olup ihrâc için ta‘cîz ve rencîde etdirmeyip âhara dahi sirâyet eylememek şartıyla mücerred merkūm Ayvaz hâne-i merkūmede ikāmet olunmasına mümâna‘at etdirilmeyip bu âna dek bir tarîkle ihrâc dahi olunmuş ise getirdip iskân etdirdip hilâf-ı fermân-ı âlî bî-vech te‘addî etdürülmeye deyü buyurulup ve eşhâs-ı mezbûreden her biri dahi fetvâ-yı şerîfe ile mazmûn-ı fermân-ı âlîyi ikrâr etmeğin ber-mûceb-i fetvâ-yı şerîfe ve fermân-ı âlî merkūm Ayvaz’ın menzil-i merkūmda sâkin olmasına mümâna‘at eylememek üzere eşhâs-ı mezbûreye tenbîh olunduğu huzûr-ı âlîlerine i‘lâm olundu fermân men-lehü’l-emrindir.<br><br>Fî 22 C sene [1]137 </p>          <br><a title="Önceki sayfa" style="text-decoration:none" href="./ayrmetin.php?idno=22179"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22181"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b394"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o411"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>