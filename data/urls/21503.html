﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 624<br>Hüküm no: 439<br>Orijinal metin no: [104a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Osman’ın kocası merhum İbrahim Kapudan zimmetindeki mehir ve alacaklarını teslim alan vekilinin vasîsinden talep ettiği</b><br><br>Mahmiye-i Galata muzâfâtından kasaba-i İstinyeˈde Kürkçü mahallesinde sâkine bâ‘isetüˈr-rakīm Âişe bt. Osman nâm hatun meclis-i şer‘de mahalle-i mezbûreden olup Bodğan vilâyetinde vefât [eden] el-Hâc Mehmed b. Osmanˈın sulbî sagīr oğlu Süleymanˈın tesviye-i emrine vasî olmağla biˈl-vesâye tereke-i müteveffâ-yı merkūme vâzi‘uˈl-yed olan el-Hâc Mehmed b. Ömer mahzarında üzerine da‘vâ ve takrîr-i kelâm edip zevcem olup mukaddemâ vefât eden Katarazoğlu demekle şehîr İbrahim Kapudan nâm kimesne zimmetinde mütekarrer olan iki yüz esedî guruş mehr-i müeccelim ile ikrâz ve teslîm ettiğim altı bin esedî guruş hakkımı mezbûr İbrahim Kapudanˈın terekesine kıbel-i şer‘den kayyım nasb ve ta‘yîn olunan işbu hazır biˈl-meclis el-Hâc Ali b. Mehmed nâm kimesne muvâcehesinde huzûr-ı hâkimde şuhûd-ı udûlle isbât ettiğimden sonra düyûnu terekesine müstağrak olmağla ber-mûceb-i defter-i kassâm benim altı bin iki yüz esedî guruş hakkıma bi-tarîkıˈl-guremâ dört yüz yetmiş yedi esedî guruş isabet etmekle ben dahi karındaşım müteveffâ-yı mezbûr el-Hâc Mehmedˈe meblağ-ı mezbûr dört yüz yetmiş yedi esedîyi merkūm el-Hâc Aliˈden kabz ve bana îsâle emretmekle ol dahi emrime binâen kabz ve kendi mesârifine sarf edip bana edâ etmedi vefât etmeğin hâlâ terekesine biˈl-vesâye vâzi‘uˈl-yed olan mezkûr Mahmudˈdan meblağ-ı mezbûr dört yüz yetmiş yedi esedî guruş hakkımı taleb ederim suâl olunsun dedikde gıbbeˈs-suâl veˈl-inkâr müdde‘iyye-i mezbûreden müdde‘âsına beyyine taleb olundukda udûl-ı Müslimînˈden Hasanzâde Mehmed Çelebi b. el-Hâc Mustafa ve Osman Çelebi b. el-Hâc Yusuf nâm kimesneler li-ecliˈş-şehâde meclis-i şer‘a hâzırân olup isreˈl-istişhâd fiˈl-hakīka müteveffâ-yı mezbûrenin bi-tarîkıˈl-guremâ hakkı olan dört yüz yetmiş yedi esedî guruşunu merkūm el-Hâc Ali yedinden müdde‘iyye-i mezbûrenin emriyle huzûrumuzda kabz eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyet-i şerâ’itiˈl-kabûl şehâdetleri makbûle oldukdan sonra meblağ-ı mezbûr dört yüz yetmiş yedi esedî guruşu müteveffâ-yı merkūm el-Hâc Mahmudˈdan küllen ve ba‘zan ahz u kabz veyâ havâle veyâhûd turûk-ı şer‘iyeden bir tarîk ile zimmetini ibrâ etmediğine mezbûre Âişeˈye yemîn teklîf olundukda ol dahi hasbeˈl-mesûl yemîn billâh-i te‘âlâ edicek mûcebiyle hükm birle mâ vaka‘a biˈt-taleb ketb.<br><br>Fiˈs-sâdis mineˈl-Muharremiˈl-harâm li-sene hamse ve semânîn ve elf.<br><br>Şuhûdüˈl-hâl: Ömer Efendi b. Ali, İbrahim Efendi b. Mustafa, el-Hâc Ali b. Mehmed, Hüseyin b. Ali ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=21502"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21504"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b624"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o924"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>