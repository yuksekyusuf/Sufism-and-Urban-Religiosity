﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 388<br>Hüküm no: 473<br>Orijinal metin no: [91a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hekimbaşı Hasan Çelebi’nin muhallefatının Beytülmala kalması gereken miktarına karısı Mümine’nin engel olması</b><br><br>Mahrûse-i İstanbul’da Beytü’l-mâl-i hâssa bi’l-fi‘il emîn olan fahrü’l-cüyûş Mehmed Çavuş b. Abdülmennan meclis-i şer‘-i şerîfe gelip takrîr-i merâm edip mahrûse-i mezkûrede Saray-ı atik-i âmirede reis-i etibbâ olup Kirmasti nâm mahallede vefât eden merhûm Hasan Çelebi b. Hamza’nın zevcesi Mümine bt. Ataullah’dan gayri zâhirde vâris-i ma‘rûfu olmayıp muhallefâtının erbâ‘-ı selâsesi Beytü’l-mâl-i mezkûra âid olmağın işbu târih-i kitâb senesinde vâki‘ Rebî‘ülâhir’in onuncu günü muhallefâtı tahrîr ve kabza sâbıkā Beytü’l-mâl-i mezkûra emîn olan Mehmed Bey b. Abdullah mahalle-i merkūmede olan menziline varıp cümle muhallefâtına vâzı‘ü’l-yed olan mezbûre Mümine’den taleb ve suâl etdikde gâh müteveffânın nesnesi yokdur gâh üç buçuk aylık hamlim vardır deyü cevâb verip ve şirret ü şekā edip bir akçe ve bir habbe Beytü’l-mâl için kabz olunmadığından gayri menzil-i merkūmun kabzına dahi mâni‘a olmuş idi. Hâlâ geri menzil-i merkūmun üzerine varılıp muhallefât-ı müteveffâ her ne ise görülüp tahrîr olunmasını taleb ederin dedikde tekrar menzil-i merkūmun üzerine varılıp zeyl-i kitâbda esâmîsi mastûr olan Müslimîn mahzarında mezbûre Mümine’ye suâl olundukda üç buçuk aylık hamlim vardır deyü şirret ü şekā edip müteveffâ-yı merkūmun menzili bey‘a ve muhallefâtını kabza mâni‘a olup ve müteveffâ-yı mezbûrun vefâtından berü sekiz ay mikdârı zaman mürûr edip mezbûre Mümine’nin hamli zuhûr etmeyip mezbûre Mümine’nin etdiği vaz‘ mahz-ı şirret ve müzevverdir deyü sikāt ihbâr etmeğin vâki‘ hâl gıbbe’t-taleb ketb olundu.<br><br>Fî-evâili Şa‘bân sene 1005.<br><br>Şühûdü’l-hâl: Yusuf Çelebi b. Abdulkadir?, İbrahim b. Abdullah, Mehmed b. Ramazan, Mustafa b. Mahmud, Mirza b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=35610"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35612"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b388"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o434"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>