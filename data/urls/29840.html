﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 446<br>Hüküm no: 549<br>Orijinal metin no: [230-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sadrazam silahşorlarından Hüseyin Ağa’nın Adana’daki bir miras olayından dolayı Abdülvahab Ağa’yı vekil tayin etmesi</b><br><br>Câmûsî el-Hâc Hüseyin Ağa hisse-i şâyi‘asına tevkîl<br><br>Mahmiye-i İstanbul’da Ahırkapı kurbünde Akbıyık mahâllesi ahâlîsinden ve silahşor-ı hazret-i Sadr-ı a‘zamîden Câmûsî el-Hâc Hüseyin Ağa b. Ali b. Mehmed meclis-i şer‘-i şerîf-i enverde yine silahşor-ı Sadr-ı a‘zamîden bâ‘isü’l-vesîka el-Hâc Abdülvahab Ağa b. el-Hâc Ahmed mahzarında ikrâr ve takrîr-i kelâm edip târîh-i kitâbdan beş ay mukaddem vilâyet-i Anadolu’da medîne-i Adana’da sâkin iken fevt olan Kethüdâyeri demekle ma‘rûf Ahmed Ağa’nın babası Süleyman’ın babası Ahmed ile benim ceddim mezbûr Mehmed li-ebeveyn karındaşlar olup babaları ismi Abdullah ve dedeleri ismi Abdurrahman ve maskat-ı re’sleri zikr olunan Adana olmağla müteveffâ-yı merkūmun verâseti zevce-i metrûkesi Fâtıma ile li-ebin kız karındaşı Âişe’ye ve bana münhasıra ve tashîh-i meselesi dört sehmden olup sihâm-ı mezkûreden bir sehmi zevce-i mezbûreye ve iki sehmi kız karındaşı merkūmeye ve bâkī bir sehmi bana isâbet etmekle ben ber-mûceb-i tashîh-i mezkûr hisse-i ırsiyeme isâbet eden sehm-i şâyi‘imi ol tarafda müteveffâ-yı merkūmun hîn-i vefâtında terekesine vâzı‘ü’l-yed olanlardan ve sâir zimem-i nâsda olan hukūkunu dahi ashâb-ı zimemden taleb ve da‘vâ ve ahz u kabza ve bana îsâl ve teslîme ve lede’l-iktizâ sulh ve ibrâya ve bunlar mütevakkıf olduğu umûrun küllîsine merkūm el-Hâc Abdülvahab Ağa’yı tarafımdan tevkîl ve nâib-i menâb nasb ü ta‘yîn ve ihtiyâr eyledim dedikde ol dahi ber-vech-i muharrer vekâlet-i mezbûreyi kabûl ve merâsimini mahâllinde kemâ-yenbağī ikāme ve edâya ta‘ahhüd etmeğin mâ-vaka‘a bi’l-ibtigā ketb ü sebt ve imlâ olundu.<br><br>Fi’l-yevmi’s-sâdis min-Şa‘bâni’l-mu‘azzam li-sene tis‘a ve seb‘în ve mi’ete ve elf.<br><br>Şuhûdü’l-hâl: Ali b. Abdullah, Yusuf b. Veli, diğer Ali b. Abdullah, Ali Çavuş Ağa, silahşor-ı Sadr-ı a‘zamî el-Hâc Ahmed Ağa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=29839"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29841"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b446"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o531"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>