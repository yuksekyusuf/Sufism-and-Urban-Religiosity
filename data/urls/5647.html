﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 557<br>Hüküm no: 723<br>Orijinal metin no: [134b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havva Hatun’un vefât eden kocasının terekesi üzerine açtığı davada haksız olduğu</b><br><br>Ma‘rûz.<br><br>Muhzır İbrahim mübâşeretiyle Mahkeme-i Bâb’a ihzâr olunan Havvâ nâm hatundan hasmı Hanife nâm hatun meclis-i şer‘de İstanbul’da Koğacı Dede Mahallesi ahâlîsinden iken bundan akdem vefât eden Abdi Dede b. Abdulkādir [b.] Abdurrahman’ın verâseti sulbiye kebîre kızı mezbûre Havvâ ile sulbiye kebîre oğlu gāib ani’l-meclis Mehmed’e münhasır ve ben müteveffâ-i mezbûr Abdi Dede’nin hayâtında üç bin akçe mehr-i müeccel tesmiyesiyle zevce-i menkûhası iken bâyinen beni tatlîk ettikde mehr-i mezbûr zimmetinde iken vefât edip tereke-i vâfiyesine mezbûre Havvâ bi’l-verâse vâzı‘u’l-yed olmağla suâl olunup tereke-i müteveffâ-i mezbûrdan mehr-i mezbûru bana edâ ve teslîme tenbîh olunmak murâdımdır deyü da‘vâ eyledikde mezbûre Havvâ fi’l-hakīka müdde‘iyye-i mezbûre babası müteveffâ-i mezbûrun ber-vech-i muharrer ol mikdâr mehr-i müeccel tesmiyesiyle zevcesi olup ve müteveffâ-i mezbûrun terekesine bi’l-verâse vaz‘-ı yedini ikrâr lâkin müdde‘iyye-i mezbûre babam müteveffâ-i mezbûr ile hayâtında bin yüz otuz altı senesi Zilka‘desi’nin yedinci günü Mahkeme-i Bâb’da nâibü’ş-şer‘ olan İbrahim Efendi huzûrunda üç bin akçe mehr-i müeccele ve nafaka-i iddet-i mu‘ayyene-i ma‘lûmesi üzerlerine ve meûnet-i süknâsı dahi kendi üzerine olmak üzere muhâla‘a-i sahîha-i şer‘iyye ile muhâla‘a eyledikde ol dahi ba‘de’l-kabûl hukūk-ı zevciyyete ve târih-i mezbûra gelince sâir beynlerinde cârî ahz u i‘tâya müte‘allika âmme-i da‘vâdan babam müteveffâ-i mezbûrun zimmetini ibrâ ve iskāt etmişdir deyü da‘vâyı def‘ ve mazmûnu takrîr-i meşrûhuna mutâbık nâib-i mûmâ-ileyh imzâsıyla mümzâ ve hatmiyle mahtûm bir kıt‘a hüccet ibrâz eyledikd[e] müdde‘iyye-i mezbûre istintak olundukda mazmûn hüccet-i mezbûreyi ikrâr u i‘tirâf etmekle ıkrârı mûcebince müdde‘iyye-i mezbûre bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 19 Şa‘bân sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=5646"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5648"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b557"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o630"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>