﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 183<br>Hüküm no: 119<br>Orijinal metin no: [41a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Medine-i Münevvere Vakfı’na ait Bostancıbaşı mahallesindeki evin tasarrufu için Fatma bt. Nasuh Bey’in vasisi Mahmud Bey b. Abdülmennan’a hüccet verildiği</b><br><br>Havâss-ı Kostantıniyye kazâsına tâbi‘ kasaba-i Silivri kurbünde vâki‘ hadîka-i hâssa üstâdı iken vefât eden merhûm Nasuh Bey b. Abdülmennan’ın sagīre kızı Fâtıma’nın kıbel-i şer‘-i mutahhardan mansûb vasiyy-i şer‘îsi olan fahrü’l-akrân Mahmud Bey b. Abdülmennan meclis-i şer‘-i şerîf-i envere gelip takrîr-i kelâm edip Medîne-i Münevvere -sallallâhu alâ-münevvirihâ mükerrere- Evkāfı’ndan icâre-i mu‘accele ve beher mâh beşer akçe icâre-i müeccele ile sagīre-i mezbûrenin babası merkūm üstâd Nasuh tasarrufunda olup mahmiye-i Kostantıniyye mahallâtından Bostancıbaşı mahallesinde vâki‘ iki tarafı yine vakf-ı mezbûrdan Behram b. Abdullah ve Saliha bt. Abdullah icâresinde olan menzil bir tarafı tarîk-i hâs ve bir cânibi tarîk-i âm ile mahdûd selâmlık ta‘bîr olunan vakıf menzilin hâlâ hakk-ı tasarrufu bi-hasebi’l-kanun sagīre-i merkūmeye intikāl etmeğin vakf-ı mezbûr mütevellîsi olan fahrü’l-emâsil ve’l-akrân Ömer Ağa b. ( ) târîh-i kitâb şehri gurresi târîhiyle müverrah hatm ve imzâsı müştemil menzil-i mezkûrun tasarrufi’çün yedime tezkire verilmişdir nazar olunup mûcebince savb-ı şer‘-i mutahhardan dahi hüccet-i şer‘iyye verilmek matlûbumdur dedikde vasiyy-i mersûm Mahmud Bey yedinde olan tezkireye nazar olunup takrîrine muvâfık bulunmağın işbu hurûf ketb ve imlâ olunup yedine def‘ olundu.<br><br>Hurrire fi’l-yevmi’s-sâdis mine’l-Muharremi’l-harâm li-sene sitte ve selâsîn ve elf.<br><br>Şühûdü’l-hâl: Ali Bey b. Abdullah el-yesârî, Oruc Bey b. Abdullah Üstâd-ı hadîka-i hâssa, Yusuf Beşe b. Abdullah el-bostânî, Hasan Çelebi b. Hüseyin, Mustafa Çelebi b. Mehmed, Osman Beşe b. Abdullah Gulâm-ı acemi ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=11449"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11451"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b183"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o786"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>