﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 241<br>Hüküm no: 247<br>Orijinal metin no: [73-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vekalet hüccetleri hakkındaki nizamnamenin yeniden düzenlendiği</b><br><br>Makām-ı Meşîhat’den<br><br>İstanbul Kādılığı’na<br><br>Fazîletlü efendim hazretleri,<br><br>Mehâkim-i Şer‘iyye Nizâmnâmesi’nin on dokuzuncu maddesi mûcebince sadreyn-i muhteremeyn cânibinden i‘tâsı lâzım gelen vekâlet hüccetlerinin mezkûr nizâmnâmenin otuz sekizinci maddesi makāmına kāim olmak üzere ta‘dîlen kaleme alınan madde-i nizâmiyeye yanlış ma‘nâ verilerek sâir mehâkim-i şer‘iye tarafından dahi tanzîm edilmekde olduğundan bastla sâlifü’z-zikr on dokuzuncu madde hükmüne ri‘âyet edilmesi zımnında Dersa‘âdet mehâkim-i şer‘iyesine teblîgāt icrâsı lüzûmuna dâir Anadolu kādıaskerleri semâhatlü efendi hazretleri tarafından verilen takrîrin leffiyle ahîren kaleme alınan madde-i nizâmiye Meclis-i Vükelâ karârıyla irâde-i seniyyeye müstenid ve tefsîr ve hall-i eşkâli Şûrâ-yı Devlet’e âid idiğinden îfâ-yı muktezâsı hakkında Meclis-i Tedkīkāt-ı şer‘iye ifadesiyle Şûrâ-yı Devlet Riyâset-i celîlesine yazılan tezkire-i senâverîye zeylen vârid olan cevâbda Rumeli ve Anadolu’da vâki‘ olup ashâbı Dersa‘âdet’de bulunan emlâkin nasb-ı vekîl hüccetlerinin Rumeli’de olanlar için Rumeli ve Anadolu’da bulunanlar için Anadolu kādıaskerlikleri taraflarından verilmesi Mehâkim-i Şer‘iyye Nizâmnâmesi’nin on dokuzuncu maddesinde musarrah bulunduğuna nazaran nizâmnâme-i mezkûrun otuz sekizinci maddesine kāim olmak üzere ta‘dîlen kaleme alınmış olan madde-i nizâmiyede münderic bi’l-cümle mehâkim-i şer‘iye ta‘bîrinden maksad taşra mehâkim-i şer‘iyesi olduğu cihetle ona göre tashîh-i mu‘âmelât olunması lüzûmu bi’l-havâle Tanzîmât Dâiresi’nden ifâde kılındığı iş‘âr olunarak Meclis-i Tedkīkāt ifâdesiyle lâzım gelenlere icrâ-yı teblîgāt edilmiş olmağla taraf-ı fâzılânelerinden dahi hükm-i nizâma muhâlif mu‘âmele îkā‘ olunmamasına i‘tinâ ve himmet ve mehâkim-i merbûta nüvvâbına da beyân-ı keyfiyet buyurulması siyâkında tezkire-i senâverî terkīm olundu.<br><br>Fî 12 Receb sene [1]302 ve fî 15 Şubat sene [1]301.</p>          <br><a title="Önceki sayfa" style="text-decoration:none" href="./ayrmetin.php?idno=36171"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36173"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b241"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o540"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>