﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 182<br>Hüküm no: 141<br>Orijinal metin no: [18b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>1222 senesi Kurban Bayramı’nın minarelerde kandiller yakılarak ilan olunması</b><br><br>Îd-i edhâ sübûtu,<br><br>Bâ-sah.<br><br>İstanbul kādısı fazîletlü efendi,<br><br>İşbu i‘lâmınız tarafımızdan bâ-takrîr Rikâb-ı kamer-tâb-ı cihân-dârîye arz ve takdîm olundukda ma‘lûm-ı hümâyûnum olmuşdur. “Tenbîh olunsun izn-i hümâyûnum olmuşdur” deyü bâlâda takrîrimiz hatt-ı şerîf-i şâhâne şeref-rîz-i sudûr olmağla mûcebince minârât ve cevâmi‘ ve mesâcide îkād-ı kanâdîl olunmak için kayyumbaşılara tenbîh eylesin deyü<br><br>Fî 2 Z sene 1222<br><br>Dergâh-ı felek-bünyân ve bârgâh-ı âsumân-unvânlarına ma‘rûz dâ‘î-i şâkirü’l-ihsânlarıdır ki<br><br>Târih-i eşref-i evlâd-ı hazret-i Halil ve İsmail -aleyhim ve alâ-âlihim etemme’t-teslîm mine’l-kerîmi’l-celîl- efendimiz hazretlerinin işbu sâl-i pür-şeref bin iki yüz yirmi iki senesi gurre-i şehr-i Zilhiccetü’ş-şerîfesi’nin sübûtuyla îd-i edhânın sübûtu îd-i fıtr misillü olduğuna binâen şehâdât-ı hasbiyede tasvîr-i da‘vâ ve şart olmadığı ecilden Âsitâne-i aliyye’de ve Davudpaşa mahallesi sükkânından Hamdullah Efendi b. Ahmed ve İbrahim Ağa b. Mehmed Necib nâm kimesneler li-ecli’ş-şehâdeti’l-hasbiye meclis-i şer‘-i hatîr-i lâzımü’t-tevkīrde hâzırân olup isre’l-istişhâd fi’l-hakīka Zilka‘deti’ş-şerîfenin selhi Cuma günü ba‘de’l-gurûb havada gaym ve özr-i illet olduğu hâlde biz hilâl-i Zilhicce’yi re’yü’l-ayn müşâhede eyledik. Bizler bu husûsa şâhidleriz şehâdet dahi ederiz deyü her birleri edâ-yı şehâdet-i hasbiye eylediklerinde ba‘de’t-ta‘dîl ve’t-tezkiye şehâdetleri makbûle olup gurre-i Zilhicce yevmü’s-sebt’den idüğü müte‘ayyen olmağla dokuzuncu yevmü’l-ahad yevm-i arefe-i mağfiret-hüdâyâ ve ferdâsı yevm-i isneyn îd-i edhâ-yı meyâmin-matâyâ olup leyle-i mübâreke-i îd-i şerîf-i lâzımü’l-ihtirâm ibâd-ı Müslimîne i‘lân ve ifhâm için cânib-i seniyyü’l-menâkıb ve Devlet-i aliyyeden kāmet-i dilârâ-yı minârâta dîbâ-yı zerrîn-târ-ı kanâdîl ile ilbâs-ı hil‘at ve bu vechile cümle ehl-i îmân vâsıl-ı Ka‘be-i safâ ve meserret kılınmak deydene-i hasene-i saltanat-ı seniyyeden olmağla ol leyle-i mübârekede vetîre-i müstahsene-i mezkûrenin alâ-mâ cera’l-âde icrâsına izin ve ruhsat-ı sâmîleri erzânî buyurulur ise ol-bâbda fermân-ı cihân-mutâ‘ları sudûru iktizâ eylediği İstanbul Mahkemesi’nden pîşgâh-ı melâik-mutâflarına i‘lâm olundu. Bâkī emr ü fermân li-hazreti veliyyü’n-ni‘met ve’l-ihsân.<br><br>Fî-gurreti Zilhicceti’ş-şerîfe sene isneyn ve ışrîn ve mi’eteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=31548"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31550"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b182"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o654"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>