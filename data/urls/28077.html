﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 86<br>Hüküm no: 52<br>Orijinal metin no: [12b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kiryako v. Yani tarafından köle diye el konulan Kalmon adlı Nasrani’nin hür asıllı olduğunu ispatlaması</b><br><br>İşbu uzun boylu, açık kaşlı, sarı elâ gözlü Kalmon nâm Nasrânî meclis-i şer‘-i şerîf-i enverde kendüye rık olunmak üzere vâzı‘u’l-yed olan Kiryako v. Yani nâm zimmî mahzarında üzerine da‘vâ ve takrîr-i kelâm edip ben Boğdan diyârında Yaş’dan bir konak ötede Orhi kasabasında sâkin Belek re‘âyâdan hürrü’l-asl olan Vasil nâm zimmînin firâşından hâsıl ve zevce Marya nâm nasrâniyeden mütevellid hürrü’l-asl iken merkūm Kiryako bana rık olmak zu‘muyla bi-gayrı hakkın vaz‘-ı yed eder, suâl olunup üzerimden yed-i mubtılasının kasr ve izâlesine tenbîh ve sebîlim tahliye olunmak matlûbumdur dedikde gıbbe’s-suâl merkūm Kiryako cevâbında müdde‘î-i mezbûru üç sene mukaddem Rusiyyü’l-asl olmak üzere bir kimesneden semen-i ma‘lûma iştirâ etmişdim, ber-vech-i muharrer hürrü’l-asl olduğu ma‘lûmum değildir deyicek, müdde‘î-i mezbûrdan müdde‘âsını mübeyyin beyyine taleb olundukda udûl-ı müslimînden olup Eğrikapı dâhilinde sâkin Baki Bey etbâ‘ından Abdullah b. Stefan nâm mühtedî ile Nikola v. Preşko nâm Nasrânî ve Kostendi v. Yonaşko nâm zimmî li-ecli’ş-şehâde meclis-i şer‘a hâzırûn olup isre’l-istişhâd fi’l-hakīka işbu müdde‘î-i mezbûr Kalmon zikr olunan Orhi kasabasında sâkin hürrü’l-asl olan merkūm Vasil’in firâşından hâsıl ve zevcesi hürretü’l-asl olan Marya’dan mütevellid hürrü’l-asldır, biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm ve’t-tenbîh mâ-vaka‘a bi’t-taleb ketb olundu.<br><br>Fî evâhiri Zilhicce li-sene tis‘a ve tis‘în ve elf.<br><br>Şuhûdü’l-hâl: İbrahim Ağa kethudâsı efendi, el-Hâc Süleyman Çukadâr, Mehmed Efendi b. Ahmed, Mustafa Çelebi muhzırân, Ahmed Ağa Hazînedâr.</p>          <br><a title="Önceki sayfa" style="text-decoration:none" href="./ayrmetin.php?idno=28076"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28078"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b086"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o387"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>