﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 156<br>Hüküm no: 93<br>Orijinal metin no: [15a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Kenan’ın nazırı Şaban Bey’in talebi üzerine görülen muhasebesinde vasisi Yusuf Bey’in zimmetinde Mustafa’ya ait 23.700 akçe olduğunun anlaşıldığı</b><br><br>Mahmiye-i İstanbul’da Çukur mahallesi sükkânından iken bundan akdem vefât eden Kenan Bey b. Abdullah nâm kimesnenin sulbî oğlu Mustafa nâm sagīrin hasbî nâzırı olan işbu bâ‘isü’r-rakīm Şa‘ban Bey b. Hasan meclis-i şer‘-i hatîr-i lâzimü’t-tevkīrde sagīr-i mezbûrun tesviye-i umûruna kıbel-i şer‘den mansûb vasîsi olan Yusuf Bey b. Abdullah mahzarında takrîr-i kelâm ve ta‘bîr-i meram edip mezbûr Yusuf Bey sagīr-i mezbûrun vasîsi olmağla sagīr-i mezbûr vâlidesi olup bundan akdem vefât eden Âişe nâm hâtunun muhallefâtından müntakil iki bin beş yüz akçe ve yine sagīr-i mezbûrun zikri âtî timarlarını mukaddemâ vekâleten zabt eden Hızır Bey nâm kimesne zimmetinde olan iki bin ve yine sagīr-i mezbûrun Vilâyet-i Anadolu’da Kocaeli sancağında Sapanca kazâsında vâki‘ Tersiye nâm karye ve gayrıdan beş bin akçe yazar timarını ve yine sagīr-i mezbûrun Sermerem timarında olan hissesini altı seneden beri târih-i kitâba gelince vesâyeti hasebiyle zabt u tasarruf etmekle hâlâ vasiyy-i mezbûrun sinîn-i mezbûrede olan îrâd ve masârıfinın muhâsebesi görülmesini taleb ederim dedikde vasiyy-i mezbûr Yusuf Bey’in muhâsebesi görülüp zikrolunan Tersiye timarından beher sene onar bin akçe ve sagīr-i mezbûr vâlidesi müteveffât-ı merkūme muhallefâtından iki bin beş yüz akçe ve mezbûr Hızır Bey’den dahi iki bin akçe ve zikrolunan Sermerem timarından dahi üç bin akçe ki cem‘an vasiyy-i mezbûrun i‘tirâfı üzere altı senede altmış yedi bin beş yüz akçe makbûzu olup meblağ-ı mezbûrun otuz üç bin akçesini timar-ı mezbûrun altı senede mîrî bedeliyyesine ve on bin sekiz yüz akçesini dahi sagīr-i mezbûr için kıbel-i şer‘den takdîr olunan yevmî beşer akçe nafakasına sinîn-i mezbûrede sarf edip ki cem‘an kırk üç bin sekiz yüz akçesini harc u sarf edip bâkī vasiyy-i mezbûr zimmetinde yirmi üç bin yedi yüz akçe zuhûr edip meblağ-ı mezbûr yedinde olmağla onu on bir buçuk hesâbı üzere i‘mâl eylediğini vasiyy-i mezbûr Yusuf Bey ikrâr ve i‘tirâf etmeğin mâ-vaka‘a nâzır-ı merkūm talebiyle ketb ve sebt olundu.<br><br>Fi’l-yevmi’s-sâbi‘ aşer min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Hacı Yunus b. ( ), Mehmed Beşe b. ( ), İbrahim Beşe b. ( ), Üstâd Siyami b. ( ), İsmail Çelebi b. ( ), İsa Bey b. ( ), Mehmed Çelebi b. ( ), Osman Beşe b. ( ) ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40371"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40373"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b156"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o898"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>