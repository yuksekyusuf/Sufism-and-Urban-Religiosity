﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 148<br>Hüküm no: 148<br>Orijinal metin no: [29a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sivas’taki Şifaiye Medresesi mütevellisi Seyyid Mustafa Halîfe’nin vefatıyla tevliyetin torunu Seyyid Mehmed Halîfe’ye tevcihi</b><br><br>Sâdır olan fermân-ı âlîlerine imtisâlen medîne-i Sivas nâibi Müftizâde es-Seyyid Ahmed Efendi dâ‘îlerinin işbu sene-i mübâreke Recebi’l-müreccebin yirmi yedinci günü târihiyle müverrah mühr-i mutâbık arzıyla derkenârlara merbût olan arzuhâl zuhûruyla sadr-ı Anadolu-yı sâbık fazîletlü inâyetlü Yahyazâde Mehmed Said Efendi hazretlerinin şehr-i sâbık Zilka‘deti’ş-şerîfesi’nin yirmi dokuzuncu günü târihiyle müverrah i‘lâmına nazar olundukda medîne-i mezbûrede vâki‘ Şifâiye Medresesi Vakfı’nın iki ve bir rub‘ hissesine tevliyet cihetine bâ-berât-ı şerîf-i âlîşân mutasarrıf olan es-Seyyid Mustafa Halîfe bilâ-veled fevt olup hisse-i tevliyet-i mezkûre mahlû[l] olmağla mahlûlünden sulbî oğlunun oğlu erbâb-ı istihkākdan es-Seyyid Mehmed Halîfe b. es-Seyyid Abdurrahman’a tevcîh olunması meâl-i arz-ı mezkûrdan müstebân olmağla ve hisse-i mezkûre-i tevliyet müteveffâ-yı mezbûrun mahlûlünden ecânibden diğer es-Seyyid Mehmed b. Abdullah’a bâ-arzuhâl tevcîhi husûsu irâde-i seniyyeye menût idiği zahr-ı arzuhâlde muharrer i‘lâm-ı mezkûrdan nümâyân ise de hisse-i tevliyet-i mezkûre mezbûr? kimesneye tevcîh olmayıp şurût-ı müteveffâ-yı mezbûr es-Seyyid Mustafa Halîfe üzerinde olduğu derkenârdan müstebân ve tarafeyn Der-aliyye’de mevcûd bulunduğundan huzûr-ı şer‘a celb ve tevcîh-i pâdişâhî olmadığından hissesine tevliyet-i mezkûreye şer‘an dahl ü ta‘arruz îcâb etmediği mezbûr diğer es-Seyyid Mehmed’e tefhîm ve hisse-i tevliyet-i mezkûreye müteveffâ-yı mezkûr es-Seyyid Mustafa Halîfe’nin oğlunun oğlu merkūm es-Seyyid Mehmed Halîfe ecânibden elyak ve müstehık olduğu medîne-i mezbûre ahâlîsinden ve bî-garaz erbâb-ı vukūfdan Mehmed Emin b. Mehmed ve Ali b. el-Hâc Abdullah nâm kimesneler dahi haber vermeleriyle bu sûretde hisse-i tevliyet-i mezkûre ber-mûceb-i arz müteveffâ-yı mezbûr es-Seyyid Mustafa Halîfe’nin mahlûlünden oğlunun oğlu merkūm es-Seyyid Mehmed Halîfe’ye tevcîh ve yedine berat-ı şerîf-i âlîşân sadaka ve ihsân buyurulmak husûsu re’y-i âlîlerine menût idiği huzûr.</p>          <br><a title="Önceki sayfa" style="text-decoration:none" href="./ayrmetin.php?idno=864"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=866"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b148"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o181"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>