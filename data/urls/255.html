﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 88<br>Hüküm no: 72<br>Orijinal metin no: [11a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Bey’in alacağını tahsil etmek üzere vekil tayin ettiği</b><br><br>Vilâyet-i Rumeli’nde İbrail nâm kasabada hâlâ ticâret üzere olan hâssa bostancılardan Mehmed Bey b. Abdullah tarafından meblağ-ı âti’l-beyân ahz u kabz ve kendüye îsâle vekîl olup vekâleti hasm-ı câhid-i şer‘î mahzarında Mehmed Reis ve Hasan Reis ibney Receb ve Mehmed ve Receb şehâdetleri ile şer‘an sâbit olan tüccâr Kiryako v. Yani nâm zimmî mahfil-i kazâda işbu bâ‘isü’l-kitâb Hüseyin Bey b. Abdullah el-Bostanî mahzarında ikrâr ve takrîr-i kelâm edip müvekkil-i mezbûr Mehmed Bey’in gāib ani’l-meclis Dimitraşko nâm reis zimmetinde doksan bin akçe hakkı olmağla meblağ-ı mezbûru merkūm Dimitraşko’dan almağa merkūm Hüseyin Bey’i tarafından vekîl etmekle mezbûr Hüseyin Bey meblağ-ı mezbûrdan altmış bin akçesini kabz eylemiş idi. El-hâletü hâzihî makbûzu olan altmış bin akçeyi müvekkil-i mezbûr Mehmed Bey’e îsâl etmek için merkūm Hüseyin Bey yedinden bi’t-tamam ve’l-kemâl vekâletim hasebiyle ben ahz u kabz eyledim, zikr olunan altmış bin akçeden merkūm Hüseyin Bey yedinde bir akçe ve bir habbe bâkī kalmadı dedikde gıbbe’t-tasdîkı’l-mu‘teber mâ-vaka‘a bi’t-taleb ketb olundu.<br><br>Tahrîren fi’l-yevmi’r-râbi‘ aşer min-şehri Ramazani’l-mübârek li-sene selâse ve sittin ve elf.<br><br>Şuhûdü’l-hâl: Ali Reis b. Mustafa, Mahmud Reis b. ( ), Mehmed Reis, Hacı Muharrem Ressâm ve gayruhum mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=254"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=256"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b088"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o432"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>