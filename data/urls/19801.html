﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 32 Numaralı Sicil (H. 1015 - 1016 / M. 1606 - 1607)<br>cilt: 36,&nbsp;sayfa: 188<br>Hüküm no: 236<br>Orijinal metin no: [58a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Bahçenin Mustafa Bey’in mülkiyyetinde olduğu</b><br><br>Kazâ-yı Galata müzâfâtından Beşiktaş’da merhûm Sinan Paşa câmi‘i mahallesinde vefât eden merhûme Râziye bt. Abdullah’ın sagīre kızı Fâtıma bt. Mustafa’nın vasiyy-i şer‘îsi Mustafa b. Mehmed meclis-i şerîfde sagīre-i mezbûrenin vâlidi ve müteveffât-ı merkūmenin zevc-i metrûkü olup hadîka-i âti’l-beyâna vaz‘-ı yedi ale’ş-şer‘ sâbit olan hâfız-ı hâze’l-kitâb eş-şer‘î Mustafa Bey b. Hızır es-Sarrâcü’s-sultânî mahzarında takrîr-i da‘vâ edip müteveffât-ı mezbûrenin mahalle-i mezbûrede vâki‘ ve mezbûreye intimâ ile tahdîd ve tavsîfden müstağnî olup bir tarafı Hacı Mahmud mülkü ve üç tarafdan müdde‘â aleyh-i mezbûr mülküne muttasıl olup eşcârı ve bi’r-i mâyı ve bir bağ evini müştemil ...? yer müteveffât-ı mezbûrenin mülkü olup zikr olunan iki vâris beyninde müşterek iken hâliyâ mezbûr Mustafa Bey tamâmına vaz‘-ı yed edip bi hasebi’l-vesâye hisse-i sagīrede beni tasarrufdan men‘ eder suâl olunmak maksûdumdur dedikde gıbbe’s-suâl mezbûr Mustafa Bey müdde‘î-yi mezbûrun takrîrini tasdîk ve kelâmını tahkīk edip lâkin mezbûr Râziye hâl-i sıhhatinde zikr olunan arzı bana şart ve şart-ı hibe edip ben dahi kabûl ve kabz ettikden sonra Fâtıma bt. Abdullah nâm câriye-i Habeşiyyeyi arz-ı mezbûra ivaz verip ba‘de’l-kabz ve’l-kabûl mezbûre Râziye altmış iki filoriye câriye-i mezbûreyi bey‘ ve semenini kabz eyledim fe-li-hâzâ arz-ı mezbûre benim mülkümdür diye cevâb verip ba‘de’l-inkâr ve’l-istişhâd udûl-i müslimînden ahâlî-i mahalle-i mezbûreden Mehmed Bey b. Mahmud el-bevvâbü’s-sultânî ve Mehmed b. Ali el-Cündî ve Rıdvan b. Abdullah el-Cündî li ecli’ş-şehâde hâzırân olup gıbbe’l-istişhâd mezbûr Mustafa Bey’in takrîrine muvâfık alâ vech-i hasmi’ş-şer‘î şehâdet ettiklerinde ba‘de ri‘âyeti şerâiti’l-kabûl şehâdetleri hayyiz-i kabûlde vâki‘ olup mezbûr Mustafa Bey’e zikr olunan arzı bir tarîk ile mülkünden ihrâc ve mezbûre Râziye mülküne idhâl etmediğine yemîn teklîf olundukda ber muktezâ-yı şer‘-i şerîf yemîn-i billâh edip mûcebiyle hükm olunup yed-i tâlibe vaz‘ olundu. Tahrîren fî evâsıtı Cumâdelâhire sene sitte aşere ve elf.<br><br><br>Şuhûdü’l-hâl: es-Sâbikūn Yevmü’l-erbi‘â 17 el-mübârek inşâallahü ta‘âlâ [58b] Yevmü’l-hamîs 18 Yevmü’l-cum‘a 19 Yevmü’s-sebt 20 Yevmü’l-ehad 21 Yevmü’l-isneyn 22 Yevmü’s-sülesâ 23 Yevmü’l-erbi‘â 24 Yevmü’l-hamîs 25 Yevmü’l-cum‘a 26 Yevmü’s-sebt 27 Yevmü’l-ehad Yevmü’l-isneyn Yevmü’s-sülesâ min Recebi’l-ferd</p>          <br><a title="Önceki sayfa" style="text-decoration:none" href="./ayrmetin.php?idno=19800"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19802"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt032&bsm=glt032b188"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt032&bsm=glt032o224"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>