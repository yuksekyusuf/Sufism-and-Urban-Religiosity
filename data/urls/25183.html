﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 314<br>Hüküm no: 296<br>Orijinal metin no: [37a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Beşe b. Ahmed’in vakfiyesi</b><br><br>Vasiyetnâme.<br><br>Mahmiye-i İstanbul’da Karagümrük kurbünde Ali Paşa-yı Atik mahallesinde sâkin Mustafa Beşe b. Ahmed nâm kimesne meclis-i şer‘-i hatîrde takrîr-i kelâm edip vaktâki bu dâr-ı dünyâ bî-sebât ve bî-bekā olup sıhhatinin âkıbeti mevt ve devletinin âhiri fevt na‘îmi zıll-i zâil mukīmi dayf-ı râhil olup küllü nefsin zâikatü’l-mevt mefhûm-ı şerîfi ma‘lûmum olmağın âlem-i fenâ ve şuhûddan menzil-i bekā-i halûda rıhlet etmezden mukaddem ba‘zı sadakāt-ı mebrûre inşâsına niyet ve muzâfan âtî mâ ba‘de’l-mevt şöyle vasiyet eyledim ki bi-irâdeti’l-meliki’l-müte‘âl bu dâr-ı dünyâdan saray-ı ukbâya irtihâl eylediğimde silk-i mülkümde olan bir kazgan-ı kebîr zikrolunan Ali Paşa-yı Atîk Câmi‘i mahallesinde vakf ola ve dahi cümle mâlımın sülüsünden techîz ve tekfîn ve ıskāt-ı salât ve eyyâm-ı mu‘tâdede ve necîbü’l-âde tabh-ı ta‘âm olunup fukarâya bezl oluna deyü vesâyâ-yı mezkûremi tenfîz için Veli Beşe b. Abdullah’ı vasî nasb ve ihtiyâr ve Yusuf b. Abdullah nâm kimesneyi vasîyy-i mezbûr üzerine nâzır ta‘yîn edip onlar dahi vesâyet ve nezâreti kabûl ve hıdemâtını edâya ta‘ahhüd eylediler dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâmin ve’l-işrîn min-Şa‘bâni’l-mu‘azzam li-sene isnâ ve seb‘în ve elf.<br><br>Şuhûdü’l-hâl: İbrahim Efendi b. el-kādî, Ahmed Efendi el-imâm, Seyyid Mustafa Çelebi b. ( ), Ağazâde Mustafa Çelebi b. ( ), Ali b. Halil, Ali Çelebi b. Ahmed, Mustafa b. Yusuf, Hamza Beşe b. Bilal, Ebûbekir b. Mehmed, Mehmed Beşe b. Musli</p>          <br><a title="Önceki sayfa" style="text-decoration:none" href="./ayrmetin.php?idno=25182"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25184"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b314"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1030"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>