﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 76<br>Hüküm no: 44<br>Orijinal metin no: [11a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Murtazaâbad kazasının Virancık Köyü Camii hitabet cihetinin Hasan Halîfe’ye tevcihi</b><br><br>Ma‘rûz,<br><br>Murtazaâbad kazâsına tâbi‘ Virancık nâm karyede vâki‘ câmi‘-i şerîfin yevmî bir akçe vazîfe ile hitâbet ciheti Ahmed Halîfe b. Abdullah’ın üzerinde olduğu askerî rûznâmçesinden derkenâr olunmağla meâl-i arzuhâl derkenâra nazaran iktizâsı i‘lâm olunmak bâbında sâdır olan fermân-ı âlîşâna imtisâlen kazâ-i mezbûr ahâlîsinden bu esnâda Der-aliyye’ye gelen bî-garaz erbâb-ı vukūfdan Mehmed b. Himmet ve Musa b. Mustafa nâm kimesneler meclis-i şer‘a celb ile mezbûr Ahmed Halîfe ve sahib-i arzuhâl Hasan Halîfe hazır oldukları hâlde keyfiyeti gereği gibi etrâfıyla suâl olundukda cihet-i mezkûrenin mutasarrıfı Ahmed Halîfe işbu Ahmed Halîfe olduğunu ve mezbûr Hasan Halîfe dahi muhtâr-ı cemâ‘at idiğini herbiri alâ-tarîkı’ş-şehâde ba‘de’l-ihbâr mezbûr Ahmed Halîfe benim Der-aliyye’de maslahatım olduğundan hitâbet-i mezkûrenin hizmetini edâ edemeyeceğim âşikâr ve bî-hâsıl olduğundan vekâletle edâ-i hizmete dahi tahammülü olmadığı bedîdâr olduğuna binâen hüsn-i rızâ ve tayyib-i hâtırımla hitâbet-i mezkûreyi mezbûr Hasan Halîfe’ye bilâ-bedel kasr-ı yed ve yedimde olan atîk beratımı dahi teslîm eyledim deyü takrîrini mezbûr Hasan Halîfe tasdîk etmeğin bu sûretde bi’n-nefs varıp hizmet etmek ve hizmetine tekâsülü olur ise ref‘inden âhara verilmek şartıyla hitâbet-i mezkûre mezbûrun kasr-ı yedinden lede’l-imtihân ehliyet ve istihkākı nümâyân olan mezbûr Hasan Halîfe’[ye] tevcîh olunmak bâbında emr [ü] fermân hazret-i veliyyü’l-emrindir.<br><br>Fî 17 Ca sene [1]248</p>          <br><a title="Önceki sayfa" style="text-decoration:none" href="./ayrmetin.php?idno=760"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=762"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b076"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o199"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>