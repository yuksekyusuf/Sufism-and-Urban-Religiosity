﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 291<br>Hüküm no: 268<br>Orijinal metin no: [53b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmügülsüm Hatun bt. Abdullah’ın menzil davasında Serpohi bt. Serkiz ile sulh olduğu</b><br><br>Menzil nizâ‘ından bi-tarîkı’s-sulh 60 guruş teberru‘an teslîm<br><br>Ma‘rûz[-ı dâ‘î-i devlet-i aliyyeleridir ki]<br><br>Sâhibe-i arzuhâl mu‘arrefetü’z-zât mühtedîye Ümmügülsüm Hatun bt. Abdullah İstanbul mahkemesinde meclis-i şer‘-i münîrde derûn-ı arzuhâlde mastûrü’l-ism hâzır bi’l-meclis Mikail v. Serope zimmînin anası ve zikri âtî bir bâb vakıf menzile bâ-temessük-ı mütevellî bi’l-icâreteyn mutasarrıfe olmağla vaz‘-ı yedi mütehakkık olan mu‘arrefetü’ş-şahs Serpohi bt. Serkiz nâm Nasrâniye muvâcehesinde zîr-i nezâret-i dâ‘iyânemde olan evkāfdan ashâb-ı hayrâtdan merhûm el-Hâc Memi Ağa Vakfı’nın mütevellîsi İsmail Efendi b. Mustafa hâzır olduğu hâlde vakf-ı merkūm müsakkafâtından İstanbul’da Karagümrük kurbünde Atîkalipaşa Mahallesinde vâki‘ Ermeni odaları derûnunda kâin ma‘lûmü’l-hudûd bir bâb menzil bundan akdem hâlik olan babam hamal Bedros v. Manok zimmînin sağlığında bi’l-icâreteyn bâ-re’y-i mütevellî tasarrufunda iken hâl-i sıgārımda ben hâşâ Nasrâniye ve Sima ismiyle mevsume iken hâlik oldukda benimle diğer sagīre kızları Beriçek ve Altuza ve sagīr oğlu Artin nâm karındaşlarıma âdiyen ba‘de’l-intikāl ben bi-hidâyetillahi te‘âlâ şeref-i İslâm ile müşerrefe olup Ümmügülsüm tesmiye olunduğumdan sonra müddet-i vâfireden berü ve mahrûse-i Bursa’da iskân etmemle menzil-i mezkûrdan dört sehm i‘tibâriyle bana intikāl eden bir sehm hissemi mersûme Serpohi Nasrâniye bi-gayr-ı hakkın fuzûlî zabt ve tasarruf etmekle suâl olunup hisse-i mezkûremi bana teslîme tenbîh olunmak matlûbumdur deyü da‘vâ eylediğimde mesfûre Serpohi Nasrâniye dahi cevâbında menzil-i mezkûr babam hâlik-i mersûm Hamal Bedros zimmînin sağlığında tasarrufunda olup hâl-i sıgārımda ben hâşâ Nasrâniye ve Sima ismiyle mevsûme iken benimle diğer evlâd-ı sıgārı karındaşlarım mersûmûna intikāl eylediğini ikrâr lâkin babası mersûm Hamal Bedros bin iki yüz sekiz senesi hılâlinde hâlik oldukda senin ve karındaşların mersûmûnun hâl-i sıgārınızda bâ-hüccet-i şer‘iyye vasîleriniz olan ananız Hanime bt. Kirkor nâm Nasrâniye menzil-i mezkûru mesmû‘-ı şer‘îye binâen âhara ferağa bâ-hüccet-i şer‘iyye me’zûne olmağla sene-i mezbûre Şa‘bâni’l-mu‘azzamının on beşinci günü zevcim olup bundan akdem hâlik olan Serope v. Gabril zimmîye sağlığında bedel-i ma‘lûm ve makbûz ile bâ-re’y-i mütevellî bi’l-vesâye ba‘de’l-ferağ ol dahi menzil-i merkūmun nısfını bin iki yüz on dört senesi Cumâdelûlâsının on beşinci günü yine ma‘rifet-i mütevellî ile sağlığında bana ba‘de’l-ferağ zevcim mersûm dahi hâlik oldukda menzil-i mezkûrdan mutasarrıf olduğum nısf hissesi sulbî kebîr oğlu hâzır-ı mersûm Mikail ile diğer oğlu Gabril zimmîlere ve kebîre kızları Derohi ve Eskohi ve Elmoyi Nasrâniyelere ba‘de’l-intikāl evlâdım mesfûrûn dahi mutasarrıflar oldukları nısf-ı menzil-i merkūmu bin iki yüz otuz senesi şehr-i Recebi’l-ferdinin yirmi beşinci günü yine bâ-re’y-i mütevellî bana ferağ ve tefvîz ben dahi tefevvüz ve kabûl etmemle hâlâ menzil-i merkūmu bi-hakkın zabt ve tasarruf ederim deyü tasaddî eylediği def‘ini ben inkâr edüp ol vechile ba‘de vukū‘ı’l-münâza‘a [ve] bâ-vesâtet-i muslihîn beynimiz tevfîk ve ıslâh olunup ben da‘vâ-yı mezkûrumdan bi’t-tav‘ ve’r-rızâ fâriğa ve anam mersûmenin hâl-i sıgārımda hisse-i mezkûremi ben hâşâ Nasrâniye iken bi’l-vesâye mersûme Serpohi Nasrâniyenin zevci hâlik-i mesfûr Serope zimmîye [54a] sağlığında bâ-re’y-i mütevellî ferağını mücîze olduğumda mesfûre Serpohi Nasrâniye dahi mâlından teberru‘an bana nakden altmış guruş def‘ ve teslîm ben dahi yedinden ahz ü kabz ve emriyle umûruma sarfla istihlâk eyledim fîmâ ba‘d hisse-i mezkûre ve sâire müte‘allika mesfûre Serpohi Nasrâniye ile aslâ ve kat‘â da‘vâ ve nizâ‘ ve husûmetim kalmayup cemî‘ hukūk-ı şer‘iyyeye ve meblağ-ı müstehlek-i merkūma müte‘allika âmme-i de‘âvî ve mutâlebât ve kâffe-i eymân ve muhâsamâtdan ibrâ-i âmm-ı kātı‘u’n-nizâ‘ ve râfi‘u’l-hısâm ile her birimiz âharın zimmetini kabûlü hâvî ibrâ ve iskāt ve bu vechile külliyen kat‘-ı nizâ‘ eyledik deyü ikrâr ve tasdîkleri huzûr-ı âlîlerine i‘lâm olundu.<br><br>Fî 28 C sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32693"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32695"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b291"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o536"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>