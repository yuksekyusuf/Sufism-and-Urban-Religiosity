﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 24 Numaralı Sicil (H. 1138-1151/M.1726-1738)<br>cilt: 21,&nbsp;sayfa: 198<br>Hüküm no: 118<br>Orijinal metin no: [36a-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed b. Mustafa’nın Bayezid’deki dükkânında lekecilik yapmasına engel olunmaması</b><br><br>Ma‘rûz-ı dâ‘î-i devletleridir ki Mahmiye-i İstanbul’da lekeci tâifesinden Mehmed b. Mustafa meclis-i şer‘de tâife-i mezbûreden sâhib-i arzuhâl Muslu mahzarında ben yedimde olan işbu i‘lâm mûcebince mukaddemâ müddet-i medîd üstâda hizmet edip san‘at-ı mezbûreyi bi tamâmihî öğrenip, mâhir ve üstâd-ı kâmil olduğuma üstâdım işbu hâzır bi’l-meclis Mustafa nâm kimesne bana izin verip başka çıkdıkdan sonra merhûm ve mağfiret-nişân Sultân Bayezid Hân câmi‘-i şerîfi hareminde vâki‘ mutasarrıfından işbu temessük mûcebince istîcâr eylediğim dükkânda kendiler misillü lekecilik etmek murâd eylediğimde, mezbûr Muslu bi gayri vech-i şer‘î mâni‘ olur, suâl olunup bî-vech mümâna‘at etmemek üzre mezbûr Muslu’ya tenbîh olunmak matlûbumdur deyû da‘vâ eyledikde mezbûr Muslu dahi husûs-ı mezbûru ba‘de’l-ikrâr, hakīkat-i hâl tâife-i mezbûrenin yamak oldukları câmeşûycular kethüdâsı ve yiğitbaşısı ve ustalarından tefahhus olundukda hakīkat-i hâl vech-i meşrûh üzre olduğunu her biri mezbûr Muslu muvâcehesinde ihbâr etmeleriyle, mezbûr Mehmed’in ber vech-i muharrer taht-ı icâresinde olan dükkânda kendiler misillü lekecilik etmesine bî-vech mümâna‘at etmemek üzre mezbûr Muslu’ya kıbel-i şer‘den tenbîh ve huzûr-ı âlîlerine i‘lâm olundu. El-emru men lehü’l-emr. Fî Zilhicce sene [1]138.</p>          <br><a title="Önceki sayfa" style="text-decoration:none" href="./ayrmetin.php?idno=29095"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29097"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist024&bsm=ist024b198"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist024&bsm=ist024o601"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>