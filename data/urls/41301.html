﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 185<br>Hüküm no: 152<br>Orijinal metin no: [39a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Mehmed’in evini Şa‘ban Efendi vakfının mütevellisine istiğlal yoluyla sattığı</b><br><br>Dârü’l-hilâfeti’l-aliyye Kostantıniyyeti’l-mahmiye’de Ali Paşa-yı Atîk Mahallesi sükkânından Mustafa b. Mehmed nâm kimesne meclis-i şer‘-i şerîf-i enverde mahmiye-i mezbûrede Mismârî Mahallesi’nde vâki‘ merhûm Şa‘ban Efendi vakfına mütevellî olan işbu bâ‘isü’l-kitâb Şa‘ban b. Mürsel nâm kimesne mahzarında ikrâr ve i‘tirâf edip akd-i âtî sudûruna değin silk-i mülkümde münselik olup zikrolunan Ali Paşa-yı Atîk Mahallesi’nde vâki‘ bir tarafı Hasan Efendi ve Şahin Bey mülkleri ve bir tarafı mahalle-i mezbûre câmi‘i bahçesi ve bir tarafı tarîk-ı âm ile mahdûd bir bâb fevkānî oda ve bir mâbeyn odası ve sofa ve havluyu müştemil mülk menzilimi bi-cümleti’t-tevâbi‘ ve’l-levâhık mütevellî-i mezbûra üç yüz esedî guruşa bi-tarîkı’l-istiğlâl bey‘ ve teslîm ol dahi mal-ı vakf-ı mezbûr ile iştirâ ve kabûl ve tesellüm ve semeni olan meblağ-ı mezbûr üç yüz esedî guruşu bana teslîm ben-dahi ahz ü kabz ve tesellüm eylediğimden sonra yine mütevellî-i mezbûr menzil-i mezkûru ba‘de’t-tahliye ve’t-takābuz târih-i kitâbdan bir sene tamamına değin kırk beş esedî guruşa bana îcâr ve teslîm ben-dahi istîcâr ve kabûl ve kabz eyledim dedikde gıbbe’t-tasdîkı’ş-şer‘î mezbûr Mustafa meclis-i şer‘de Osman b. Hüseyin nâm kimesne mahzarında ikrâr ve i‘tirâf edip meblağ-ı mezbûr üç yüz esedî guruş ile ücret-i mezkûreyi müddet-i merkūme tamamında mütevellî-i mezbûra edâ ve teslîm etmezsem menzil-i mezkûru ba‘de’l-müzâyede ve inkıtâ‘ı’r-rağbe semen-i misli ile âhara bey‘ ve kabz-ı semene ve semeninden deyn-i merkūmu îfâya ve fazlasını bana îsâle azl ve in‘izâlden masûne vekâlet-i devriye ile mezbûr Osman’ı tarafımdan vekîl ve menâbıma nâib nasb ve ta‘yîn eyledim dedikde ol dahi vekâlet-i mezbûreyi kabûl ve merâsimini edâya ta‘ahhüd etmeğin mâ-hüve’l-vâki‘ bi’t-taleb ketb olundu. Fi’l-yevmi’s-sâdis min-Saferü’l-hayr li-sene ihdâ ve tis‘în ve elf.<br><br>Şuhûdü’l-hâl: el-Hâc Hüseyin b. Nasuh, Ömer Ağa b. Derviş, Molla Mehmed b. Mahmud, Solak Şa‘ban Çelebi b. Ali, Mehmed Efendi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=41300"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41302"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b185"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o462"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>