﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 437<br>Hüküm no: 540<br>Orijinal metin no: [98b-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sultan Bayezid Han Camii’nin halılarının değiştirildiğinin tesbiti ile ilgili hüccet talebi</b><br><br>Husûs-ı âti’l-beyânın mahallinde tahrîri iltimâs olunmağın savb-ı celîl-i lâzımü’t-tebcîlden Mevlânâ Ömer Efendi b. İsmail irsâl olunup ol dahi Dârü’l-hilâfeti’l-aliyye Kostantıniyyetü’l-mahmiye -humiyet ani’l-âfâti ve’l-beliyyede- merhûm Sultan Bayezid Hân -aleyhi’r-rahmetü ve’l-gufrân- hazretlerinin binâ eyledikleri câmi‘-i şerîf ve ma‘bed-i latîfe varıp zeyl-i rakīmde isimleri terkîm olunan udûl-ı Müslimîn ve sikāt-ı muvahhidîn mahzarlarında akd-i meclis-i şer‘-i mübîn eyledikde merhûm-ı mûmâ-ileyh -rahmetullâhi aleyh- hazretlerinin evkāfının bi’l-fi‘il mütevellîsi olan umdetü’l-a‘yân Abdi Ağa b. Abdülgani meclis-i ma‘kūd-ı mezbûrda takrîr-i kelâm ve ta‘bîr ani’l-merâm edip câmi‘-i şerîf-i mezkûrun döşeme kaliçeleri mürûr-ı eyyâm ü şühûr ve kürûr-ı a‘vâm ü dühûr ile eskiyip ekseri münharik olup isti‘mâlden kalmağla evkāf-ı mezkûrenin meşrûtiyet üzere nâzırı olan Sultanü’l-ulemâi’l-izâm burhânü’l-fudalâi’l-fihâm hallâlü’l-müşkilâti’d-dîniyye keşşâfü’l-mu‘dilâti’l-yakīniye şeyh-i meşâyihü’l-islâm müftî-i âmmetü’l-enâm hazret-i Yahya Efendi -hayyâhu’l-meliki’l-allâm- ma‘rifet ve işâretleri ile zikr olunan kaliçelerin kābil-i isti‘mâl olanlarını sufûfun âharlarına döşeyüp câmi‘-i şerîf-i mezkûrun ekser mevâzi‘i kaliçesiz kalmağla yedimde olan zevâyid-i galle-i vakf-ı mezbûre ile bir çiftinin her biri tûlen yirmişer zirâ‘ ve arzen yedişer buçuk bi-hesâb-ı terbî‘î yüz ellişer zirâ‘ ve bir çiftinin dahi her biri tûlen on altışar zirâ‘ ve arzen beşer buçuk bi-hesâb-ı mezbûr seksen sekizer zirâ‘ iki çift ibrişim Acem kaliçelerinin çiftini biner kıt‘a esedî guruşa ve her biri tûlen beşer buçuk ve arzen ikişer buçuk bi-hesâb-ı mezkûr on üçer buçuk zirâ‘ bir çift ibrişim Acem kaliçesini dahi seksen sekiz kıt‘a esedî guruşa ve tûlen [99a] altı buçuk ve arzen üç bi-hesâb-ı mesfûr on dokuz buçuk zirâ‘ bir tek ibrişim Acem kaliçesini dahi yetmiş bir buçuk kıt‘a esedî guruşa ve birisi tûlen yedi ve arzen üç bi-hesâb-ı mastûr yirmi bir zirâ‘ ve birisi tûlen sekiz ve arzen üç buçuk bi-hesâb-ı mezbûr yirmi sekiz zirâ‘ iki tek ibrişim Acem kaliçelerini dahi seksen ikişer buçuk kıt‘a esedî guruşa ve her biri tûlen onar buçuk ve arzen üçer buçuk bi-hesâb-ı mezkûr otuz altışar buçuk zirâ‘ bir çift ibrişim Acem kaliçesi ile her biri tûlen on üçer ve arzen dörder bi-hesâb-ı mezbûr elli ikişer zirâ‘ bir çift ibrişim kaliçeleri dahi çifti ikişer yüz yirmişer kıt‘a esedî guruşa ve her biri tûlen dokuz buçuk ve arzen bi-hesâb-ı mesfûr yirmi sekiz buçuk zirâ‘ iki çift ibrişim Acem kaliçelerinin dahi çiftini yüz yirmi birer kıt‘a esedî guruşa ve her biri tûlen onar buçuk ve arzen üçer buçuk bi-hesâb-ı mastûr otuz altışar buçuk zirâ‘ bir çift ibrişim Acem kaliçesini dahi yüz seksen kıt‘a esedî guruşa ve tûlen sekiz ve arzen üç bi-hesâb-ı mesfûr yirmi dört zirâ‘ bir tek ibrişim Acem kaliçe dahi altmış beş kıt‘a esedî guruşa ve tûlen on bir ve arzen dört buçuk be-hesâb-ı merkūm kırk dokuz buçuk zirâ‘ bir tek ibrişim Acem kaliçesini yüz kıt‘a esedî guruşa ve tûlen on yedi buçuk ve arzen altı buçuk bi-hesâb-ı mastûr yüz on üç buçuk zirâ‘ bir tek kebîr ibrişim Acem kaliçesini dahi üç yüz kırk dokuz kıt‘a esedî guruşa ve tûlen dokuz buçuk ve arzen üç buçuk bi-hesâb-ı mezkûr otuz üç buçuk zirâ‘ bir tek ibrişim Acem kaliçesini dahi otuz beş kıt‘a esedî guruşa ve tûlen on ve arzen beş bi-hesâb-ı mezkûr on beş zirâ‘ bir tek ibrişim Acem kaliçesini dahi kırk beş kıt‘a esedî guruşa ve her birisi tûlen on üçer ve arzen dörder bi-hesâb-ı mesfûr elli ikişer zirâ‘ üç çift ibrişim Acem kaliçelerinin çiftini dahi ikişer yüz seksener kıt‘a esedî guruşa ve bir tek ibrişim Acem kaliçesini dahi kırk dört kıt‘a esedî guruşa ve bir çift sagīr Uşak kaliçesi on altı buçuk kıt‘a esedî guruşa ve üç aded Uşak seccâdelerini dahi yirmi beşer kıt‘a esedî guruşa ve iki tûlen onar buçuk ve arzen altışar ve birisi tûlen on bir ve arzen altı ve birisi tûlen on bir buçuk ve arzen beş ve birisi tûlen yedi ve arzen dört ve birisi tûlen beş buçuk ve arzen üç zirâ‘ iki rub‘ cem‘an bi-hesâb-ı mesfûr iki yüz doksan altı zirâ‘ altı aded Uşak kaliçelerini her zirâ‘ı yüzer akçeye olmak üzere yirmi dokuz bin altı yüz akçeye ki bi-hesâb-ı esedî iki yüz elli yedi buçuk kıt‘a esedî guruşa min-haysü’l-mecmû‘ otuz bir aded ibrişim kebîr Acem kaliçesi ve bir çift sagīr Uşak kaliçesi ve üç aded Uşak seccâdesi ve altı aded kebîr Uşak kaliçesini dört bin dokuz yüz altmış dört buçuk kıt‘a esedî guruşa iştirâ edip on yedi aded kebîr ibrişim Acem kaliçesini mihrâb önündeki sed üzerine ve mârrü’z-zikr bir çift sagīr uşak kaliçesini sedd-i mezkûr üzerinde mushaf dolabı önünde olan ferceye ve bir Uşak seccâdesini dahi mihrâbın sağ tarafında vâkı‘a şam‘dân kurbünde olan ferceye ve bir Uşak seccâdesini dahi mihrâba ve bir uşak seccâdesini dahi kürsü önünde olan Şeyh sofasına ve bir ibrişim Acem kaliçesini müezzinler mahfeline ve on üç aded kebîr ibrişim Acem kaliçeleri ile altı aded kebîr Uşak kaliçelerini sedden aşağa takrîben câmi‘-i şerîfin nısfı mikdârı yerine döşenmişdir, nazar ve misâha ve sâlifü’z-zikr kaliçeler ve seccâdeleri iştirâ eylediğim işbu hâzır bi’l-meclis Mehmed Çelebi b. Hacı Hasan Ağa ve diğer Mehmed Çelebi’den kıymetleri suâl olunup takrîrleri tahrîr olundukdan sonra vâki‘ü’l-hâl vukū‘u üzere hüccet olunmak matlûbumdur dedikde mevlânâ-yı mezbûr merkūmân Mehmed Çelebi ve diğer Mehmed Çelebi’den suâl eyledikde mütevellî-yi mûmâ-ileyh zikr olunan kaliçeler ve seccâdeleri vech-i meşrûh üzere beyân olunan semenleri ile kendülerden iştirâ ve def‘-i semen eylediğini ihbâr eylediklerinden sonra Müslimîn-i mezkûrîn mahzarlarında zikr olunan kaliçelerin tûl ve arzları misâha olunup addolundukda mütevellî-i mûmâ-ileyhin takrîrine mutâbık ve muvâfık bulunduğunu mevlânâ-yı mezbûr mahallinde tahrîr ba‘dehû ma‘an irsâl olunan Abdurrahman Çelebi b. Mustafa Efendi ve Abdullah Çelebi b. Abdülmennan ile meclis-i şer‘-i hatîre gelip alâ-vukū‘ihi inhâ ve takrîr eylediklerinde mâ-hüve’l-vâki‘ bi’l-ibtigā ketb ü imlâ olundu.<br><br>Fi’l-yevmi’l-hâmis ve’l-ışrîn min-Şa‘bâni’l-mu‘azzam li-sene ihdâ ve semânîn ve elf.<br><br>Şuhûdü’l-hâl: Umdetü’l-vâ‘izîn zübdetü’n-nâsıhîn eş-Şeyh Abdülvahab Efendi, umdetü’l-hutebâ Muharrem Efendi, Sadizâde Mehmed Efendi imâm-ı evvel, diğer Mehmed Efendi imâm-ı sânî, Mehmed Halîfe b. Abdülkerim halîfe-i muhâsebe, Said Efendi b. Mahmud, Osman Ağa b. Mahmud Ağa, Tophane Hamamcısı el-Hâc Mehmed Ağa, Cafer Ağa mütevellî-i Haremeyn sâbıkā, merhûm Yusuf Paşa Kethüdâsı Mustafa Ağa, Emin Bey Mescid-i şerîf Kayyumu Mehmed Halîfe, el-Hâc Musa Ağa b. Mehmed,<br><br>Hüseyin Ağa b. Ali, Ahmed Ağa b. Mahmud, Ali Çelebi b. Şa‘bân ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=2857"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2859"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b437"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o525"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>