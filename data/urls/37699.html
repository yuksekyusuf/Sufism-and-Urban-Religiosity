﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 918<br>Hüküm no: 755<br>Orijinal metin no: [171a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Malkoç Süleyman Ağa Para Vakfı’nın mütevellisi Hacı Kadri’nin vefat eden Hattat Osman Efendi’nin vakfa borcu olduğunu ispat ettiği</b><br><br>Mahmiye-i İstanbul’da Malkoç Süleyman Ağa nâm sâhibü’l-hayrın nukūd-ı mevkūfesine hâlâ mütevellî olan bâ‘isü’l-kitâb el-Hâc Kadri b. el-Hâc Hasan mahfil-i kazâda mahmiye-i mezbûrede Sancakdâr Hayreddin mahallesi ahâlîsinden iken bundan akdem vefât eden merhûm Hattat Osman Efendi b. Ali’nin evlâd-ı sıgārının tesviye-i emrlerine vasiyy-i şer‘îleri olmağla terekesine vaz‘-ı yed eden Ahmed Çelebi b. Ali mahzarında üzerine da‘vâ ve takrîr-i kelâm edip müteveffâ-yı mezbûr Osman Efendi b. Ali b. Sinan bin yüz on Muharremi gurresinden mukaddem vakf-ı mezbûra mütevellî olan işbu hâzır bi’l-meclis İmâm Ali Efendi yedinden asl-ı mal-ı vakf-ı mezbûrdan elli guruş istidâne ve kabz edip târîh-i mezbûr ile müverrah deyn-i mezbûru nâtık hatt ü hatmini hâvî işbu temessüğü dahi yedine def‘ edip kable’l-edâ fevt olmağla terekesinden taleb ederim suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsına beyyine taleb olundukda udûl-ı ahrâr-ı ricâl-i Müslimînden mahmiye-i mezbûrede İnebey mahallesinde sâkin Musa Efendi b. Hasan ve Hasan Efendi b. Musa li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müteveffâ-yı mezbûr Hattat Osman Efendi b. Ali b. Sinan bin yüz on Muharremi gurresinde vakf-ı mezbûra mütevellî olan işbu İmâm Ali Efendi yedinden asl-ı mal-ı vakf-ı mezbûrdan elli guruş istidâne ve kabz edip deyn-i mezbûru nâtık hatt ü hatmini hâvî işbu temessüğü dahi huzûrumuzda yedine def‘ eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın meblağ-ı mezbûru müteveffâ-yı mezbûrdan hayâtında ahz ü istîfâ etmeyip mukābelesinde rehni dahi olmadığına mütevellî-i sâbık mezbûr İmâm Ali Efendi’ye yemîn teklîf olundukda ol dahi hasbe’l-mesûl yemîn billâhi’l-aliyyi’l-a‘lâ etmeğin mûcebiyle ba‘de’l-hükm mâ-vaka‘a kayd-şüd.<br><br>Fî 7 min-Recebi’l-ferd sene 1110<br><br>Şuhûdü’l-hâl: Yahya Efendi b. Mustafa Efendi, Molla Mehmed b. İbrahim, Mehmed Çelebi b. Kadri, Hasan Çelebi b. Mehmed, Siyavuş b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=37698"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37700"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0918"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1073"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>