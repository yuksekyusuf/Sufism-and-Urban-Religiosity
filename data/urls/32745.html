﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 338<br>Hüküm no: 319<br>Orijinal metin no: [65a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine Hatun bt. Abdullah’ın, Berber Ömer Ağa ve Hadice Hatun aleyhine açtığı arsa davasında iddiasını ispat edemediğinden muarazadan men edildiği</b><br><br>Arsa-yı sırfa nizâ‘ından men‘<br><br>Ma‘rûz-ı dâ‘î [-i devlet-i aliyyeleridir ki]<br><br>Sâhibe-i arzuhâl zâtı mu‘arrefe Emine Hatun bt. Abdullah bi’l-ma‘iyye rü’yete memûr nezâret-i hazret-i Sadâret-penâhîde âsûde evkāf müfettişi müderrisîn-i kirâm-ı zevi’l-ihtirâmdan fazîletlü Mehmed Said Efendi dâ‘îleri tarafından mürsel Kâtib Mehmed Nuri Efendi hâzır olduğu hâlde İstanbul mahkemesinde meclis-i şer‘-i enverde zikri âtî bir bâb menzilin sülüse-i erbâ‘ına bâ-temessük-ı mütevellî bi’l-icâreteyn mutasarrıflar olup ol vechile vaz‘-ı yedleri mütehakkık olan derûn-ı arzuhâlde isimleri mezkûr kendi nefsinden asıl ve zevcesi Hadice Hatun bt. Ali müseccel vekîli Berber es-Seyyid Ömer Ağa b. Mehmed muvâcehesinde nezâret-i hazret-i müşârun-ileyhde âsûde evkāfdan defterdâr-ı esbak Hüseyin Efendi nâm sâhibü’l-hayrın İstanbul’da Kaliçeci Hasan Câmi‘inde Şeyhülkurrâ ve mu‘allim-i sıbyân ta‘yîn eylediği vakfı müsakkafâtından zikr olunan Kaliçeci Hasan Mahallesi’nde vâki‘ ber-mûceb-i temessük-ı mütevellî ma‘lûmü’l-hudûd ve şehriye yirmi akçe icâre-i müecceleli bir bâb menzili bâ-re’y-i mütevellî müstakilleten bi’l-icâreteyn tasarrufumda iken bi-kazâillâhi te‘âlâ bundan akdem mahâll-i merkūmda vukū‘ bulan harîkde muhterik olup arsa sırfa kaldıkdan sonra ben zikr olunan menzil arsamı dört sehm i‘tibâriyle bir sehmini tasarrufumda ibkā ve iki sehmini mezbûr es-Seyyid Ömer Ağa’ya ve bir sehmini zevcesi müvekkile-i mezbûre Hadice Hatun’a bin iki yüz otuz dört senesi Zilka‘deti’ş-şerîfesinin yirmi beşinci günü bâ-re’y-i mütevellî ferağ ve tefvîz eder olduğumda zevcân-ı mezbûrandan her biri bana ölünceye değin bakmak şartıyla meccânen ferağ ve tefvîz onlar dahi şart-ı mezkûr ile tefevvüz ve kabûl ve mütevelliye-i vakf dahi ol vechile tasarruflarına ba‘de’l-izn mezbûr es-Seyyid Ömer Ağa kendi mâlıyla arsa-yı mezkûreye teberru‘an li’l-vakf müceddeden menzilimi binâ ve inşâ edüp lâkin şart-ı mezkûr ile olan ferağ-ı mezkûrum şer‘an sahîh ve mu‘teber olmamağla menzil-i mezkûrdan dört sehm i‘tibâriyle üç sehmini yine bâ-re’y-i mütevellî bi’l-asâle ve bi’l-vekâle geri bana ferağ etmek üzere mezbûr Berber es-Seyyid Ömer Ağa’ya tenbîh olunmak matlûbumdur deyü vakf-ı mezbûrun bi’l-meşrûtiye mütevelliyesi zâtı mu‘arrefe Zübeyde Hanım bt. Abdülvehhab hâzır olduğu hâlde mahallinde ta‘yîn dahi ettikden sonra ba‘de’d-da‘vâ ve’l-istintak asıl ve vekîl-i merkūm Berber es-Seyyid Ömer Ağa mütevelliye-i mezbûrenin tasdîkiyle cevâbında arsa-yı mezkûrenin i‘tibâr-ı mezkûr üzere iki sehmini bana ve bir sehmini zevcem müvekkile-i mezbûreye merkūme Emine Hatun zimmetinde kable’l-harîk menzil-i mezkûr ta‘mîrine bi-şartü’r-rücû‘ emriyle masrûfumdan yüz yetmiş beş guruş ve kezâlik emriyle icâre-i müctemi‘asından mütevelliye-i hâzıra-i mezbûreye medfû‘um olan kırk beş guruş ki cem‘an alacak hakkım olan iki yüz yirmi guruşa takāsen ferağ-ı sahîh-i kat‘î-i mu‘teber ile bâ-re’y-i mütevelliye-i mezbûre fâriğa olmuşdur deyü şart-ı mezkûr ile ferağ da‘vâsını ba‘de’l-inkâr müdde‘iye-i mezbûre Emine Hatun da‘vâ-yı mezkûresine ityân-ı beyyineden ızhâr-ı acz edüp asıl ve vekîl-i mezbûrândan her biri tahlîfe dahi tâlibe olmamağın mûcebiyle müdde‘iye-i mezbûre Emine Hatun da‘vâ-yı mezbûresiyle zevcân-ı mezbûran Berber es-Seyyid Ömer Ağa ve Hadice Hatun’dan her biri bilâ-beyyine-i âdile mu‘ârazadan [men‘] olunduğu huzûr-ı âlîlerine i‘lâm olundu.<br><br>Fî 6 Ş sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32744"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32746"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b338"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o525"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>