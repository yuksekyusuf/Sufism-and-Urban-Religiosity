﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 89<br>Hüküm no: 26<br>Orijinal metin no: [5a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ebubekir Ağa’nın elinde bulunan Nemçe asıllı İvaz’ın Ahmed Ağa’ya ait olduğu</b><br><br>İstihkāk-ı abd<br><br>Mahmiye-i İstanbul’da Küçükpazar kurbünde Hoca Hayreddin mahallesinde sâkin es-Seyyid Ahmed Ağa b. Mustafa nâm kimesne meclis-i şer‘-i şerîf-i enverde Ebubekir Efendi b. Osman b. Ebubekir nâm kimesne tarafından husûs-ı âti’l-beyânda vekîl olduğu Ali Ağa b. Hacı İsmail ve Ömer Çelebi b. Ahmed şehâdetleriyle sâbit olan Ahmed Çelebi b. diğer Mustafa mahzarında üzerine da‘vâ ve takrîr-i kelâm edip işbu hâzır bi’l-meclis Nemçiyyetü’l-asl abd-ı memlûküm İvaz nâm şâbb-ı emred târîh-i kitâbdan altı ay mukaddem mülkümden ibâk edip hâlâ müvekkil-i mezbûrun yedinde olmağın bi’l-istihkāk taleb ederim suâl olunup merkūm İvaz’dan kasr-ı yedine ve bana teslîme vekîl-i mezbûra tenbîh olunmak matlûbumdur dedikde gıbbe’s-suâl vekîl-i mezbûr Ahmed Çelebi cevâbında müvekkil-i mezbûr Ebubekir Ağa merkūm İvaz’ı târîh-i kitâbdan beş ay mukaddem gāib ani’l-meclis İbrail nâzırı Ahmed Ağa’dan iki yüz guruşa iştirâ etmekle mülk-i müşterâsı olmak üzere vaz‘-ı yed eder deyü müvekkil-i mezbûrun vaz‘-ı yedini ikrâr ve müdde‘î-i mezbûr es-Seyyid Ahmed Ağa’nın mülkü olduğunu inkâr edicek müdde‘î-i mezbûrdan müdde‘âsına mutâbık beyyine taleb olundukda udûl-ı ahrâr-ı ricâl-i Müslimîn’den ve mahmiye-i mezbûrede Dergâh-ı âlî yeniçerilerinin altmış bölüğe mahsûs oda neferâtından olup oda-i mezkûrede sâkin Süleyman Beşe b. Mehmed ve yine mahmiye-i mezbûrede Kıztaşı mahallesinde sâkin Ömer Beşe b. Ahmed nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka işbu Nemçiyyetü’l-asl İvaz müdde‘î-i mezbûr es-Seyyid Ahmed Ağa’nın abd-ı memlûkü olduğu halde târîh-i kitâbdan altı ay mukaddem mülkünden ibâk etmiş idi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettiklerinde gıbbe’t-ta‘dîl ve’t-tezkiye şehâdetleri makbûle oldukdan sonra mezbûr es-Seyyid Ahmed Ağa abd-ı merkūmu âhara bey‘ veyâ hîbe etmediğine veyâhûd tarîk-i [turuk-ı] şer‘iyyeden bir tarîk ile mülkünden ihrâc etmediğine yemîn teklîf olundukda ol dahi hasebi’l-mesûl yemîn billâhi’l-aliyyi’l-a‘lâ etmeğin mûcebince ba‘de’l-hükm ve’t-tenbîh mâ-vaka‘a bi’t-taleb ketb olundu.<br><br>Fi’l-yevmi’s-sâdis aşer min-Zilhicceti’ş-şerîfe sene 1152.<br><br>Şuhûdü’l-hâl: Süleyman Beşe b. Mehmed, Ömer Beşe b. Ahmed, Ali Ağa b. Hacı İsmail, Mehmed Çelebi b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=6241"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6243"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b089"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o678"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>