﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 536<br>Hüküm no: 565<br>Orijinal metin no: [140b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bozkır Kazası ahalisinden Ali’nin Bozkır Kazası eski nâibi Mustafa Efendi’den alacak iddiası</b><br><br>Vilâyet-i Anadolu’da Bozkır kazâsına tâbi‘ Akkilise nâm karye ahâlîsinden Ali b. Muharrem nâm kimesne mahmiye-i İstanbul’da meclis-i şer‘-i hatîr-i lâzımü’t-tevkīrde sâbıkā kazâ-i mezbûrda nâibü’ş-şer‘ olan işbu bâ‘isü’l-vesîka Mustafa Efendi b. Mehmed mahzarında üzerine da‘vâ ve takrîr-i kelâm edip târîh-i kitâbdan üç sene mukaddem mezbûr Mustafa Efendi kazâ-i mezbûrda nâib iken beynimizde ma‘lûm bir hüccet husûsu içün üç buçuk guruş ve bir def‘a dahi yirmi beş guruşumu ahz u kabz eylediğinden sonra meblağ-ı mezbûr yirmi beş guruşu bana redd ü teslîm eylediğinden mâ‘adâ tekrâr bi-gayrı hakkın otuz bir guruşumu dahi ahz u kabz ve istihlâk etmekle suâl olunup alıverilmesi matlûbumdur dedikde gıbbe’s-suâl ve akībe’l-inkâr müdde‘î-i mezbûrdan takrîr-i meşrûhuna mutâbıka beyyine taleb olundukda ityân-ı beyyineden izhâr-ı acz ile istihlâf etmeğin fi’l-hakīka müdde‘î-i merkūmdan husûs-ı mezbûr için müdde‘î-i mezbûra red ve teslîm olunan yirmi beş guruşdan mâ‘adâya vech-i muharrer otuz bir guruşunu dahi ahz u kabz etmeyip ve ol vechile meblağ-ı mezbûrun red ve teslîmi üzerine lâzım gelmediğine merkūm Mustafa Efendi’ye yemîn teklîf olundukda ol dahi hasbe’l-mesûl yemîn billâhi’l-aliyyi’l-a‘lâ etmeğin mûcibince müdde‘î-i merkūm Ali bilâ-beyyine bî-vech mu‘ârazadan men‘ birle mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâmin min-Şa‘bâni’l-mu‘azzam li-sene sitte aşere ve mi’e ve elf.<br><br>Şuhûdü’l-hâl: Veli Efendi el-kādı, Emin Mehmed Efendi el-kâtib, Said Çelebi b. Ali, Ahmed Çelebi b. Mehmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=42094"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42096"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b536"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o552"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>