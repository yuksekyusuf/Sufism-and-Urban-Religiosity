﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 178<br>Hüküm no: 164<br>Orijinal metin no: [41a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gürcü asıllı cariyenin Acem asıllı çıkması üzerine açılan davadan vazgeçildiği</b><br><br>Mahmiye-i İstanbul’da Sarrâc İshak mahallesinde sâkine olup zâtı ta‘rîf-i şer‘î ile mu‘arrefe olan Emine bt. Hüseyin nâm Hatun meclis-i şer‘-i hatîr-i lâzımü’t-tevkīrde bâ‘isetü’l-kitâb Ümmügülsüm bt. diğer Hüseyin nâm hatun mahzarında üzerine da‘vâ ve takrîr-i kelâm edip işbu orta boylu açık kaşlı elâ gözlü Hadîce bt. Abdullah nâm câriye-i memlûkesini târih-i kitâbdan dokuz ay mukaddem Gürciyyetü’l-asl olmak üzere iki yüz otuz altı guruşa bana bey‘ ve temlîk ve teslîm eylediğinde ben dahi ber-vech-i muharrer iştirâ ve temellük ve kabz ve kabûl etmişidim. Hâlâ mevsûfe-i mezbûre Acemiyetü’l-asl olmağla mevsûfe-i mezbûreyi yedimden ahz u kabz ve semen-i olmak üzere kendiye medfû‘um olan meblağ-ı mezbûru bana geri red ve teslîm etmek üzere da‘vâya tesâddî etmişidim. El-hâletü-hâzihi [41b] beynimizde muslihûn tavassutuyla da‘vâ-yı mezkûremden fâriğa olup husûs-ı mezkûra müte‘allika mezbûre Ümmügülsüm Hatun ile kat‘a da‘vâ ve nizâ‘ım yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 2 min-Zilhicce sene [1]143.<br><br>Şuhûdü’l-hâl: Esirciler kethudâsı Hasan Ağa b. Hüseyin, Salih Çelebi b. Hüseyin, Ömer Çelebi b. Hasan, Mehmed Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5917"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5919"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b178"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o432"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>