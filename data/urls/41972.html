﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 432<br>Hüküm no: 442<br>Orijinal metin no: [107a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Diyenoz v. Ariton’un, Haçador v. Toros’da olan alacak davası</b><br><br>Ekmekci tâifesinden işbu râfi‘ü’l-vesîka Dipenoz v. Ariton nâm zimmî mahmiye-i İstanbul’da meclis-i şer‘-i hatîrde Haçador v. Toros nâm zimmî muvâcehesinde üzerine da‘vâ ve takrîr-i kelâm edip Haçador zimmetinde işbu yedimde olan deyn temessükü mantûkunca cihet-i karz-ı şer‘îden altmış guruş hakkım olup hattâ mezbûr Haçador cihet-i mezbûreden zimmetinde bana ol mikdâr guruş deyni olduğunu şuhûd mahzarında ikrâr ve i‘tirâf etmekle hâlâ meblağ-ı merkūmu mezbûr Haçador’dan taleb eylediğimde bana edâdan imtinâ‘ eder suâl olunup alıverilmesi matlûbumdur dedikde gıbbe’s-suâl mezbûr Haçador cevâbında fi’l-hakīka müdde‘î-i mezbûra altmış guruş deynim olmak üzere ikrâr ve yedine temessük dahi vermiş idim, lâkin hakīkatde müdde‘î-i mezbûra ancak on guruş deynim olub elli guruşu kâziben ikrâr etmiş idim, dedikde fi’l-vâki‘ merkūm Haçador elli guruş deyn ikrârında kâzib olmayıp ve kendi dahi da‘vâsında mübtıl olmadığına müdde‘î-i mezbûra yemîn teklîf olundukda ol dahi alâ-vefkı’l-mesûl yemîn billâhillezî enzele’l-İncîle alâ-îsâ -aleyhi’s-selâm- etmeğin mûcibince meblağ-ı mezbûr altmış guruşu müdde‘î-i mezbûra edâ ve teslîme merkūm Haçadora tenbîh birle mâ-vaka‘a bi’t-taleb ketb olundu.<br><br>Fi’l-yevmi’-ışrîn min- Cemâziyelâhire li-sene sitte aşere ve mi’e ve elf.<br><br>Şuhûdü’l-hâl: Mehmed Efendi el-kādı, el-Hâc Mustafa Efendi el-kādı, Mehmed Emin Efendi el-kâtib, Mehmed b. Şaban muhzırbaşı, Ömer Efendi el-kâtib, el-Hâc Yusuf b. Osman el-muhzır ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=41971"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41973"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b432"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>