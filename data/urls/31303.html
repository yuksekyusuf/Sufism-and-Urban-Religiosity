﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 469<br>Hüküm no: 549<br>Orijinal metin no: [81b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tütüncü Markos v. Avanis’ın, Memiş Beşe b. İsmail’e olan borcunu kabul ettiği ve ödemesi gerektiği</b><br><br>400 guruşu edâya tenbîh<br><br>Ma‘rûz<br><br>İstanbul’da Davutpaşa iskelesinde sâkin kömürcü esnâfından derûn-ı arzuhâlde mezkûrü’l-ism es-Seyyid Memiş Beşe b. İsmail meclis-i şer‘-i münîrde arzuhâl eden Tütüncü Markos v. Avanis nâm zimmî muvâcehesinde mesfûr Markos zimmî bundan akdem beynimizde ma‘lûm bir husûsun temşiyeti için işbu hâzır bi’l-meclis Sarraf Arotin v. Samoel zimmî yediyle malımdan rüşvet tarîkiyle bi-gayr-ı hakkın beş yüz guruşumu ahz etmekle istirdâd murâdımdır deyü tasaddî eylediğim da‘vâmdan bâ-vesâtet-ı muslihîn bi’t-tav‘ ve’r-rızâ mersûm Markos zimmî ile dört yüz guruşa ba‘de akdi’l-musâlahati ve’l-kabûl bedel-i sulh-i mezkûrdan mâ‘adâ beş yüz guruşa varınca ziyâdesi olan yüz guruşa müte‘allika da‘vâdan mesfûr Markos zimmînin zimmetini kabûlü hâvi ibrâ ve iskāt eyledim deyü mukırr-ı mezbûrun sâdır olan bi’l-cümle takrîr-i meşrûhu mersûm Markos zimmî tasdîk ve sâlifü’l-beyân ibrâdan müstesnâ bedel-i sulh-i mezkûr dört yüz guruş zimmetinde müdde‘î-i merkūma sahîhan deyni olduğunu kat‘iyyen ve tâyi‘an ikrâr u i‘tirâf etmeğin alâ-mûceb-i i‘tirâfihi meblağ-ı merkūm dört yüz guruşun müdde‘î-i mezbûr es-Seyyid Memiş Beşe’ye bi’t-taleb edâsıyla mesfûr Markos zimmî ilzâm olunduğu İstanbul mahkemesinde tescîl ve huzûr-ı âlîlerine i‘lâm olundu.<br><br>Fî-12 min-Şevvâl sene 1217</p>          <br><a title="Önceki sayfa" style="text-decoration:none" href="./ayrmetin.php?idno=31302"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31304"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b469"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o581"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>