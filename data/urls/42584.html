﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 382<br>Hüküm no: 478<br>Orijinal metin no: [97a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer Haseki’nin Rukiye Hatun’dan aldığı hastalıklı cariye Zenciye Hacer’i geri Rukiye Hatun’a satması</b><br><br>Ma‘rûz,<br><br>Ömer Haseki b. Mehmed b. Abdullah tarafından zikri âtî husûsda vekîl olduğu karındaşı Ahmed ve Hüseyin b. İbrahim şehâdetleriyle sâbit olan Osman Haseki b. Abdullah mahfil-i şer‘iyyâtda zâtı ta‘rîf-i şer‘î ile mu‘arrefe olan Rukiye Hatun bt. Hüseyin muvâcehesinde mezbûre Rukiye’den yetmiş bir senesi Ramazan-ı şerîfinin sekizinci günü müvekkilim mezbûrun yüz elli guruş semen-i medfû‘a iştirâ ve kabz eylediği işbu hâzıra bi’l-meclis Zenciye Hacer nâm câriye inde’t-tüccâr noksân semen îcâb eder uyûb-ı şer‘iyyeden selîsü’l-bevle mübtelâ olduğundan mâ‘adâ sevdâ-yı merâkı dahi olmağla redd-i mebî‘ ve istirdâd-ı semen ederim deyü da‘vâ eylediğimde beynimizde ba‘de’l-münâza‘a, ber-minvâl-i muharrer nizâ‘ımızdan fâriğ olup câriye-i mezbûre Zenciye Hacer’i ayb-ı mezkûr ile mezbûre Rukiye Hatun’a bi’l-vekâle işbu meclis-i şer‘de müceddeden yüz on beş guruşa bey‘ ü teslîm eylediğimde, ol dahi iştirâ ve tesellüm ve kabz ve kabûl eyledikden sonra semeni olan meblağ-ı mezbûr yüz on beş guruşu târîh-i i‘lâmdan yirmi bir gün tamâmında edâ etmek üzere rızâmla bi’l-vekâle te’cîl eylediğimde ol dahi kabûl ve müddet-i mezkûre tamâmında edâya ba‘de’t-ta‘ahhüd müvekkil-i mezbûr Ömer Haseki husûs-ı mezkûra müte‘allik mezkûre Rukiye’den bir şey da‘vâ edip bir nesne ahzederse me’hûzuna zâminim dediği huzûr-ı âlîlerine i‘lâm olundu.<br><br>Fî 24 Muharrem sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42583"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42585"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b382"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o519"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>