﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 438<br>Hüküm no: 333<br>Orijinal metin no: [104b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Uncu Nakis v. Gülaser’in gözünün yaralanmasına sebep olan at hamalı Şaban b. Muharrem’den on üç kuruş alarak sulh olduğu</b><br><br>Fi’l-asl vilâyet-i Anadolu’da Erzincan kazâsına tâbi‘ Zengiyek? nâm karye ahâlîsinden olup hâlâ mahmiye-i İstanbul’da Kapan-ı dakīk’de uncu olan Nakis v. Gülaser nâm zimmî meclis-i şer‘-i şerîf-i enverde at hammâlı tâifesinden işbu râfi‘u’l-kitâb Şaban b. Muharrem nâm kimesne mahzarında ikrâr ve takrîr-i kelâm edip merkūm Şaban târih-i kitâbdan üç gün mukaddem iki re’s bargirlerine Kapan-ı dakīk İskelesi’nden odun tahmîl eyledikden sonra zikrolunan bargirleri kendi ra‘y etmeyip bir vechile zabtlarına kadir olmayan tahmînen on yaşında işbu sagīr Hüseyin b. Mehmed’e teslîm etmekle sagīr-i mezbûr dahi bargirler ile ma‘an gelirken üzerinde olan odun benim sol gözüme isâbet edip ondan nâşî mârrü’z-zikr sol gözüm bi’l-külliye intifâ‘dan kalmağın husûs-ı merkūm mezkûr Şaban’ın te‘addî ve taksîrinden olmuşidi deyü mûceb-i şer‘îsini mezbûr Şaban’dan taleb ve da‘vâ eylediğimde beynimizde münâza‘ât-ı kesîre cereyân etmişidi el-hâletü hâzihî da‘vâ-yı mezbûremden mezkûr Şaban’la beni vesâtat-ı Müslimîn ile on üç guruş üzerine sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr on üç guruşu mezbûr Şaban yedinden ahz u kabz edip husûs-ı mezbûra vemâ tahaddese minhu’ya müte‘allika âmme-i da‘vâdan mezbûr Şaban ile sagīr-i mezbûr Hüseyin’in zimmetlerini ibrâ-i âmm-ı kātı‘u’n-nizâ‘la ibrâ ve ıskāt edip ol dahi bedel-i sulh-ı mezbûra müte‘allika âmme-i da‘vâdan benim zimmetimi ibrâ-i âmm-ı kātı‘u’n-nizâ‘la ibrâ ve ıskāt eyledi dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâmin aşar min-Zilka‘deti’ş-şerîfe li-sene seb‘a ve mie ve elf.<br><br>Şuhûdü’l-hâl: Osman Beşe b. Şaban el-Mübâşir, Abdullah Efendi b. Ali el-imâm, Değirmenci Mehmed Çelebi b. Hüseyin, Hasan Çelebi b. Receb, İsmail b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=28748"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28750"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b438"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o811"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>