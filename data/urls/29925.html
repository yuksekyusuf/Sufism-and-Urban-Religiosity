﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 504<br>Hüküm no: 634<br>Orijinal metin no: [264-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Ağa’nın inşa etmiş olduğu menzilinin Yusuf Ağa’nın menziline olan zararını gidermeyi taahhüt etmesi</b><br><br>Keşf der-kurb-ı Aksaray<br><br>Ma‘rûz,<br><br>Sâdır olan fermân-ı âlîlerine imtisâlen kıbel-i şer‘-i enverden irsâl olunan müderrisîn-i kirâmdan keşif nâibimiz es-Seyyid Halil Efendi dâ‘îleri mi‘mâr ağa hulefâsından Hasan ve Yusuf ve sâir ümenâ-yı şer‘le mahmiye-i İstanbul’da Aksaray kurbünda Camcı Ali mahâllesinde vâki‘ Duhânîzâde Mustafa Efendi Vakfı’ndan arzuhâlde mezkûrü’l-ism el-Hâc Yusuf Ağa b. Abdullah’ın tasarrufunda olan menzile varıp akdeylediği meclis-i şer‘-i şerîfde mütevellî-i vakıf tarafından câbî el-Hâc Ömer Efendi hâzır olduğu hâlde menzil-i mezkûrun ittisâlinde vâki‘ vakf-ı mezbûrdan Dergâh-ı âlî cebecileri çorbacılarından Hasan Ağa b. Abdullah menzilinin ulyâsında vâki‘ sofa ve odalarının pencerelerinden mezbûr el-Hâc Yusuf’un kezâlik ulyâsında makarr-ı nisvân olup mezbûr Hasan Ağa’nın binâsından mukaddem olan bir bâb odasının pencerelerine ve tahte’s-semâsına havâlesi olduğu ba‘de’l-mu‘âyene mezbûr Hasan Ağa tarafından husûs-ı mezkûrda sâbitetü’l-vekâlet vekîli el-Hâc İbrahim nâm kimesne mezbûr el-Hâc Yusuf’un duvarı ittisâline müceddeden taş duvar binâ ve üzerine tuğla ile havâlesini def‘a bi’l-vekâle ta‘ahhüd etdikde mezbûr el-Hâc Yusuf dahi râzı olup ve bu minvâl üzere kat‘-ı münâza‘a eylediklerini mezbûr dâ‘îleri mahâllinde tahrîr ve gelip ümenâ ile inhâ eylediği bi’l-iltimâs huzûr-ı âlîlerine i‘lâm olundu.<br><br>Fî 8 Ş sene 1179.</p>          <br><a title="Önceki sayfa" style="text-decoration:none" href="./ayrmetin.php?idno=29924"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29926"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b504"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o514"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>