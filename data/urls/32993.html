﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 132<br>Hüküm no: 95<br>Orijinal metin no: [21b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hınta ve şa’îr döğücü esnafından Mustafa Ağa b. Mehmed’in borcuna karşılık döğücü dükkânını Seyyid İbrahim Kaptan’a rehin bıraktığı</b><br><br>İdâne-i rehn-i hınta ve şa‘îr döğücü dükkânı<br><br>Mahmiye-i İstanbul’da vâki‘ hınta ve şa‘îr döğücü esnâfından Mustafa Ağa b. Mehmed nâm kimesne meclis-i şer‘-i şerîf-i enverde işbu bâ‘isü’l-kitâb es-Seyyid İbrahim Kapdan b. es-Seyyid Süleyman nâm kimesne mahzarında ikrâr-ı tam ve takrîr-i kelâm edip merkūm es-Seyyid İbrahim Kapdan mâlından bana üç bin guruş ikrâz ve teslîm eylediğinde ben dahi yedinden iktirâz ve kabz ve umûruma sarfla istihlâk edip meblağ-ı merkūm ile semeni işbu târih-i vesîkadan iki sene tamamına değin müeccel ve mev‘ûd yine merkūm es-Seyyid İbrahim Kapdan’ın mâlından ve yedinden iştirâ ve kabz eylediğim bir cild Behcetü’l-fetâvâ semeninden dahi dokuz yüz guruş ki cem‘an üç bin dokuz yüz guruş zimmetinde merkūm es-Seyyid İbrahim Kapudan’a edâsı vâcib deynim olup meclis-i mecmû‘-ı mezkûr mukābelesinde yedimde bâ-hüccet-i şer‘iye mâlım ve mülküm olan mahmiye-i mezbûre hısnı ebvâbından Kapan-ı dakīk kapısı hâricinde döğücüler içinde vâki‘ Salih Usta ve Ali Usta dükkânları beynlerinde kâin bir bâb hınta ve şa‘îr döğücü dükkânı derûnunda mevcûde beyne’l-esnâf gedik ta‘bîr olunur bir kantar ve bir terâzî ve ma‘a-derâhim ve sâir âlât-ı lâzıme-i ma‘lûmemi rehn vaz‘ ve merkūm es-Seyyid İbrahim Kapdan’a teslîm eylediğimde ol dahi ber-vech-i muharrer yedimden irtihân ve kabz ü kabûl ve yine âlât-ı lâzıme-i mezkûreyi bana îdâ‘ ve teslîm eylediğinde ben dahi yedinden istîd‘â ve kabz etmemle ol-vechle âlât-ı lâzıme-i mezkûre merkūm es-Seyyid İbrahim Kapudan’a olan meblağ-ı mecmû‘-ı mezkûr üç bin dokuz yüz guruş deynim mukābelesinde rehin olup yedimde âriyetdir dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 19 S sene [1]238.<br><br>Şühûdü’l-hâl: Döğücübaşı Mustafa Ağa b. Hüseyin, Mehmed Ağa b. Hüseyin, Salih Ağa b. Mehmed, Süleyman Ağa b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=32992"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32994"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b132"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o454"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>