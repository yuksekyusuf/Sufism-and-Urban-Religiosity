﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 209<br>Hüküm no: 152<br>Orijinal metin no: [51b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman Çelebi b. Abdullah ve eşi Fatma bt. Mehmed ile Hatice Sultan’ın baltacılarından İbrahim Ağa b. Hüseyin’in, ev satışı, borç alma ve Fatma’nın mirası hususlarında birbirlerinin zimmetlerini ibra ettikleri</b><br><br>Husûs-ı âti’l-beyânın ketb ü tahrîri içün savb-ı şer‘-i enverden Mevlânâ Ahmed Efendi b. Mustafa Efendi irsâl olunup ol dahi medîne-i hazret-i Ebî Eyüb el-Ensârî -aleyhi rahmetü Rabbihi’l-Bârî-de Fethi Çelebi mahallesinde vâki‘ İmâm el-Hâc Mehmed Efendi’nin ta‘lîm-i sıbyân eylediği mektebe varup zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî etdikde mahmiye-i İstanbul’da ( ) sâkin Süleyman Çelebi b. Abdullah meclis-i ma‘kūd-ı mezkûrda hazret-i Hadîce Sultân -dâmet ismetühâ-nın teberdârlarından işbu râfi‘u’l-kitâb İbrahim Ağa b. Hüseyin mahzarında ikrâr ve takrîr-i kelâm edüp mezbûr İbrahim Ağa yedinde mülk ve hakkı <<idüği>> olduğu müsbet medîne-i mezbûrede Fethi Çelebi mahallesinde vâki‘ etrâf-ı erba‘ası lede’l-ahâlî ma‘lûm mülk menzilini bey‘ etmek murâdıyla târih-i kitâbdan üç sene mukaddem dört yüz guruş istidâne ve kabz ettikden sonra kable’l-bey‘ meblağ-ı mezbûr dört yüz guruşu yine bana def‘ ve teslîm ben dahi yedinden bi’t-tamam ve’l-kemâl alıp kabz eyledim; menzil-i mahdûd-ı mezkûr el-ân mezbûr İbrahim Ağa’nın mülkü ve hakk-ı sırfıdır; benim vechen mine’l-vücûh alâka ve medhalim olmamağla menzil-i mezkûra ve kızım müteveffât Fâtıma Hatun’un kalîl ve kesîr bi’l-cümle mirasa ve sâir ma‘lûm ve mechûle müte‘allika âmme-i de‘âvîden ben ve zevcem hâzıra bi’l-meclis olup zâtı ta‘rîf-i şer‘î ile mu‘arrefe olan Fâtıma bt. Mehmed mezbûr İbrahim Ağa’nın zimmetini ibrâ-i âmm ile ibrâ ve ıskāt eylediğimizde ol dahi kezâlik husûs-ı mezbûra müte‘allika âmme-i de‘âvîden bizim zimmetlerimizi ibrâ ve ıskāt edüp fîmâ-ba‘d birbirimiz ile da‘vâ ve husûmetimiz kalmamışdır dedikde gıbbe’t-tasdîkı’ş-şer‘î vâki‘ hâli Mevlânâ-yı mezbûr mahâllinde ketb ü tahrîr ba‘dehû ma‘an ba‘s olunan Çukadâr Yakub Çelebi ve Muhzır es-Seyyid Mehmed ile meclis-i şer‘a gelüp her biri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 20 min-Cumâdelâhir sene 1148.<br><br>Şuhûdü’l-hâl: Eş-şâhidûnü’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=16522"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16524"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b209"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o352"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>