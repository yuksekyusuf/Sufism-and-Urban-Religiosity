﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 149<br>Hüküm no: 126<br>Orijinal metin no: [24a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Efendi’nin müflisen vefât eden Rıdvan Efendi’deki alacağını kefili Mustafa Çavuş’tan tahsil ettiği</b><br><br>Mahrûse-i Kostantiniyye mahallâtından Kirmastı mahallesi sükkânından olup Mekke-i Mükerreme şerefallâhu te‘âlâ kazâsından munfasıl olan kıdvetü’l-ulemâʼi’l-kirâm Mevlânâ Ali Efendi b. el-merhûm Mehmed Efendi mahfil-i şer‘-i hatîr-i lâzımü’t-tevkīrde bâ‘isü’l-kitâb fahrü’l-cüyûş Mustafa Çavuş b. Mahmud Çavuş tarafından tasdîk-i âtîye vekîl olup vekâleti nehc-i şer‘î üzere alâ-vechi’l-hasm sâbite olan fahrü’l-müderrisîni’l-kirâm mevlânâ Mehmed Efendi b. İsmail mahzarında ikrâr-ı tâm ve takrîr-i kelâm edip bundan akdem Mısır kazâsından munfasıl iken azm-i dâr-ı cinân eden merhûm Rıdvan Efendi zimmetinde cihet-i karzdan üç yüz esedî guruş hakkım olup mezbûr Rıdvan Efendi müflisen mütaveffâ oldukda tereke-i mevcûdesi guremâsı beyninde taksîm olunup benim zikr olunan üç yüz guruş hakkıma mezbûr Mustafa Çavuş kefîl olmuş idi. El-hâletü hâzihî kefâleti hasebiyle zikr olunan üç yüz guruşu merkūmdan taleb ve da‘vâ eylediğimde mezbûr Mustafa Çavuş kefâlet-i mezbûra reʼy-i İmâm-ı Azam üzere bâtıla olup sahîh değildir deyip ben dahi kefâlet-i mersûme alâ-reʼyi’l-imâmeyn sahîhadır ve kavl-i müftîye budur deyü fetvâ-yı sahîha-i şer‘iyye ibrâz edip beynimizde münâza‘ât-ı kesîre vukū‘undan sonra beynimize muslihûn tavassut edip “es-sulh seyyidü’l-ahkâm” fehvâsınca husûs-ı deyn-i mezbûru yüz elli esedî guruş ile sulh edip ben dahi sulh-i mezbûru kabûl ve bedel-i sulh olan yüz elli esedî guruşu bi’t-tamâm alıp kabz edip asîl-i mezbûrun ve kefîl-i mezkûrun zimmetlerini deyn-i mezkûrdan ibrâ-i âm ile ibrâ eyledim. min-ba‘d müteveffâ-yı mezbûr zimmetinde ve kefîl-i mezkûr zimmetinde bir akçe ve bir habbe hakkım kalmamışdır dedikde gıbbe’t-tasdîk ve’t-taleb mâ vaka‘a ketb olundu.<br><br>Hurrire fî-evâsıtı Şa‘bâni’l-mu‘azzam li-sene selâse ve selâsîn ve elf.<br><br>Şuhûdü’l-hâl: Fahrü’l-ulemâʼi’l-mütebahhirîn hazret-i mevlânâ Abdullah Efendi b. Ömer Efendi, zahrü’l-fudalâi’l-müteverri‘în el-müvellâ el-fâzıl, fahrü’l-ulemâʼi’l-kirâm Mustafa Efendi b. Cafer, fahrü’l-ulemâ’i’s-siyâde mevlânâ es-Seyyid Mustafa Efendi b. el-müvellâ el-merhûm Yavuz Efendi, fahrü’l-kuzât Mevlânâ Pir Mehmed Efendi b. Mehmed, fahrü’l-mehâdim Mevlânâ Mesud Çelebi b. Mustafa Efendi, fahrü’l-kuzât mevlânâ Osman Efendi b. ( ), Fahrü’l-hutabâ Mehmed Efendi b. Mustafa el-hatîb be-Câmi‘-i Nişancı, Ahmed Efendi b. Mustafa el-hatîb be-Câmi‘i’l-merhûm Emir Buhârî.</p>          <br><a title="Önceki sayfa" style="text-decoration:none" href="./ayrmetin.php?idno=39417"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39419"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b149"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o414"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>