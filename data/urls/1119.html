﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 261<br>Hüküm no: 216<br>Orijinal metin no: [60b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Abdullah’ın bağ, tarla ve bazı eşya davası</b><br><br><<Sâdır olan fermân-ı âlîlerine imtisâlen istid‘â ve derkenâra ba‘de’n-nazar Anadolu’da Pirluganda (Taşkent) kazâsına muzâf Kaplanlı karyesi sâkinlerinden Mustafa b. Abdullah nâm kimesne yeri arz-ı mîrî ve kürûmu mülkü olan Karaburun ve Yassı nâm mahâlde kâin her biri lede’l-ahâlî ve’l-cîrân ma‘lûmü’l-hudûd bağlarının yerleri ile mevâzi‘-i adîdede vâki‘ kezâlik her biri lede’l-ahâlî ve’l-cîrân ma‘lûmü’l-hudûd ve’l-kıt‘a tarlaları bâ-tapu izn-i sâhib-i arzla ashâb-ı arzuhâl Mehmed ve Ahmed ve Abdullah ebnâ-i Reşid nâm kimesnelere ferâğ etdikden sonra kürûm-ı mezkûre ve bir göz mülk menzili ile yedinde emvâli olan bir leğeni ve bir tencere ve on re’s sağılır ağnâm ve bir re’s merkeb ve üç pekmez küpü ve bir kazma ve balta ve bir çapa, balta ve bir kazgan ve bir saban demiri dahi iki yüz elli dört senesi Recebi’l-müreccebinin on beşinci günü târîhiyle müverraha yedlerinde olan mümzâ ve mahtûm bir kıt‘a hüccet-i şer‘iyye nâtıka olduğu üzere hibe-i sahîha-i şer‘iyye ile yine mezbûrûn Mehmed ve Ahmed ve Abdullah’a ma‘an hibe ve teslîm eyledikde onlar dahi kabûl ve kabz edip ol vechile emvâl-i muharrere-i mezkûre merkūmenin emvâl-i mevhûbeleri olup ber-vech-i muharrer ba‘de’l-ittihâb ve’l-kabûl hibenin ıvazında merkūm Mustafa’ya müşterek mallarından elli guruş def‘ ü teslîm etdiklerinde ol dahi mâni‘-i rücû‘ bulunarak müdâhale îcâb etmez iken merkūm Mustafa’yı akdemce mahâllinde lede’t-terâfu‘ merkūm Mustafa’nın da‘vâsı bî-vech olmağla şer‘an iltifât olunmayıp mu‘ârazadan men‘ olunmuş ise de mücâb ve mülzem olmadığı ecilden yine müdâhaleden hâlî olmadığından bahisle bi’z-zât kendüleri yâhud taraflarından nasb u ta‘yîn eyledikleri vekîl-i şer‘îleri merkūm Mustafa ile muhâsebesinde bi’l-muvâcehe terâfu‘ olunmaları bâbında kazâ-i mezbûr muhassılı ve nâibine hitâben bir kıt‘a emr-i âlîşân sudûrunu istirhâm eyledikleri arzuhâl meâlinden ve Bâb-ı hazret-i fetvâ sultan-penâhîde Anadolu mutasarrıfları dâ‘îlerine tahsîs buyurulan dâirede bi’l-istintâk şifâhen eyledikleri takrîrlerinden müstebân olmağla bu sûretde ber-vefk-i istid‘â emr-i âlîşân sudûru re’y-i âlîlerine menût mevâddan idüğü huzûr-ı âlîlerine i‘lâm olundu.>><br><br>Sehven noksân kayd olunmağla be-tekrâr kayd-ı sahîh olmuşdur.</p>          <br><a title="Önceki sayfa" style="text-decoration:none" href="./ayrmetin.php?idno=1118"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1120"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b261"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o308"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>