﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 152<br>Hüküm no: 108<br>Orijinal metin no: [54-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hademe, içağası, çukadar, esnaf, Yahudi ve Hıristiyanlar ile sair sıradan halkın kakum ve vaşak kürk giymemeleri hususunda uyarılmaları</b><br><br>Kākum ve Vaşak kürk iktisâsı men‘<br><br>Bâ-sah<br><br>İstanbul kādısı fazîletlü efendi<br><br>Ez-kadîm envâ‘ fervede kākum ve vaşak kürk iktisâsı vüzerâ-yı izâm ve ulemâ-yı kirâm ve mir-i mîrân-ı zîşân ve ricâl-i Devlet-i aliyye ve hâcegân-ı sadâkat-bünyâna muhtas olup âhad-ı nâs ve esnâf makūlelerine iktisâları mugāyir-i kānûn-ı kadîm iken bir müddetden beri ba‘zı mübezzirîn ve süfehâ nâ-marzî harekete ictirâ ve onları gören sâir nâs dahi süfehâ-yı mezbûrenin eserlerine iktifâ ve refte refte hademe ve iç ağası ve esnâf zümreleri husûsan Yahûd ve Nasârâ tâifeleri kākum ve vaşak kürk iktisâsına cesâret eyledikleri re’yü’l-ayn müşâhede olundukda bu misillü had-nâşinâsların cesâret eyledikleri eşrâf ve tebzîrden mübâ‘adetleri zımnında min-ba‘d hademe ve içağası ve esnâf zümresi ve Yahûd ve Nasârâ tâifesi kākum ve vaşak kürkler giymemeleri için hatt-ı hümâyûn-ı şevket-makrûn-ı şeref-bahş-ı sudûr olup ve mûcebince fermân-ı âlî dahi tasdîr olunmuşken bu esnâda süfehâ-yı merkūme tavr-ı kadîmlerini icrâya mübâderet ve nîmten ve biniş kākum ve vaşak kürkler iktisâsına cüret eyledikleri sahîhan haber verilip kemâ-fi’l-evvel men‘ ü def‘leri ve hilâf-ı fermân-ı âlî hareketden tahzîrleri ve mütenebbih olmayanların gereği gibi te’dîb ve gûş-mâlleri mühim ve muktezî olmağla imdi mahâlle imamları ve esnâf kethüdâları ve Rum ve Ermeni Patrikleri ve Yahûd tâifesinin hahamlarını huzûrunuza ihzâr ve cümlesine ferden ferdâ mazmûn-ı emr-i âlîyi tenbîh ve te’kîd ve gereği gibi zecr ü tehdîd ederek fî-mâ-ba‘d içağası ve Çukadâr ve gürûh-ı esnâf ve Yahûd ve Nasârâ tâifeleri nîmten ve biniş kākum ve vaşak kürkler giymemek ve her kim hilâf-ı fermân-ı hümâyûn hareket eder ise ahz u te’dîb olunacakları tefhîm ve tenbîh ve te’kîde mübâderet eyleyip mazmûn-ı buyruldu ile amel ve hareket eyleyesiz deyü [buyruldu].<br><br>Fî 8 Z sene 1179.</p>          <br><a title="Önceki sayfa" style="text-decoration:none" href="./ayrmetin.php?idno=29398"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29400"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b152"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o619"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>