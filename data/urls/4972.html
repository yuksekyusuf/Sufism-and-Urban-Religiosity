﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 103<br>Hüküm no: 48<br>Orijinal metin no: [9b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kıptî Bobine v. İstoyko’nun kızını evlenmek için kaçıran Moşile v. Balaban’nın kızı teslim etmesi</b><br><br>Kıbtiyân tâifesinden râfi‘-i hâze’s-sifr Bobine v. İstoyko nâm zimmî meclis-i şer‘-i şerîf-i lâzımü’t-tevkīrde tâife-i mezbûreden Moşile v. Balaban nâm zimmî muvâcehesinde üzerine da‘vâ ve takrîr-i kelâm edip medîne-i İznikmid kazâsına tâbi‘ Mihaliç nâm karye kurbünde vâki‘ dağda ıyâlim ile sâkin olduğum hâlde târih-i kitâbdan yirmi gün mukaddem merkūm Moşile rüfekāsıyla çergemi basıp sulbiye kızım işbu Saltana nâm sagīreyi cebren bi-gayr-ı hakkın ahz ve firâr etmeleriyle suâl olunup sagīre-i mezbûreyi bana teslîme tenbîh olunması matlûbumdur dedikde gıbbe’s-suâl mezbûr Moşile cevâbında sagīre-i mezbûreyi tezevvüce tâlib olduğumda mezbûr Bobine bana teslîm ve murâd ettiğim mahalde kendiye akd ve tezvîc etmek üzere bana izin vermekle ben dahi sagīre-i mezbûreyi ahz ve ismi ma‘lûm olmayan imâm ve cemâ‘at ma‘rifetiyle kendime akd ve tezvîc eyledim deyü def‘ edicek gıbbe’l-istintak ve’l-inkâr mezbûr Moşile’den def‘-i mezkûrunu mübeyyine beyyine taleb olundukda ityân-ı beyyineden izhâr-ı acz ile istihlâf ettikde fi’l-hakīka kızı mezbûreyi ber-vech-i muharrer kendiye akd ve tezvîc etmek üzere teslîm ve izin vermediğine mezbûr Bobine’ye yemîn teklîf olundukda ol dahi hasbe’l-mesûl yemîn bi’llâhillezî enzele’l-İncile alâ-İsâ -aleyhi’s-salât ve’s-selâm- etmeğin mûcebince sagīre-i mezbûreyi babası müdde‘î-i mezbûra teslîm ve bilâ-beyyine mezbûr Moşile bî-vech mu‘ârazadan men‘-birle mâ-vaka‘a bi’t-taleb ketb olundu.<br><br>Fî-selhi Saferi’l-hayr sene [1]143.<br><br>Şuhûdü’l-hâl: Çeribaşı İbrahim b. Ömer, Yusuf Bey b. Mustafa zâbitân-ı kıbtiyân, Ömer b. Hüseyin, Salih Çelebi b. Mehmed, Derviş b. Ahmed, Mehmed b. Ahmed, İbrahim Çelebi b. Mustafa, Mehmed Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=4971"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4973"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b103"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o754"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>