﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 368<br>Hüküm no: 373<br>Orijinal metin no: [84a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kiragos v. Serkiz’in evlatlık aldığı Mıgırdıç v. Mardiros’a nafaka bağlanması</b><br><br>Mahmiye-i İstanbul’da Kumkapı kurbünde Nişancıpaşa Mahallesi’nde sâkin işbu hâfızü’l-vesîka Kiragos v. Serkiz nâm zimmî meclis-i şer‘-i şerîf-i enverde vilâyet-i Anadolu’da İznikmid kazâsına tâbi‘ Bahçecik nâm karye ahâlîsinden olup hâlâ mahalle-i mezbûrede müsâfireten sâkin olan Gülzâde nâm Nasrâniye muvâcehesinde takrîr-i kelâm ve bast ani’l-merâm edip mesfûre Gülzâde nâm Nasrâniyenin oğlu Mardiros nâm hâlikin firâşından hâsıl ve zevce-i metrûkesi Bağdagül bt. Vartan nâm hâlike’den mütevellid bi-hakkı’l-hıdâne hacr ve terbiyesinde olan işbu Mıgırdıç nâm sagīrin <<ammileri Penayot ve Asvador ve Sinan veledûn-ı Mardiros>> hizmetini görmekde âciz ve alîle ve pîrezen olmağla sagīr-i mezbûrun ammileri Penayot ve Asvador ve Sinan veledûn-ı Mardiros nâm zimmîler hâzır oldukları hâlde sagīr-i mezbûru [84b] li-ecli’t-terebbî ve’t-tebennî bana def‘ ve teslîm ben dahi yedinden ahz u kabz edip lâkin sagīr-i mezbûrun babasından müntakil mâlı olmamağla sagīr-i mezbûr nafaka ve kisveye ihtiyâcı olmağla sagīr-i mezbûr için kıbel-i şer‘den kadr-i kifâye akçe farz ve takdîr olunmak murâdımdır dedikde gıbbe’t-tasdîkı’ş-şer‘î hâkim-i muvakki‘-ı sadr-ı kitâb -tûbâ-lehû ve hüsnü meâb- efendi hazretleri dahi sagīr-i mezbûrun nafaka ve kisve-bahâ ve sâir levâzım-ı zarûriyyesi’çün harc ve sarfa sagīr-i mezbûrun ammileri mesfûrûnun izin ve ma‘rifetleriyle târih-i vesîkadan yevmî on ikişer akçe nafaka ve kisve <<ve sâir levâzım-ı zarûriyyesine harc ve sarfa>> farz ve takdîr edip meblağ-ı mefrûz-ı mezkûru sagīr-i mezbûrun nafaka ve kisve ve sâir levâzım-ı zarûriyyesine harc ve sarfa ve lede’l-iktizâ istidâneye ve inde’z-zafer men-lehü’l-ahz ve’t-taleb üzerine rücû‘a mesfûr Kiragos zimmîye izin verilmeğin mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer min-Şa‘bâni’l-mu‘azzam li-sene selâse ve erba‘în ve mi’e ve elf.<br><br>Şuhûdü’l-hâl: Abdullah Çelebi b. Ahmed, Mehmed Çelebi b. Ahmed, Mehmed Çelebi b. Abdullah, Kādızâde Mustafa Çelebi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=5296"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5298"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b368"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o681"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>