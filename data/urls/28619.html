﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 305<br>Hüküm no: 203<br>Orijinal metin no: [68a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman Çelebi b. Ahmed’in vakıf menzil hisselerini kardeşi Emine’ye sattığı</b><br><br>Mahmiye-i İstanbul’da Emin Bey mahallesinde sâkin iken bundan akdem vefât eden Abdurrahman Efendi b. Mehmed’in li-ebeveyn hâli ve zî-rahm cihetinden hasren vârisi olan Süleyman Çelebi b. el-Hâc Ahmed nâm tabîb mahfel-i kazâda mahalle-i merkūmede sâkine râfi‘atü hâze’l-kitâb Emine bt. el-Hâc Halil nâm hatun tarafından husûs-ı âti’l-beyâna vekîl olduğu Yusuf Efendi b. Mehmed ve Ahmed Ağa b. Mehmed nâm kimesneler şehâdetleriyle sâbit olan Ömer Ağa b. Ahmed nâm kimesne mahzarında ikrâr ve takrîr-i kelâm edip arsasının senede mezbûr Emin Bey Vakfı’na yüz yirmi akçe mukāta‘ası ve ebniyesi mülk olup mahalle-i merkūmede vâki‘ iki tarafdan Paşakırı Süleyman Ağa veresesi mülkü ve bir tarafdan ba‘zen Cemâlzâde Tabibbaşı menzili demekle ma‘rûf menzil ve ba‘zen el-Hâc Mahmud odaları ve taraf-ı râbi‘i ba‘zen el-Hâc Ömer menzili ve ba‘zen müteveffâ-yı mezbûrun hayatında tasarrufunda olan vakıf menzil ve ba‘zen tarîk-i hâsla mahdûd fevkānî bir oda ve tahtânî iki oda ve matbah ve kenîf ve bahçe ve kuyu ve havluyu müştemil ebniyesinin sekiz sehminden dört sehmi benim mülk-i mevrûsum ve dört sehmi dahi ırsen ve vasiyyeten mezbûre Emine’nin mülkü olmağla hâlâ benim mülk-i mevrûsum olan dört sehm-i şayi‘i mezbûre Emine Hatun’a tarafeynden îcâb ve kabûlü hâvî bey‘-i kat‘î ile on sekiz bin akçeye bey‘ u teslîm ol dahi ber-vech-i muharrer iştirâ ve tesellüm etdiğinden sonra semeni olan meblağ-ı merkūm on sekiz bin akçeyi mezbûre Emine Hatun’dan tamamen ahz u kabz eyledim ba‘de’l-yevm mülk-i müşterâsıdır keyfe [mâ yeşâ] ve yahtâr mutasarrife olsun ve arsasını dahi bâ-izn-i mütevellî meccânen ferâğ ve tefvîz ol dahi tefevvüz ve kabûl eyledi dedikde gıbbe’t-tasdîkı’l-mer‘î mâ vaka‘a bi’t-taleb ketb olundu.<br><br>Fi’l-yevmi’r-râbi‘ aşar min-Şevvali’l-mükerrem li-sene seb‘a ve mie ve elf.<br><br>Şuhûdü’l-hâl: Fahrü’l-müderrisîn Ağazâde es-Seyyid Mehmed Efendi, Mehmed Ağa b. Ali, Mustafa Efendi İmâm-ı Câmi‘-i Sultân Bâyezid, Mehmed Efendi b.( ), el-Hâc Süleyman b.( ), Ali Ağa b. el-Hâc Mehmed, Mehmed Çelebi b. ( ), Ahmed b. Ali, İbrahim Çelebi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=28618"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28620"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b305"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o848"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>