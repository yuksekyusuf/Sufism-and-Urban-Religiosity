﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 293<br>Hüküm no: 343<br>Orijinal metin no: [68a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Firar eden Sabuncu Matyo’nun Silahdar Hanı’nda kiraladığı odanın mahkeme kararıyla boşaltılması</b><br><br>Ma‘rûz,<br><br>Sâdır olan fermân-ı âlîlerine imtisâlen işbu arzuhâl derûnunda ve zahrında mastûr iki kıt‘a i‘lâmlarda zikr olunduğu üzere Sabuncu Matyo zimmînin Silahdâr Hanı’nda müşâhereten icâresinde olup beş aydan berü içinde olan eşyâsıyla mukaffel bırakıp firâr ve gaybet eylediği odayı feth ve içinde mevcûde eşyâsını tahrîr ve mu‘temedün-aleyh bir kayyıma vaz‘ etmek için hâlâ hân-ı mezkûrun hancısı Ali Ağa iltimâsıyla mahfil-i şer‘iyyâtdan irsâl olunan Ahmed Efendi hân-ı mezkûra varıp mezbûr Ali Ağa ve sâir tüccâr-ı Müslimîn huzûrlarında mefkūd-ı mezkûrun ber-vech-i muharrer icâresinde olup terk eylediği odanın kilidini feth ve içinde mevcûde olan bir beledî yasdık yüzü ve bir mavi köhne çuka şalvar ve bir köhne çuka yeşil biniş ve bir gülgûnî çuka cübbe ve bir kırmızı kalpak ve bir boğça ve bir arak şişeleri ve bir köhne gömlek ve bir beyaz şalvar ve iki sagīr leğen ve iki tencere ma‘a kapak ve iki Yanbolu kebesi ve bir köhne çârşeb ve iki beledî yasdık ve bir minder ve bir beyaz ihrâm ve bir nühâs sini ve bir şamdan ve bir kefkir ve bir makrama ve iki sahan ve iki altın veznesi ve iki İncil kitâbı ve bir tahta sandığı tahrîr ve defter edip her vechile emîn ve mu‘temed olduğu Müslimîn-i mezbûrûn ihbârlarıyla müte‘ayyen olan hân-ı mezkûr mütevellîsi diğer İbrahim Ağa b. Abdullah’a vaz‘ ve teslîm eylediğini mahâllinde tahrîr ve ba‘dehu ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ eylediği huzûr-ı âlîlerine i‘lâm olundu.<br><br>Fî 6 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42448"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42450"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b293"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o548"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>