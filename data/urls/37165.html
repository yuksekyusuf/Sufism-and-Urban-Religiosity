﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 331<br>Hüküm no: 221<br>Orijinal metin no: [59b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice Hatun’un evini sattığı Rukiye Hatun’dan bedelini almaktan vazgeçtiği</b><br><br>Husûs-ı âti’l-beyânın mahallinde ketb ü tahrîri iltimâs olunmağın savb-ı şer‘den me’zûnen Mevlânâ Hüsameddinzâde Mustafa Efendi irsâl olunup ol dahi mahmiye-i İstanbul’da Sultan Selim kurbünde Çukurbostan mahallesinde sâkine Hoca Kadın denmekle meşhûre Hadîce Hatun bt. el-Hâc Ahmed b. Abdurrahman’ın menziline varıp zeyl-i kitâbda isimleri mastûr Müslimîn huzûrlarında akd-i meclis-i şer‘-i şerîf ettikde zâtı zikr olunan Çukurbostan’da sâkin İmâm Abdullah Efendi b. Ali ve Osman Çelebi b. Ahmed ta‘rîfleriyle mu‘arrefe olan mezbûre Hadîce Hatun bt. el-Hâc Ahmed b. Abdurrahman meclis-i ma‘kūd-ı mezbûrda işbu hâfızü’l-kitâb Rukiye Hatun bt. Ramazan mahzarında ikrâr ve takrîr-i kelâm edip senede Şeyh …? Vakfı’na otuz akçe mukāta‘a-i kadîmesi olup binâsı mülküm olan mahalle-i mezbûrede vâki‘ bir tarafdan Börekçi zevcesi Fâtıma Hatun menziline ve bir tarafdan Fâtıma bt. Ahmed Bey menzili ve bir tarafdan tarîk-i hâs ve bir tarafdan tarîk-i âm ile mahdûd iki bâb fevkānî oda ve bir sofa ve bir bâb tahtânî oda ve kenîf ve bahçe ve su kuyusunu müştemil mülk menzilimi târîh-i kitâbdan iki sene mukaddem mezbûre Rukiye Hatun’a yüz elli guruşa bey‘ u teslîm ol dahi iştirâ ve tesellüm edip semeni olan meblağ-ı mezbûr talebinden mezbûre Rukiye Hatun’un zimmetini ibrâ-i âmm-ı katı‘u’n-nizâ‘la ibrâ ve iskāt eyledim ba‘de’l-yevm ebniye-i menzil-i mezkûr mezbûre Rukiye’nin mülk-i müşterâsı olup keyfe mâ teşâ ve tehtâr mutasarrıfe olsun dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb ü tahrîr ba‘dehû ma‘an irsâl olunan Ahmed Çelebi b. Süleyman ile meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a kayd-şüd.<br><br>Fî 12 Rebî‘ülevvel sene 1110<br><br>Şuhûdü’l-hâl: Mustafa Çelebi b. el-Hâc Esad, Mehmed Çelebi b. Mehmed, Hasan Çelebi b. Mustafa, Hüseyin Çelebi b. Mehmed, Mehmed b. Ahmed, Fermeneci(?) Mehmed Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=37164"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37166"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0331"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1185"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>