﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 550<br>Hüküm no: 644<br>Orijinal metin no: [78b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayıntab’daki Dülük Baba Zaviyesi’nin mahsulünü tahsil etmek üzere mütevellisi tarafından Monla Ahmed b. Mahmud’un vekil tayin edildiği</b><br><br>Vekâlet.<br><br>Vilâyet-i Anadolu’da vâki‘ medîne-i Ayıntab kazâsı muzâfâtından Dülük Baba nâhiyesine tâbi‘ Dülük Baba Zâviyesi’nin berat-ı şerîf ile zâviyedârı ve evkāfına bi’l-fi‘il mütevellîsi olan mahmiye-i İstanbul’da ( ) mahallesinde sâkin Abdülaziz Efendi b. Ali meclis-i şer‘de bâ‘isü’l-kitâb medîne-i mezkûrede Bostancı Câmi‘i mahallesinde sâkin Bînamazcı Monla Ahmed b. Mahmud nâm kimesne mahzarında ikrâr ve takrîr-i kelâm edip nâhiye-i mezbûre sınırında vâki‘ zâviye-i merkūme evkāfından Dülük Baba mezrâ‘ası demekle ma‘rûf mezrâ‘anın bundan akdem bin yetmiş ve bin yetmiş bir senelerinde vâki‘ olan a‘şâr-ı şer‘iye ve rüsûm-ı örfiye ve sâir mahsûlâtını ahz u kabza gāib ani’l-meclis medîne-i mezkûre sükkânından Abdurrahman Efendi b. Hamza nâm kimesneyi tarafından vekîl ve nâib-i menâb nasb ü ta‘yîn eylemişdim. Hâlâ seneteyn-i mezbûreteynde minvâl-i muharrer üzere mezrâ‘a-i mezbûre mahsûlâtından zimmetinde bâkī kalan mahsûlâtı mezkûr Abdurrahman Efendi’den da‘vâ ve talebe ve ahz u kabza ve bana irsâle ve ahz [ve] irsâle[in] mütevakkıf olduğu umûrun küllîsine ve ve işbu bin altmış iki senesinde mezrâ‘a-i mezbûrenin ber-[vech-i] meşrûh vâki‘ olan a‘şâr-ı şer‘iye ve rüsûm-ı örfiye ve sâir mahsûlâtını dahi kezâlik ahz u kabza ve zikrolunan zâviyedârlık ve tevliyet-i merkūmeyi zabt ü tasarrufa mezbûr Monla Ahmed’i tarafımdan vekâlet-i mutlaka ile vekîl ve nâib-i menâb nasbeyledim ol dahi vekâlet-i mezbûreyi kabûl ve hizmet-i lâzımesini edâya ta‘ahhüd eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî-selhi Şevvali’l-mükerrem li-sene isneteyn ve seb‘în ve elf.<br><br>Şuhûdü’l-hâl: Ali b. Osman el-Ayıntabî, Mehmed b. Minnet Ayıntabî, Şükrullah b. Mustafa, Abdi Çelebi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=25530"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25532"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b550"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o988"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>