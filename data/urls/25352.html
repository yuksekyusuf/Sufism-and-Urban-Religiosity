﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 432<br>Hüküm no: 465<br>Orijinal metin no: [58a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halime bt. Receb’in Beyşehir’in Avşar köyünde bulunan ev ve bağçesini Fâtıma Hatun bt. Muharrem Bey’e sattığı</b><br><br>Mübâya‘a<br><br>Vilâyet-i Anadolu’da Beyşehir kazâsına tâbi‘ Avşar nâm karye sâkinlerinde olup hâlâ mahmiye-i İstanbul’da debbağ Sinan mahallesi sâkinlerinden Halime bt. Receb nâm hatun meclis-i şer‘-i hatîrde yine karye-i mezbûre sâkinlerinden râfi‘u’l-kitâb Fâtıma Hatun bt. Muharrem Bey tarafından ikrâr ve âti’l-beyânı tasdîke vekîl olup vekâleti bi-mâ hüve nehcü’s-sübût şer‘an sâbite olan kazâ-i mezbûr kethudâ yeri müvekkile-i mezbûrenin zevci Mehmed Ağa b. Mirza mahzarında ikrâr ve takrîr-i kelâm edip karye-i mezbûrede vâki‘ bir tarafı Müezzin Mehmed Halîfe mülkü ve üç tarafı arsa-i hâliye ile mahdûd iki bâb tahtânî ve iki bâb fevkānî odaları ve bir sofayı ve zât-ı eşcâr-ı müsmire ve gayrı müsmire bahçeyi müştemil mülk menzilimi ve yine karye-i mezbûre sınırı dâhilinde vâki‘ eşcâr-ı müsmire ve gayr-ı müsmireyi müştemil mülk bahçemi vekîl-i mezbûr Mehmed Ağa’ya safka-i vâhide ile bin beş yüz nakd-i râyic bi’l-vakt fıddî akçeye bey‘-ı bâtt-ı sahîh-i şer‘î ile bey‘ edip ol dahi müvekkile-i mezbûre için iştirâ ve kabûl eyledikden sonra semeni olan meblağ-ı mezbûr bin beş yüz akçeyi vekîl-i mezbûr Mehmed Ağa yedinden tamamen ahz u kabz eyledim. Mârrü’z-zikr menzil ve bahçeyi mahâllinde zabt ve tasarrufa müvekkile-i mezbûre Fâtıma’yı taslît eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ min-Şevvali’l-mükerrem sene 1072.<br><br>Şuhûdü’l-hâl: Süleyman b. el-cündî, Hasan Bey b. el-cündî, Arslan Bey b. Mustafa, Mehmed Bey b. Ahmed, Muharrem b. Hacı, Pîrî b. Abdullah, Ramazan Beşe b. Abdullah, Mustafa b. el-müezzin, Mustafa Çelebi b. İsa.</p>          <br><a title="Önceki sayfa" style="text-decoration:none" href="./ayrmetin.php?idno=25351"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25353"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b432"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1009"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>