﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 276<br>Hüküm no: 391<br>Orijinal metin no: [52a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kuyumcu Bağdisar’ın kefaletten dolayı alacak iddiasıyla Berber Kifork’a açtığı davada sulh olduğu</b><br><br>1000 guruşa sulh<br><br>[Ma‘rûz]<br><br>Kuyumcu tâifesinden arzuhâl eden Bağdisar v. Agop nâm zimmî İstanbul Bâb Mahkemesi’nde meclis-i şer‘-i münîrde derûn-ı arzuhâlde mastûr Berber Kifork v. Mikail zimmî muvâcehesinde Artin v. Ohannes mu‘arrefetü’ş-şahs zimmî ve bt. Mikail nâm zevcân hâzırân oldukları hâlde benim Ohan hâzırân-ı mezbûrân zimmetinde işbu yedimde olup bin iki yüz elli beş senesi Zilka‘detü’ş-şerîfesi gurresi târîhiyle müverrah bir kıt‘a temessük mantûkunca cihet-i karzdan alacak hakkım olan bin beş yüz guruşa mersûm Kivork (Kifork) zimmî bundan akdem tarafeynden bi’l-emr ve’l-kabûl kefâlet-i mutlaka-i sahîha-i şer‘iyye ile kefîl ve dâmin olmağla meblağ-ı mezkûr mersûm Kivork (Kifork) zimmîden kefâlet-i mahkiyesine binâen taleb ederim deyü tasaddî eylediğim da‘vâmdan bâ-tavassut-ı muslihîn mersûm Kifork zimmî ile bi’t-tav‘ ve’r-rızâ bin guruş üzerine ba‘de akdi’l-musâlaha ve’l-kabûl bedel-i sulh-ı mezkûrdan mâ‘adâya ziyâde müdde‘âma ve bi’l-cümle husûs-ı mezkûrda hukūk-ı sâir-i şer‘iyyeye müte‘allika âmme-i da‘vâdan mersûm Kifork zimmî ile Ohan hâzırân-ı mersûmânın zimmetlerini onlar dahi kezâlik husûs-ı mezkûra ve hukūk-ı sâire-i şer‘iyyeye müte‘allika âmme-i da‘vâdan benim zimmetimi her birimiz ibrâ-i âmm-ı sahîh-i şer‘î ile ibrâ ve iskāt ve her birimiz ber-vech-i muharrer âharın ibrâsını kabûl eyledik deyü ba‘de’l-ikrâr ve’t-tesâdık ibrâdan müstesnâ bedel-i sulh-ı mezkûr bin guruşun müdde‘î-i mersûm Bağdisar zimmîye edâ ve teslîme mersûm Kifork zimmîye tenbîh olunduğu huzûr-ı [âlîlerine i‘lâm olundu]<br><br>Fî 29 Zilhicce sene [1]255</p>          <br><a title="Önceki sayfa" style="text-decoration:none" href="./ayrmetin.php?idno=8201"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8203"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b276"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o419"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>