﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 236<br>Hüküm no: 180<br>Orijinal metin no: [117-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Bey’in vefatıyla çocuklarına kalan evin satılmasına izin talebi ve satış için Mustafa Efendi’nin vekil tayini</b><br><br>Küçük Aziz, izinli vekâlet: 1 kıt‘a<br><br>Numara: 307, 40 guruş<br><br>Medîne-i Konya mahallâtından Bayram Paşa mahallesinde sâkin iken bundan akdem vefât eden Asâkir-i şâhâneden mütekā‘id el-Hâc Ali Bey b. Mehmed b. Abdullah’ın sulbî sagīr oğlu Hüseyin Bey’in vâlidesi ve tesviye-i umûruna bâ-hüccet-i şer‘iye vasîyy-i mansûbesi olup mahalle-i mezbûrede sâkine Fâtımatü’z-zehra Hanım bt. Abdullah ile müteveffâ-yı mûmâ-ileyhin diğer sulbiye sagīre kızı Zekiye’nin vâlidesi ve kezâlik tesviye-i umûruna bâ-hüccet-i şer‘iye vasîyy-i mansûbesi yine mahalle-i mezkûrede sâkine Zekiye Fidan Kadın bt. diğer Abdullah tarafından ber-vech-i âtî vekâlet iddi‘â eden gāibe-i vasîyy-i mezbûre Fâtımatü’z-zehra Hanım’ın zevci işbu bâ‘isü’l-kitâb Mustafa Efendi b. el-Hâc Osman zikri âtî menzil hissesine bi’l-emâne vâzı‘ü’l-yed olan kasab esnâfından diğer Mustafa Ağa b. Ahmed mahzarında üzerine da‘vâ ve takrîr-i kelâm edüp Nezâret-i Evkāf-ı hümâyûna mülhak evkāfdan merhûm Börekçi Hasan Ağa Vakfı müsakkafâtından mahmiye-i İstanbul’da Langa-i kebîr kurbünde Çakır Ağa mahallesinde Bakla sokağında yirmi dokuz numaralı ma‘lûmü’l-hudûd ve’l-müştemilât şehriye on akçe icâre-i müeccelelü bir bâb menzilin nısf hisse-i şâyi‘ası müteveffâ-yı merkūmun hayatında bâ-temessük-i mütevellî bi’l-icâreteyn taht-ı tasarrufunda olup ba‘de vefâtihî sagīrân-ı mezbûrâna hasbe’l-âde münâsafeten intikāl ederek mezbûr Mustafa Ağa hisse-i mezkûreyi müteveffâ-yı mezbûrun hayatında teslîmiyle bi’l-emâne vâzı‘ü’l-yed olup lâkin menzil-i mezkûr ânen fe-ânen müşrif-i harâb olarak harcına vefâ etmeyip bekāsı sagīrân-ı mezbûrân haklarında muzır ve gayr-ı müfîd olduğundan mâ‘adâ sagīrân-ı mezbûrânın nafaka ve kisveye eşedd-i ihtiyâçları olmağla vasiyetân-ı gāibetân-ı mezbûretân sagīrân-ı mezbûrânın menzil-i mezkûrda olan nısf hisse-i şâyi‘alarını merkūm Mustafa Ağa yedinden nez‘ birle ahz ü kabza ve ba‘de’l-kabz bedel-i misliyle bâ-re’y-i mütevellî âhara ferâğa kıbel-i şer‘den izin talebine ve ba‘de’l-izn bedel-i misliyle bâ-re’y-i mütevellî âhara ferâğa ve bedelini ahz ü kabza ve makbûzumu kendülere irsâl ve îsâle ve husûs-ı mezkûr mütevakkıf olduğu umûrun küllîsine yedimde olup medîne-i mezkûre nâibi fazîletlü es-Seyyid Mehmed Emin Efendi’nin imzâ ve hâtemini hâviye bir kıt‘a hüccet-i şer‘iye ve zahrında muharrer Konya Vilâyeti İstînâf Mahkemesi’nin memhûr mazbatası mantûklarınca mahkeme-i mezbûrede taraflarından beni âharı tevkîle mezûn olmak üzere bi’l-muvâcehe vekâlet-i âmme-i mutlaka-i sahîha-i şer‘iye ile vekîl nasb ü ta‘yîn eylediklerinde vekâlet-i mezkûreyi kabûl etmemle suâl olunup nısf hisse-i şâyi‘a-i menzil-i mezkûreden keff-i yed ve bana teslîme mezbûr Mustafa Ağa’ya tenbîh olunmak murâdımdır dedikde gıbbe’s-suâl ol dahi cevâbında nısf hisse menzil-i mezkûr sagīrân-ı mezbûrânın intikālen bi’l-icâreteyn taht-ı tasarrufunda olup kendisi dahi hisse-i mezkûreye ber-vech-i muharrer bi’l-emâne vâzı‘ü’l-yed olduğunu tâyi‘an ikrâr mâ‘adâ müdde‘î-i merkūmun vekâlet müdde‘âsını ba‘de’l-inkâr hüccet ve mazbata-i mezkûrlar mütâla‘a olundukda hüccet-i mezkûrenin mührü mutâbık ve me‘âli vekâlet-i mezkûreyi beyândan ibâret idiği cenâb-ı fetvâhâneden tahşiye ve temhîr kılındığı ve me‘âli müdde‘î-i mezbûrun bi’l-cümle takrîr-i meşrûhuna mutâbık ve mazbata-i mezkûre dahi mazmûn-ı hüccet-i mezkûreyi müeyyid ve musaddık bulunduğu ve ol-vechile hüccet-i mezkûre şübhe-i tezvîr ve tasnî‘den sâlim olduğu münfehim ve Mecelle-i Ahkâm-ı Adliyye’nin bin sekiz yüz yirmi birinci mâddesi hükmünce bu makūle tezvîr ve tasnî‘den sâlim olan senedât-ı şer‘iyenin mazmûnuyla bilâ-beyyine amel ve hüküm câiz olmağla mûcebince ba‘de’l-hükm nısf hisse-i menzil-i mezkûrdan keff-i yed ve müdde‘î vekîli mezbûr Mustafa Ağa’ya teslîme mezbûr diğer Mustafa Ağa’ya tenbîh olunmağın mâ-vaka‘a bi’t-taleb ketb olundu.<br><br>Fî 8 Safer sene [1]301<br><br>Şühûdü’l-hâl: Muhzır Ömer Ağa b. Abdulkadir, Mehmed Ağa b. Mustafa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12097"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12099"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b236"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o311"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>