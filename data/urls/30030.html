﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 140<br>Hüküm no: 95<br>Orijinal metin no: [37a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Emin Efendi’nin arsası vakıf mülk menzilini sattığı</b><br><br>Mahmiye-i İslambol’da Şirmerd Çavuş mahallesinde sâkin Mehmed Emin Efendi b. el-Hâc Ahmed Ağa meclis-i şer‘-i şerîf-i enverde vâlidesi işbu bâ‘isetü’l-kitâb Zeyneb Hatun bt. Abdullah tarafından husûs-ı âti’l-beyânı tasdîka vekîl-i şer‘îsi olan Ahmed Ağa b. Ali Efendi mahzarında ikrâr-ı tâm ve takrîr-i kelâm edip arsası mahalle-i mezbûre müezzinine senede üç yüz altmış akçe mukāta‘a-i kadîme ile tasarrufumda ve üzerinde olan ebniyesi bâ-hüccet-i şer‘iye şirâen yedimde mülküm olup mahalle-i mezbûrede vâki‘ bir tarafdan ba‘zen İmâm es-Seyyid Mustafa Efendi menzili ve ba‘zen Yazıcı Mustafa Efendi menzili ve bir tarafdan Za‘îm Ali Ağa menzili ve bir tarafdan Kethudâ Kâtibi Ali Efendi veresesi menzili ve bir tarafdan tarîk-i âm ile mahdûd fevkānî iki bâb oda ve bir camlı köşk ve tahtında kenîf ve mağsel ve matbah ve müşterek bi’r-i mâ ve havluyu müştemil menzilin ebniye-i memlûkesini tarafeynden îcâb ve kabûlü hâvî şurût-ı müfsideden ârî bey‘-ı bâtt-ı sahîh-i şer‘î ile vâlidem müvekkile-i mersûme Zeyneb Hatun’a altı yüz guruşa bey‘ ve temlîk ve arsasını dahi bâ-re’y-i mütevellî meccânen ferâğ u tefvîz eylediğimde ol dahi ber-vech-i muharrer iştirâ ve temellük ve tesellüm eyledikden sonra semeni olan meblağ-ı mezbûr altı yüz guruşu vâlidem müvekkile-i mezbûre Zeyneb Hatun yedinden tamamen ahz u kabz edip bey‘-ı mezbûrun tağrîr ve gabnine ve istifâ-i semene müte‘allika âmme-i da‘vâdan vâlidem müvekkile-i mezbûre Zeyneb Hatun’un zimmetini ibrâ-i âm ile ibrâ ve ıskāt eyledim ba‘de’l-yevm ebniye-i menzil-i mahdûd-ı mezkûr vâlidem müvekkile-i mezbûre Zeyneb Hatun’un mülk-i müşterâsı ve arsası dâhil-i havza-i tasarruf olup benim kat‘a alâka ve medhalim kalmamışdır dedikde gıbbe’t-tasdîkı’ş-şer‘î mâ-vaka‘a bi’t-taleb ketb ü imlâ olundu.<br><br>Fî 21 Cumâdelûlâ sene 1184.<br><br>Şuhûdu’l-hâl: Kahveci Hasan, Şehzâde Kayyûmu Osman Efendi, es-Seyyid Mehmed Emin b.Mustafa, Altuncu Mehmed Beşe, Şeyh Musa Efendi, es-Seyyid Mustafa Ağa.</p>          <br><a title="Önceki sayfa" style="text-decoration:none" href="./ayrmetin.php?idno=30029"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30031"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b140"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o360"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>