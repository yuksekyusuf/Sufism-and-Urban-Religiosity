﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 343<br>Hüküm no: 341<br>Orijinal metin no: [51a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdurrahman Efendi’nin Yeniçeri Nukud Vakfı’ndan istiğlâl yoluyla borç aldığı</b><br><br>Bey‘ bi-tarîkı’l-istiğlâl<br><br>Mahmiye-i İstanbul’da Hoca Hayreddin mahallesi ahâlîsinden olup Emir Buhârî hazretleri zâviyesi şeyhi olan fahrü’l-meşâyihi’l-kirâm es-Seyyid Şeyh Abdurrahman Efendi b. es-Seyyid Abdülkerim Efendi meclis-i şer‘-i hatîr-ı lâzımü’t-tevkīrde Dergâh-ı âlî -dâme mahfûfen bi’l-me‘âlî- yeniçerilerinin onuncu bölüğe mahsûs odanın nukūd-ı mevkūfesine bi’l-fi‘il mütevellî olan bâ‘is-i hâze’l-kitâb Mehmed Ağa b. Mustafa nâm kimesne mahzarında ikrâr ve takrîr-i kelâm edip yedimde mülk ve hakkım olup mahalle-i mezbûrede vâki‘ iki tarafdan Kuddisîzâde kerîmesi menzili ve bir tarafdan ba‘zan zikri mesbûk Emir Buhârî Câmi‘-i şerîfi ve ba‘zan tarîk-i hâs ve bir tarafdan tarîk-i âm ile mahdûd ma‘lûmü’l-müştemilât mülk menzilimi mütevellî-yi merkūm Mehmed Ağa’ya bi-tarîkı’l-istiğlâl üç yüz seksen guruşa bey‘ ve teslîm eylediğimde ol dahi ber-vech-i muharrer iştirâ ve tesellüm ve kabûl eylediğinden sonra semeni olan meblağ-ı mezbûr üç yüz seksen guruşu nukūd-ı mevkūfe-i mezbûrdan olmak üzere mütevellî-yi merkūm Mehmed Ağa yedinden tamâmen ahz u kabz eylediğimden sonra menzil-i mahdûd-ı mezkûru gıbbe’t-tahliyeti’ş-şer‘iyye ve’t-tekābuzü’l-mer‘î mütevellî-yi merkūm Mehmed Ağa târîh-i kitâbdan bir sene tamâmına değin elli yedi guruşa bana îcâr ve teslîm ben dahi ber-vech-i muharrer istîcâr ve kabûl eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî S sene 1153.<br><br>Şuhûdü’l-hâl: es-Seyyid Mehmed Çelebi, el-mezbûr Süleyman Efendi, Mehmed b. Abdurrahman, Süleyman Efendi b. Cedde Mehmed imâm-ı Şehzâde, el-Hâc Mustafa Efendi b. el-Hâc Mehmed, Ali Efendi b. Hüseyin, Mücellid Ali Çelebi b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=6556"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6558"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b343"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o632"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>