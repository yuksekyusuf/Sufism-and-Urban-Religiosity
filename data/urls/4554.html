﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 277<br>Hüküm no: 275<br>Orijinal metin no: [37b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dimitri v. Yani’nin Nişancı Ca‘fer Mahallesi’ndeki evini Yani v. Panoyot’a sattığı</b><br><br>Mahmiye-i İstanbul’da Nişancı Ca‘fer Mahallesi’nde sâkin Dimitri v. Yani nâm zimmî mahfil-i kazâda işbu râfi‘u’s-sifr Yani v. Panayot nâm zimmî muvâcehesinde ikrâr ve takrîr-i kelâm edip akd-i âti’z-zikrin sudûruna değin yedimde mülk ve hakkım olup mahalle-i mezbûrede vâki‘ bir tarafdan Anastaş nâm zimmî tasarrufunda olan vakıf menzil ve bir tarafdan Bostancı Dodko nâm zimmî tasarrufunda olan vakıf menzil [38a] ve bir tarafdan Mehmed Efendi nâm kimesne vakfı olan menzil ve bir tarafdan tarîk-i âm ile mahdûd fevkānî bir bâb oda ve bir kenîf ve dehlîzi müştemil mülk menzilimi tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile mezbûr Yani zimmîye yüz kırk guruşa bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eylediğinden sonra semeni olan meblağ-ı mezbûr yüz kırk guruşu mezbûr Yani zimmî yedinden tamamen ahz u kabz eyledim baʻde’l-yevm menzil-i mahdûd-ı mezkûr cemî‘ müştemilâtıyla mezbûr Yani zimmînin mülk-i müşterâsı ve hakk-ı sırfı olmuşdur keyfe mâ yeşâ ve yehtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 27 min-Cumâdelûlâ sene 1121<br><br>Şuhûdü’l-hâl: Mahmud Beşe b. Osman, Derzi Ahmed b. Abdullah, Ali Beşe b. Abdullah, Saka Mehmed b. Veli, el-Hâc Mehmed b. İdris, Osman Efendi b. Mehmed el-İmâm, Ahmed Halîfe el-Müezzin, Abdullah Çelebi b. Mehmed, Mehmed Halîfe b. Abdullah, Abdi Ağa b. Ali ve gayruhum mine’l-huzzâr.<br><br>Papa Yani v. Kiga, Yamandi v. Miro, İstefandoni v. Yamandi, Kiro v. Hristo, Anastaş v. Gavril, Rodo v. Tano, Sava v. Kiryako, Pelaş v. Yamandi, Yani v. Nikola.</p>          <br><a title="Önceki sayfa" style="text-decoration:none" href="./ayrmetin.php?idno=4553"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4555"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b277"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o628"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>