﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 545<br>Hüküm no: 639<br>Orijinal metin no: [97a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Beşe b. Abdullah’ın vârislerinin, Sultan Abdülhamid Han vakfından icareli bir bab kasap dükkânı gediğinin yarım hissesini Mehmed Tahir b. Ahmed’e sattıkları</b><br><br>Kasab<br><br>Ma‘rûz<br><br>Hüdâvendigâr-ı sâbık cennet-mekân firdevs-âşiyân merhûm ve mağfûrun leh Sultan Abdülhamid Hân <<aleyhi’r-rahmeti ve’l-Gufrân>> —tâbe serâhu— evkāf-ı şerîfe müstegallâtından olup İstanbul’da Yedikule hâricinde leb-i deryâda kâin gayrı-ez selhhâne mîrî olan aded-i ganem selhhânelerinden birinci selhhâneye merbût kasab dükkânlarından mahrûse-i Galata’ya muzâfe kasaba-i Kasımpaşa’da Cumapazarında köprü üstünde çeşme karşında kâin bir bâb kasab dükkânı derûnunda mevcûde beyne’l-esnâf [97b] gedik tâ‘bir olunan âlât-ı lâzıme-i ma‘lûmenin nısf-ı şâyi‘ine babası Ali Beşe b. Abdullah fevtinden bi’l-intikāl mutasarrıf olan sulbî kebîr oğlu Hüseyin nâm kimesne asâleten ve rub‘-ı şâyi‘ine kezâlik babası el-Hâc Mustafa b. Hasan’ın fevtinden bi’l-intikāl mutasarrıfe olan sulbiye-i kebîre kızı mu‘arrefetü’z-zât Hatice nâm Hatun dahi asâleten ve rub‘-ı şâyi‘-ı âharına kezâlik babası müteveffâ-i mezbûr el-Hâc Mustafa’nın fevtinden bi’l-intikāl mutasarrıfe olan sulbiye-i sagîre kızı Emine’nin vâlidesi ve min-kıbeli’ş-şer‘ mansûbe vasîsi mu‘arrefetü’z-zât Hanife bt. Ömer nâm Hatun vesâyeten meclis-i şer‘-i münîrde hâlâ kasabbaşı ser-bevvâbîn-i dergâh-ı âlî İzzetlü Mustafa Ağa tarafından mürsel kasablar kethüdâsı İsmail ve ustalarından el-Hâc Hâfız Mehmed Emin ve el-Hâc Osman vesâirleri hâzır oldukları hâlde kasab ustalarından bâ‘isü’l-i‘lâm el-Hâc Mehmed Tahir b. Ahmed muvâcehesinde her biri bi’l-asâle ve bi’l-vesâye takrîr-i kelâm edip ber-vech-i muharrer bizimle sagīre-i mezbûrenin mutasarrıflar olduğumuz gedik tâ‘bir olunan âlât-ı lâzıme-i ma‘lûmeyi bâ-mesûğ-ı şer‘î el-yevm bedel-i misli idüğü bi’l-ihbâr mütehakkık olunan bin yüz guruş bedel mukābelesinde mezbûr el-Hâc Mehmed Tahir’e bâ-re’y-i mütevellî her birimiz bi’l-asâle ve bi’l-vesâye ferağ ve kasr-ı yed bedel-i merkūmun beş yüz elli guruşunu ben ve iki yüz yetmiş guruşunu müzbûre Hatice ve iki yüz yetmiş beş guruşunu dahi sagīre-i mezbûre için vasîsi vâlidesi mezbûre Hanife Hatun’dan her birimiz kabz edip ba‘de’l-yevm gedik tâ‘bir olunan âlât-ı lâzıme-i mezkûrede bizim ve sagīre-i mezbûrenin kat‘an alâka ve medhali kalmayıp mezbûr el-Hâc Mehmed Tahir’in dâhil-i havza-i tasarrufu olmuşdur dediklerinde ol dahi tasdîk etmeğin âlât-ı lâzıme-i merkūme mezbûrûnun ber-vech-i muharrer ferağlarından mezbûr el-Hâc Mehmed Tahir üzerine defter-i vakfa ba‘de’l-kayd hâmiş-i temessüke tahrîr ve temhîr olunmasını istid‘â eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî-2 Zilhicce sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31392"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31394"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b545"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o566"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>