﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 397<br>Hüküm no: 488<br>Orijinal metin no: [94a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Memi Ağa tarafından bir tımar ferâğı için verilen paranın şehit olan Hemdem Kethuda’da kaldığı</b><br><br>İftihârü’l-a‘yân Memi Ağa b. Abdullah tarafından husûs-ı âti’z-zikre vekîl olup vekâleti hasm-ı şer‘î mahzarında alâ-mâ hüve nehcü’s-sübût şer‘an sâbite olan Bâyezid b. Mehmed nâm kimesnenin mahfil-i kazâya hâzır olup bundan akdem sefer-i hümâyûnda vefât eden merhûm Hemdem Kethudâ b. Abdülmennan’nın kebîr oğlu ve vârisi ve sagīr kızı Saliha’ya kıbel-i şer‘-i şerîfden vasî nasb olunan aynü’l-a‘yân Ahmed Çelebi muvâcehesinde takrîr-i merâm edip müvekkilim mezbûr Memi Ağa müteveffâ-yı mezbûr Hemdem Kethudâ’ya bir tımar ferâğı için doksan bin fıddî akçe verip ol dahi meblağ-ı merkūmu ahz ü kabz eyledi. Tımar-ı mezbûru fâriğ olmadın vefât eyledi. Hâlâ <<taleb>> meblağ-ı mezkûru vekâletim hasebiyle taleb ederim suâl olunsun dedikde gıbbe’s-suâl ve akībe’l-inkâr udûl-i Müslimînden Musa Çavuş b. Abdullah ve Ali Çavuş b. Abdullah nâm kimesneler li ecli’ş-şehâde meclis-i şer‘-i şerîfe hâzırân olup fi’l-vâki‘ müvekkil-i mezbûr Memi Ağa müteveffâ-yı [mezbûr] Hemdem Kethudâ’ya tımar ferâğı için doksan [bin] fıddî akçe verip ol dahi meblağ-ı merkūmu ahz ü kabz eyledi, tımarı mezbûru fâriğ olmadın vefât eyledi bu husûsa şâhidiz şehâdet dahi ederiz dediklerinde gıbbe ri‘âyeti şerâiti’l-kabûl şehâdetleri hayyiz-i kabûlde vâki‘ olup mûcebiyle hükmolundukdan sonra mâ-vaka‘a kayd olundu.<br><br>Tahrîren fî- evâsıtı Recebi’l-mürecceb li- sene hamse ve elf.<br><br>Şühûdü’l-hâl: Rıdvan Çavuş b. Abdülmennan, Mehmed b. Ramazan, Mustafa b. Mahmud, Mahmud b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=35625"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35627"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b397"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o431"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>