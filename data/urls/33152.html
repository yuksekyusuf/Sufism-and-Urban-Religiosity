﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 276<br>Hüküm no: 254<br>Orijinal metin no: [57b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Ağa b. Ahmed’in kuruyemişci dükkânı gediğini Hafız Osman Ağa b. Osman’a sattığı</b><br><br>Kuruyemişci mübâya‘asıdır 7.500 guruşa<br><br>Rumeli kassâmında asl-ı târih-i hüccet fî 4 C sene [12]38.<br><br>Derûn-ı hüccetde ismi mezkûr Kuruyemişci İbrahim Ağa b. Ahmed meclis-i şer‘-i hatîr-i lâzımü’t-tevkīrde kezâlik derûn-ı hüccetde mezkûru’l-ism bâ‘isü’l-kitâb Kuruyemişci Hafız Osman Ağa b. Osman tarafından husûs-ı âti’l-beyânı tasdîka vekîl-i şer‘îsi es-Seyyid el-Hâc Ahmed Ağa b. Ali mahzarında ikrâr-ı tam ve takrîr-i kelâm edip derûn-ı hüccetde tahrîr ve beyân olunduğu üzere mahmiye-i İstanbul’da Zindân kapısı hâricinde balmumcular karşısında vâki‘ tarafeyni tarîk-i âm olan bir bâb kuruyemişci dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin nısfı müvekkil-i mezbûr Hafız Osman Ağa’nın ve nısf-ı âharı benim yedimizde iştirâken mâl-ı müşterâmız olmağın ben âlât-ı lâzıme-i merkūmeden akd-i âti’z-zikrin sudûruna değin yedimde mâlım ve mülküm olan nısf hissemi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile yedi bin beş yüz guruşa müvekkil-i mezbûr Osman Ağa’ya bey‘ ve temlik ve teslîm eylediğimde ol dahi yedimden iştirâ ve temellük ve tesellüm ve kabz ü kabûl ve semeni olan meblağ-ı merkūm yedi bin beş yüz guruşu bana def‘ ü teslîm ben dahi yedinden bi’t-tamam ve’l-kemâl ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt dahi etmemizle fîmâ-ba‘d âlât-ı lâzıme-i mezkûrede benim kat‘a alâka ve medhalim kalmayup nısfı derûn-ı hüccetde tahrîr olunduğu üzere mukaddemâ ve nısf-ı âharı hâlâ ber-minvâl-i muharrer şirâen ki mecmû‘u müvekkil-i mezbûr Hafız Osman Ağa’nın mâl-ı müşterâsı ve hakk-ı sırfı olmuşdur keyfe mâ yeşâ ve yahtâr mutasarrıf olsun dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 10 Ş sene 1238.<br><br>Şühûdü’l-hâl: Kethudâ Mustafa Ağa b. Halil, Uzun Mehmed Ağa b. Hasan, el-Hâc Veliyüddin Ağa, İbrahim Ağa, Yiğitbaşı Mustafa Ağa.</p>          <br><a title="Önceki sayfa" style="text-decoration:none" href="./ayrmetin.php?idno=33151"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33153"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b276"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o418"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>