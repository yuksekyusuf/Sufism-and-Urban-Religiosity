﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 167<br>Hüküm no: 118<br>Orijinal metin no: [29b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarraf Aci Gabril’in Karamanlı Aci Aslanoğlu Mina aleyhindeki alacak davasının reddedilmesi</b><br><br>Ma‘rûz,<br><br>Medîne-i Üsküdar’da mütemekkin derûn-ı arzuhâlde ismi mastûr Sarrâf Aci Gabril v. Artin zimmî meclis-i şer‘-i hatîrde arzuhâl eden Karamanlı Aci Aslanoğlu Mina v. Kaplan zimmî muvâcehesinde benim işbu hâzır bi’l-meclis Duhânî Hıristo v. Efram zimmî zimmetinde cihet-i karzdan bin beş yüz guruş alacak hakkım olup bin ikiyüz elli üç senesi Recebi’l-müreccebi gurresinde hâzır-ı mersûm beni deyn-i mezkûruyla mersûm Mina zimmînin üzerine üçümüz bir meclisde iken havâle-i mutlaka ile havâle edip beher birimiz havâle-i mezkûreyi kabûl eylediğimizden sonra mersûm Mina zimmî havâle-i mezkûreye binâen meblağ-ı merkūmun yedi yüz elli guruşunu sene-i mezkûre şehr-i Ramazani’l-mübâreki’nin beşinci günü bana edâ etmekle mâ‘adâ yedi yüz elli guruş zimmetinde bâkī kalıp hattâ mersûm Mina zimmî meblağ-ı bâkī-i merkūm yedi yüz elli guruş cihet-i mezkûreden zimmetinde bana deyni olduğunu işbu târîh-i i‘lâm-ı şehrî Şa‘bânü’l-mu‘azzamı’nın yedinci günü medîne-i mezkûreye muzâfe Kartal kasabasında ikrâr ve ferdâsı günü hâlâ kasaba-i mezkûre nâibi Mehmed Salih Efendi huzûrunda mersûm ile terâfu‘larımızda inkâra mukārin ikrâr-ı meşrûhunu şuhûd-ı udûlle isbât edip mûcebince nâib-i merkūm meblağ-ı mezkûr yedi yüz elli guruşu mersûm Mina zimmîden bana hükm dahi edip yedime bir kıt‘a i‘lâm vermekle meblağ-ı mezkûr yedi yüz elli guruşu mersûm Mina zimmîden hâlâ taleb ederim deyü i‘lâm-ı mezkûru ibrâzıyla da‘vâ etdikde, ol dahi cevâbında ikrâr-ı mezkûru kemâ-fi’s-sâbık inkârından mâ‘adâ müdde‘î-i sarrâf-ı mersûm meblağ-ı merkūm bin beş yüz guruşu benden da‘vâ sadedinde iken sâlifü’l-beyân bin iki yüz elli üç senesi şehr-i Ramazani’l-mübâreki’nin beşinci günü târîhinde İslambol Duhân Gümrüğü civârında vaki‘ Duhânî Boroş zimmînin dükkânında da‘vâ-yı mezkûresinden benimle kat‘an li’n-nizâ‘ sekiz yüz guruşa sulh olup ben dahi sulh-ı mezkûru ba‘de’l-kabûl müdde‘î-i mersûm bedel-i sulh-ı mezkûr sekiz yüz guruşu dahi meclis-i sulhda benden tamâmen ahz u kabz ve ziyâde müdde‘âsına ve târîh-i merkūma gelince sâir cemî‘ hukūk-ı şer‘iyyeye müte‘allika âmme-i de‘âvîden benim zimmetimi kabûlümü hâvî ibrâ-i âm ile ibrâ ve iskāt etmiş idi deyü inkârına mukārın eylediği def‘ini her biri mahâllinden lede’t-tezkiye makbûlü’ş-şehâde idükleri ihbâr olunan gümrük-i mezkûr civârında mütemekkinler Duhânî Anaştaş v. Aci Pretamoz ve Duhânî Hıristo v. İstefan nâm zimmîler şehâdetleriyle bi’l-muvâcehe ber-nehc-i şer‘î isbât etmeğin mûcebiyle müdde‘î-i mersûm Aci Kabril zimmî da‘vâ-yı mezkûresiyle mesfûr Mina zimmîye bî-vech-i şer‘î mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 28 Ş sene [1]256.</p>          <br><a title="Önceki sayfa" style="text-decoration:none" href="./ayrmetin.php?idno=1020"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1022"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b167"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o336"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>