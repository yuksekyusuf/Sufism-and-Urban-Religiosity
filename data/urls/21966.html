﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 227<br>Hüküm no: 227<br>Orijinal metin no: [32b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Anaştaş v. Margarid ile ortağı Todori v. İstanko’nun borçlarına karşılık menzillerini Musa Beşe b. Mehmed’e rehin verdikleri</b><br><br>Medîne-i Üsküdar’a tâbi‘ Maltepe karyesinde mütemekkin Anaştaş v. Mangarid ve şerîki Todori v. İstanko nâm zımmîler meclis-i şer‘-i şerîf-i nebevîde işbu râfi‘u’l-vesîka Musa Beşe b. Mehmed b. Abdullah tarafından ikrâr-ı câi’z-zikri tasdîka sâbitü’l-vekâle vekîli olan Abdurrahman Çelebi b. Abdürrezzâk mahzarında her biri ikrâr ve takrîr-i kelâm edip müvekkil-i mezbûr Musa Beşe’ye zimmetimizde cihet-i deyn-i şer‘îden ale’l-iştirâk yüz on dört guruş deynimiz olmağla meblağ-ı merkūm mukābelesinde yedimizde ale’l-iştirâk mülküm olup karye-i mersûmede vâki‘ bir tarafdan Boder Tanaş mülkü ve bir tarafdan Kalafat bahçesi ve bir tarafdan Hırisozko bahçesi ve bir tarafdan ba‘zen Peter mülkü ve ba‘zen tarîk-i âm ile mahdûd fevkānî iki bâb oda ve dehlîz ve tahtânî iki bâb oda ve eşcâr-ı müsmire ve gayr-i müsmireli bahçe ve bi’r-i mâʼî müştemil mülk menzilimi cemî tevâbi‘ ve levâhıkı ile müvekkil-i mersûm Musa Beşe’ye ba‘de’t-tahliyeti’ş-şer‘î rehin ve teslîm eylediğimizde ol dahi ber-vech-i muharrer meblağ-ı merkūm mukābelesinde irtihân ve tesellüm ve kabûl eyledi dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’t-tâsi‘ ve’l-ışrîn min-Şevvâli’l-mükerrem sene 1137.<br><br>Şuhûdü’l-hâl: Ali Çelebi b. Hüseyin, Halil Beşe b. Ebûbekir, Ali Çelebi b. Receb, Arûsî Mustafa Efendi, Sipahi Ahmed Efendi, Ali Efendi b. Ömer Efendi. </p>          <br><a title="Önceki sayfa" style="text-decoration:none" href="./ayrmetin.php?idno=21965"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21967"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b227"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o449"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>