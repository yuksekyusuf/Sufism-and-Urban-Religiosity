﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 297<br>Hüküm no: 143<br>Orijinal metin no: [51b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Acem ve Efrenc tüccarlarının getirdikleri çeşitli kumaşların damga vergisi alındıkdan sonra alım ve satımının tülbentci esnafına bırakılması</b><br><br>Bâ-sahh-ı âlî.<br><br>İstanbul kādısı fazîletlü efendi.<br><br>Dülbendci esnâfının tamgasına dâir.<br><br>Dersa‘âdet’de kâin dülbendci esnâfının bir müddetden beri şürût ve nizâmlarına lâyıkıyla bakılamadığından bir takım muhtekir tâifesi Efrenc ve Acem diyârından ve tüccâr-ı sâireden iştirâ eyledikleri ecnâs-ı dülbend ve hâssa ve basma ve şal vesâir bu misilli emti‘a-i mütenevvi‘ayı ibâdullâha ve husûsuyla nisvân tâifesine gālî bahâ ile bey‘ ve fürûht ederek bu keyfiyet ibâdullâhın ızrârlarına bâdî ve aralık aralık ahvâl-i tüccâr dahi ekl ve bel‘ olunarak bî-hûde sızıldı hudûsundan başka esnâfın dahi perîşanî hâllerini müeddî olduğundan bahisle esnâf-ı merkūme beynlerinde mukaddemâ icrâ ve ba‘dehû terk ve imhâ olunan tamga resmi kemâ-fi’l-evvel ibkā olunmak ve esnâf-ı merkūmenin ber-mu‘tâd Haremeyn hazînesine veregeldikleri mebâliğ vesâir şürût-ı nizâmları hakkında bir gûne halel vukū‘u tecvîz olunmamak şartıyla müceddeden bir mahal tahsîsi ve hademeden biri dahi bu husûsa memûr kılınarak ba‘de’l-yevm Acem ve Efrenc vesâir tüccârın Dersa‘âdet’e getirdikleri dülbend ve hâssa ve basma ve şal vesâir bu misilli emti‘a-i mütenevvi‘anın küllîsi o makūle muhtekir tâifesi yedlerinden kurtarılıp bunların bey‘ u şirâsı kadîmi vechile dülbendci vesâir esnâfa tahsîs olunarak ba‘de’l-mübâya‘a mahâll-i mahsûsda tamgalanıp sonra esnâf-ı merkūmenin dükkân ve odalarına nakl ve beyne’l-esnâf tevzî‘ ve taksîm ile iktizâsına göre mücessem i‘mâl ve fürûht olunmak ve tamgaya memûr olan her bir eşyânın asl-ı mâlını tahkīk ve mücessem i‘mâl olunacak dülbendin mesârifini hesâb ve gerek mücessem ve gerek ecnâs-ı dülbend ve çitin üzerlerine kâr-ı şer‘îsi zammederek esnâf-ı merkūmenin ol vechile himâyetlerine dahi dikkat eylediği hâlde aceze-i nâs ve ale’l-husûs nisvân tâifesi bî-hûde ızrârdan vâreste olacağı esnâf-ı merkūme tarafından inhâ ve istid‘â olunup fî-nefsi’l-emr bu husûs bi’l-cümle ibâdullâh haklarında bir nev‘ fâide ve menfa‘atden hâlî olmayacağından bâlâda muharrer olan mevâddın lâyıkıyla icrâsı ve tamga rüsûmâtının dahi emâneten uhdesine ihâle [52a] olunan İhtisâb ağası ma‘rifetiyle tanzîmi husûsuna irâde-i seniyye-i mülûkâne ta‘allukuyla ol bâbda hatt-ı hümâyûn-ı şevket-makrûn-ı hazret-i hilâfet-penâhî sahîfe-pîrâ-yı sudûr olmuş ve keyfiyet tafsîlen Başmuhâsebe’ye kayd ü sebt ettidirilerek ağa-yı mûmâ-ileyh tarafına vesâir lâzım gelen mahalleri ilmühaberleri verilmiş olmağla imdi bundan böyle o makūle muhtekir tâifesinin Acem ve Efrenc vesâir tüccârın getirdikleri emti‘anın küllîsi kadîmi vechile dülbendci vesâir esnâf-ı tarafından mübâya‘a ettirilerek ağa-yı mûmâ-ileyh ma‘rifetiyle iktizâ eden tamga rüsûmu ahzıyla vaz‘-ı tamga olunup ba‘dehû esnâf-ı merkūmenin dükkân ve mahzenlerine nakl ve beynlerinde tevzî‘ ile asl-ı sermâyesi üzerine kâr-ı şer‘îsi dahi zam olunarak mu‘tedil ve ehven bahâ ile sattırılması ve bu bahâne ile eşyâ-yı merkūmenin fiyatı artmak ve bilâ-tamga taşra metâ‘ gitmek misilli vaz‘ ve hareket vukū‘a gelmemek üzere keyfiyeti bi’l-cümle iktizâ edenlere tefhîm ve tenbîh ve esnâfı küfelâya rabt ve tevsîk ederek iktizâ-yı maslahatın tanzîm ve icrâsına mübâderet dülbendci esnâfının ber-mu‘tâd ve Haremeyn hazînesine veregeldikleri mebâliği-i mezkûreye şimdiye kadar beynlerinde cârî ve mer‘î olan şürût ve nizâm-ı kadîmlerine dahi halel tatarruk etmemesi lâzımeden olduğuna binâen bu maddenin dahi îfâ-yı muktezâsına ihtimâm ve dikkat eyleyesin deyü.<br><br>Fî 7 min-L sene 1242.<br><br>Temmet bi’l-hayr.<br><br>(Mühür) Abdurrahman</p>          <br><a title="Önceki sayfa" style="text-decoration:none" href="./ayrmetin.php?idno=34049"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34051"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b297"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o509"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>