﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 162<br>Hüküm no: 101<br>Orijinal metin no: [10b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Mehmed’in vasîsi olduğu oğlu Ahmed’e ait arsanın satışı</b><br><br>Mülknâme<br><br>Mahmiye-i İstanbul’da Kazganî Sâfî mahallesinde sâkin iken bundan akdem vefât eden Emin Piyale b. Abdullah’ın verâseti zevce-i metrûkesi Âişe bt. Mehmed ile sulbî oğlu Ahmed nâm sagīre münhasıra olup asl-ı meseleleri sekiz sehimden olup sihâm-ı mezbûreden bir sehmi merkūme Âişe’ye ve yedi sehmi mezbûr Ahmed’e isâbet eylediği şer‘an zâhir ve müte‘ayyin oldukdan sonra mersûme Âişe kendi tarafından asâleten ve sagīr-i mezbûr Ahmed’in tesviye-i umûruna kıbel-i şer‘den mansûbe vasîsi olmağla vesâyeten meclis-i şer‘-i hatîrde işbu bâ‘isü’l-kitâb Mehmed Çelebi b. Hasan mahzarında ikrâr ve takrîr-i kelâm edip sagīr-i mezbûr ile bana bi-hasebi’l-irs müteveffâ-yı mezbûrdan intikāl edip mahalle-i merkūmede vâki‘ bir tarafı Esirci Veli Bey mülküne ve bir tarafı Muharrem Çavuş mülküne ve bir tarafı Yeniçeri meydânına ve bir tarafı tarîk-i âmma müntehî mülk menzil arsasını ve müşterek su kuyusunu ve tarîk-i âm tarafeyninde bir mikdâr nakzı bi-cümleti’t-tevâbi‘ ve’l-levâhık sagīr-i mezbûrun nafakaya eşedd-i ihtiyâc ile ihtiyâcı olmağın semen-i misli ile bey‘ olunup semenini i‘mâl ve hâsıl olan fâidesi sagīr-i mezbûrun nafakasına harc ve sarf olunmak sagīr hakkında enfa‘ olmağın ba‘de’l-müzâyede ve inkıtâ‘ı’r-rağbe mezbûr Mehmed Çelebi üzerinde sekiz bin akçede karâr etmekle semen-i misli olan sekiz bin akçeye asâleten ve vesâyeten mezbûr Mehmed Çelebi’ye bey‘-ı bâtt-ı sahîh-i şer‘î ile bey‘ ve temellük ve teslîm ol dahi vech-i mübeyyen üzere iştirâ ve kabûl ve kabz ve tesellüm eyledikden sonra semen-i mezbûr sekiz bin akçeyi müşteri-yi mezbûr Mehmed Çelebi yedinden tamamen ahz u kabz eyledim ba‘de’l-yevm arsa-i mahdûde-i mezkûr müşteri-yi merkūm Mehmed Çelebi’nin mülk-i müşterâsıdır keyfe mâ yeşâ mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 28 min-Recebi’l-ferd sene [10]72.<br><br>Şuhûdü’l-hâl: Mahmud Efendi b. Şaban el-imâm-ı Monla Şeref, İbrahim Çelebi b. Ahmed el-müezzin, Mustafa Çelebi b. Hamza, Salih Çelebi b. Hasan, Hasan b. Mehmed, Ali Dede b. Ramazan, Süleyman b. İbrahim, Mehmed b. İlyas.</p>          <br><a title="Önceki sayfa" style="text-decoration:none" href="./ayrmetin.php?idno=24987"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24989"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b162"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1056"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>