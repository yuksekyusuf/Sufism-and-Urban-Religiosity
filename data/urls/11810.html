﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 540<br>Hüküm no: 479<br>Orijinal metin no: [157a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Medine-i Münevvere Evkafı mütevellisi İsmail Çelebi’nin Kirmasti mahallesinden Fatma Hatun tarafından vakfedilen evi teslim alması</b><br><br>Mahmiye-i Kostantıniyye’de vâki‘ Medîne-i [Münevvere] -sallallâhü te‘âlâ alâ-münevvirihâ- Evkāfı’na mütevellî olan mefharü’l-emâsil ve’l-akrân İsmail Çelebi b. Mehmed meclis-i şer‘-i şerîf-i şâmihü’l-imâdda takrîr-i kelâm ve ta‘bîr ani’l-merâm edip vakf-ı mezbûrdan olup mahmiye-i merkūmede Kirmasti mahallesinde vâki‘ bir tarafı Fâtıma Hatun mülkü ve bir tarafı tarîk-i âm ve bir tarafı Mehmed Efendi b. ( ) mülkü ve bir tarafı tarîk-i hâs ile mahdûd iki bâb fevkānî odayı ve ahırı ve bi’r-i mâ ve kenîfi ve cüneyneyi müştemil olan menzile icâre-i mu‘accele ve müeccele ile müste’ciresi olan mezbûre Fâtıma Hatun bt. ( ) fevt olup evlâdı olmamağla menzil-i mezkûr vakfa âid olmuşdur, savb-ı şer‘den üzerine varılıp keşf olunmak matlûbumdur dedikde kıbel-i şer‘den Mevlânâ Hasan Efendi b. ( ) irsâl olunup zeyl-i sütûrda isimleri mastûr olan Müslimîn ve hâssa mi‘mârlardan Üstâd Ali Çelebi b. Halil ile menzil-i mezkûrun üzerine varılıp keşf ve mesâha ettiklerinde fi’l-hakīka menzil-i mezkûrun bennâ zirâ‘ıyla tûlen elli dört ve arzen on üç zirâ‘ bâ-hesâb-ı şatrancî yedi yüz iki zirâ‘ arsası olduğunu ta‘yîn ve ittifâk ettiklerinde vâki‘ hâli mevlânâ-yı mezbûr mahallinde tahrîr ba‘dehû gelip meclis-i şer‘de inhâ ve takrîr etmeğin mâ-hüve’l-vâkı‘ bi’t-taleb ketb olundu.<br><br>Fî-evâhiri Cemâziyelûlâ li-sene seb‘a ve selâsîn ve elf.<br><br>Şühûdü’l-hâl: Mustafa Çelebi b. ( ) el-kâtib, Ali Çelebi b. Hızır el-câbî, İbrahim Bey b. Mustafa, İbrahim Beşe b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11809"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11811"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b540"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o670"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>