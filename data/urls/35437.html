﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 278<br>Hüküm no: 299<br>Orijinal metin no: [62b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Memi Çelebi’nin Osman’da alacağı olduğu</b><br><br>Mahrûse-i İstanbul mahallâtından Suhte Sinan mahallesinde bundan akdem vefât eden Memi Çelebi b. İskender li-eb ve üm karındaşı ve vârisesi İne Hatun mahfil-i kazâda tüccâr tâifesinden el-Hâc Osman b. Ömer mahzarında takrîr ve da‘vâ edip bundan akdem müteveffâ-yı mezbûr Memi Çelebi hâl-i hayatında ve kemâl-i sıhhatinde bey‘ ediver deyü mezbûr el-Hâc Osman’a bir istefan teslîm edip mezbûr el-Hâc Osman bir istefan tesellüm edip mezbûr el-Hâc Osman dahi zikr olunan istikanı yüz yirmi bin akçeye bey‘ edip semen-i mezbûr-ı alıp kabz edip hâlâ meblağ-ı mezbûrdan nısf hisse-i şer‘iyemi mezbûrdan taleb ederin suâl olunsun dedikde gıbbe’s-suâl mezbûr el-Hâc Osman cevâb verip fi’l-vâki‘ müteveffâ-yı mezbûr zikr olunan istefanı bey‘ edivermek için bana teslîm edip ben dahi yüz yirmi bin akçeye bey‘ edip semen-i mezbûr yüz yirmi bin akçeyi müteveffâ-yı mezbûra bi’t-tamam teslîm etdikden sonra meblağ-ı mezbûrdan seksen bin akçesini kızı mezbûre Asiye’ye cihâz alıvermek için yine bana teslîm eyledi meblağ-ı mezbûr seksen bin akçe üç ay mikdârı bende durup kendi marîz oldukda vefâtından bir gün mukaddem meblağ-ı mezbûru maraz-ı mevtinde mezbûre Asiye’ye kapı ardından götürüp bi’t-tamam teslîm eyledim. Meblağ-ı mezbûrdan bende bir akçe ve bir habbe bâkī kalmadı dedikde vâki‘ hâl gıbbe’t-taleb ketb olundu yed-i tâlibe vaz‘ olundu.<br><br>Tahrîren fi’t-târihi’l-mezbûr<br><br>Şühûdü’l-hâl: Mustafa b. Mahmud ve Hüsrev b. Abdullah ve Mehmed b. Ramazan ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=35436"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35438"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b278"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o462"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>