﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 380<br>Hüküm no: 365<br>Orijinal metin no: [69a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail ile Mustafa’nın Esirci Mehmed Efendi’den aldıkları borca karşılık rehin verdikleri ve geri aldıkları</b><br><br>Helvacı gediği<br><br>Âsitâne-i aliyye’de vâki‘ helvacı ve turşucu esnâfından İsmail b. Ahmed ve Mustafa b. İbrahim nâm kimesnelerden her biri meclis-i şer‘-i münîrde İstanbul’da Koska kurbünde Mimâr Kemaleddin mahallesi sükkânından Esirci Mehmed Efendi b. İbrahim nâm kimesne muvâcehesinde ikrâr-ı tâm ve takrîr-i kelâm edip işbu târîh-i kitâb günü merkūm Mehmed Efendi’nin mâlından ve yedinden iktirâz ve kabz [ve] umûrumuza sarfla istihlâk eylediğimiz beş bin guruş ile semeni işbu târîhden bir sene tamâmına değin müeccel ve mev‘ûd yine merkūm Mehmed Efendi’nin mâlından bi’l-ma‘iyye bi-safkatin vâhidetin iştirâ ve kabz eylediğimiz bir cild Ali Efendi ve bir cild Behçetü’l-fetâvâ kitâbları semeninden dahi yedi yüz elli guruş ki cem‘an beş bin yedi yüz elli guruş mezbûr Mehmed Efendi’ye zimmetimiz[de] sahîhan deynimiz olup mukābelesinde İstanbul hısnı ebvâbından Samatyakapısı dâhilinde vâki‘ ma‘lûmü’l-hudûd bir bâb helvacı ve turşucu dükkânı derûnunda mevcûde beyne’l-esnâf gedik [ta‘bîr] olunur ale’l-iştirâk mâlikler olduğumuz âlât-ı lâzıme-i ma‘lûmemizi rehin vaz‘ ve merkūm Mehmed Efendi yedine teslîm eylediğimizde ol dahi ber-minvâl-i muharrer irtihân ve tesellüm ve kabûl eyledikden sonra âlât-ı gedik-i mezkûru li-ecli’l-isti‘mâl bize i‘âre ve teslîm eyledi dediklerinde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî-selhi Ş sene [1]247<br><br>Şuhûdü’l-hâl: Kethüdâ Receb Ağa, Yiğitbaşı Halil Ağa, es-Seyyid Yakub Ağa, es-Seyyid Ömer Ağa.</p>          <br><a title="Önceki sayfa" style="text-decoration:none" href="./ayrmetin.php?idno=34542"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34544"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b380"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o495"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>