﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 284<br>Hüküm no: 259<br>Orijinal metin no: [32a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasen Beşe b. İsmail’in Rus asıllı kölesi Ferah b. İsmail’i azat ettiği</b><br><br>Itk-nâme.<br><br>Mahmiye-i İstanbul’da Muhtesib İskender mahallesinde sâkine işbu râfi‘atü’l-vesîka orta boylu açık kaşlı gök elâ gözlü Rusiyyetü’l-asl Ferah bt. Abdullah mahfil-i kazâda mahalle-i mezkûrede sâkin iken bundan akdem vefât eden Hasan Beşe b. İsmail’in sulbiye kebîre kızı Gevher Hatun’un tarafından husûs-ı âti’l-beyâna vekîl olup mezbûreyi ma‘rifet-i şer‘iye ile ârifân olan mahalle-i merkūmeden Nasuh Efendi b. Abdullah ve Yusuf Çelebi b. Ali şehâdetleri ile şer‘an vekâleti sâbite olan zevci Mehmed Çelebi b. Ali ve li-ebeveyn ammi oğulları Mustafa Beşe b. Ramazan ve Ahmed Beşe b. Mehmed mahzarlarında üzerlerine da‘vâ ve takrîr-i kelâm edip yine müteveffâ-yı mezbûr Hasan Beşe’nin câriye-i memlûkesi iken hâl-i sıhhatinde beni tedbîr-i mutlak ile müdebbere ve ba‘de’l-vefât sülüs dahi müsâ‘id olup ben sâyir harâyir-i asliyât gibi hürre olmuş iken mezbûrûn müteveffâ-yı mezbûrun muhallefâtındandır deyü bi-gayr-ı vech-i şer‘î bana vaz‘-ı yed ederler suâl olunsun kasr-ı yedlerine tenbîh olunmak matlûbumdur dedikde gıbbe’s-suâl mezbûrûn cevâblarına müdde‘iyye-i merkūmenin vech-i mübeyyen üzre müdebbere olup ve sülüs dahi müsâ‘id olduğunu inkâr eylediklerinde müdde‘iyye-i merkūmeden müdde‘âsını mübeyyin beyyine taleb olundukda udûl-i Müslimînden olup mahalle-i merkūmeden Hasan Çelebi b. Mustafa ve Süleyman Çelebi b. Mehmed nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müteveffâ-yı mezbûr Hasan Beşe hâl-i hayatında işbu câriye-i memlûkesi olan merkūme Ferah’ı bizim huzûrumuzda tedbîr-i mutlak ile müdebbere eyledi ve sülüs dahi müsâ‘iddir biz bu husûsa bu vech üzre şâhidleriz, şehâdet dahi ederiz deyü her biri edâ-i şehâdet-i şer‘iye eylediklerinde gıbbe’t-ta‘dîl ve’t-tezkiye şehâdetleri makbûle olmağın mezbûrenin ıtkına hüküm-birle mâ-vaka‘a bi’t-taleb ketb olundu.<br><br>Fi’l-hâmis ve’l-işrîn min-Şa‘bâni’l-mu‘azzam li-sene isnâ ve seb‘în ve elf<br><br>Şuhûdü’l-hâl: Nasuh Efendi b. Abdullah, Hasan Çelebi b. Mustafa, Yusuf Çelebi b. Ali, Ahmed Beşe b. Ali, Ali Çelebi b. Ahmed, Abdi Çelebi b. Hüseyin, Şükrullah b. Mustafa, Rasûl b. Rıdvan</p>          <br><a title="Önceki sayfa" style="text-decoration:none" href="./ayrmetin.php?idno=25145"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25147"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b284"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1035"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>