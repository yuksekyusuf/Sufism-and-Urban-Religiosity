﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 550<br>Hüküm no: 1069<br>Orijinal metin no: [104a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>İnşâ olunacak kadırgalar için emredilen pelit ve çam kerestesini getirmeyen Üsküdar halkının cezalandırılacağı</b><br><br>Akzâ kuzâti’l-müslimîn evlâ vülâti’l-muvahhidîn ma‘denü’l-fazli ve’l-yakīn vârisü ulûmi’l-enbiyâ’i ve’l-mürselîn huccetü’l-hakkı ale’l-halki ecma‘în el-muhtas bi mezîdi inâyeti’l-meliki’l-mu‘în mevlânâ el-hâkim bi mahrûseti Üsküdar -zîdet fezâiluhû- tevkî‘-i refî‘-i hümâyûn vâsıl olıcak ma‘lûm ola ki hâliyâ donanma-yı hümâyûnum mühimmâtıçün Kefken İskelesi’nde binâsı fermân olunan on beş kıt‘a kadırga için taht-ı kazânda vâki‘ olan re‘âyâya emr-i şerîfimle pelit ve çam kerestesi tevzi‘ olunup lâkin kazâ-i mezbûr ahâlîsi bir def‘a pelit kerestesi verdiği lâkin biz çam kerestesini vermeziz bu câniblerde yokdur deyu çam kerestesin vermekde envâ‘-ı te‘allül edip inâd ve muhâlefet ettikleri ecilden zikr olunan gemiler hizmeti avk u te’hîrden kaldığı istimâ‘ olunmağın imdi gemi kerestesin salındığında eğer pelit ve eğer çam kerestesidir ale’s-seviye kazâ-i mezbûr ahâlîsinden çektirip ale’t-ta‘cîl maslahat edilmek emr edip buyurdum ki hükm-i şerîfimle hâssa reislerden Ali Reis -zîde kadruhû- vardıkda bu bâbda olan fermân-ı hümâyûnum mûcebince amel edip dahi bir an ve bir sa‘at te’hîr ve terâhî eylemeyip zikr olunan kadırgalara lâzım olan eğer pelit ve eğer çam kerestesidir ve eğer iyi kerestedir ale’s-seviye kazâ-i mezbûr ahâlîsine sâbıkan irsâl olunan emr-i şerîfim mûcebince çektirilecekler bu bâbda birimizde inâd ve muhâlefet ettirmeyip bir def‘a çektik ve bu diyârda çam yokdur dediklerinde i‘tibâr eylememeli beher hal emrim üzre tahsîl ve tedârik ettirdip mahall-i mezbûra indirdesin bu def‘a dahi inâd ve muhâlefet ederlerse ol makūle emr-i şerîfime itâ‘at eylemeyenleri muhkem te’dîb edip cümle gemileri bu âna değin tekmîl ve tedârik eyleyip tersâne-i âmireme irsâl eyleyesin şöyle ki zamân-ı mezbûra değin gemiler gelip tersâneye dâhil olmaya aslâ özrün makbûl değildir bilmiş olasın âna göre mukayyed olup itmâm-ı maslahat ettirmeğin ikdâm eyleyip tekrâr emr-i şerîfim irsâle muhtâc eylemeyesiz ve kifâyet mikdârı neccâr tedârik edip mahall-i me’mûra gönderesiz şöyle bilesiz alâmet-i şerîfe i‘timâd kılasız. Tahrîren fi’l-yevmi’t-tâsi‘ aşer şehri Saferi’l-muzaffer sene ihdâ ve elf. Be-makām-ı Kostantıniyye</p>          <br><a title="Önceki sayfa" style="text-decoration:none" href="./ayrmetin.php?idno=51998"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52000"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b550"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o701"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>