﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 110<br>Hüküm no: 80<br>Orijinal metin no: [14b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Maktul Ali Paşa’nın devlete intikal eden odalarının Ahmed Ağa b. Ömer Çavuş’a satıldığı ve yerinin tasarruf hakkının devredildiği</b><br><br>Bundan akdem vezîriazam iken emr-i şerîf-i sultânî ile mağzûben katl olunan Ali Paşa’nın cümle terekesi cânib-i mîrîye kabz ve zabt olunmak için fermân-ı âlî-şân-ı sultânî sâdır olmağın maktûl-i mezbûrun terekesini bey‘e ve semenini mîrî için kabza cânib-i saltanat-ı aliyye’den meʼmûr olup bi’l-fi‘l atebe-i aliyye-i sultâniyyede vezâretle başdefterdâr olan düstûr-ı mükerrem, müşîr-i mufahham, nâzım-ı mesâlih-i ümem yenbû‘-i lutf ve kerem sâhibü’l-izzi ve’l-ikbâl âmirü’l-hazâini bi-ahseni’l-a‘mâl, zü’l-kadri’l-bâzih ve’ş-şerefi’ş-şâmih Abdulbâki Paşa Dîvân-ı refî‘ü’l-bünyân-ı sultânî -lâ zâle mahfûfen bi’l-avni’r-Rabbânî- de mahfil-i şer‘-i hatîrde sâbıkā kethüdâyeri olan hâfız-ı kitâb-ı sedâd-intisâb, umdetü’l-emâsil ve’l-akrân Ahmed Ağa b. Ömer Çavuş mahzarında ikrâr ve takrîr-i kelâm edip maktûl-i mesfûrun terekesinden olup mahmiye-i Galata’ya tâbi‘ kasaba-i Tophâne’de vâki‘ tarafeyni Mustafa Paşa odaları ile vakf-ı mezbûra ve tarafeyn-i âhareyni sâhil-i deryâ ile tarîk-i âmma müntehî olup birbirine muttasıl tahtânî ve fevkānî yirmi sekiz bâb odayı ve bir şehnişîni ve dükkânı ve bir bozahâneyi müştemil olup arzının merhûm Süheyl Bey Vakfı’na ayda üç yüz seksen beş akçe ücret-i maktû‘ası olan odaların ebniyesi müddet-i medîd sûk-ı sultânîde nidâ ve müzâyede olundukda iki yüz on bin fıddî râyic fi’l-vakt akçede müşârun-ileyh Ahmed Ağa üzerinde karâr edip bir akçe ziyâde ile âhar tâlibi olmamağın vech-i muharrer üzere bey‘e meʼmûr olduğum cihetden ebniye-i mezbûreyi müşârun-ileyh Ahmed Ağa’ya meblağ-ı merkūm iki yüz on bin mezbûrü’n-na‘t akçeye bey‘ ve teslîm edip ve arzının dahi hakk-ı tasarrufunu vakf-ı merkūm mütevellîsi ma‘rifetiyle tefvîz edip ol dahi iştirâ ve tesellüm ve tefevvüz eyledikden sonra meblağ-ı mersûm iki yüz on bin akçeyi mîrî için bi’t-tamâm alıp kabz eyledim, ba‘de’l-yevm keyfe yeşâ tasarruf eylesin dedikde gıbbe’t-tasdîk vicâhen mâ-hüve’l-vâkı‘ bi’t-taleb sebt olundu.<br><br>Fi’l-yevmi’s-sâmin aşer min-Recebi’l-ferd li-seneti selâse ve selâsîn ve elf.<br><br>Şuhûdü’l-hâl: Mustafa Ağa Kethüdâ-i hazreti’l-vezîr, İlyas Efendi el-İmâm, Ramazan b. Himmet, Hüseyin b. Abdullah, İdris Çavuş b. Abdülkerim, Ahmed Çelebi b. el-Bâzî, Osman Çavuş b. Pervâne, Osman Çavuş b., İbrahim Efendi el-Kâtib, Derviş Beşe b. Pîrî, İskender Bey b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39371"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39373"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b110"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o423"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>