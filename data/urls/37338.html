﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 523<br>Hüküm no: 394<br>Orijinal metin no: [95b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin’in vasisi olduğu kız çocuğu Ayşe’ye olan borcunu kabul ettiği</b><br><br>Mahmiye-i İstanbul’da Mimârsinan mahallesinde sâkin [iken] bundan akdem vefât eden Canbaz el-Hâc Receb b. Hüseyin b. Abdullah’ın sagīre kızı Âişe’nin min-kıbeli’l-ebb vasiyy-i muhtârı olan es-Seyyid Hüseyin b. Mehmed meclis-i şer‘de üzerine hasbî nâzır nasb olunan Abdullah Çelebi b. İsmail mahzarında ikrâr ve takrîr-i kelâm edip yedimde olan işbu muhâsebe defteri nâtık olduğu üzere sagīre-i mezbûre Âişe’nin babası müteveffâ-yı mezbûrun tereke-i mebî‘ası bahâsından ve târîh-i kitâba gelince zimem-i nâsdan tahsîl olunan meblağlardan yedimde sagīre-i mezbûrenin ba‘de küllî hesâb seksen beş bin yüz yetmiş beş sağ [akçe] malı müctemi‘ olup lâkin ben meblağ-ı mezbûru kendi malıma halt ve istihlâk etmekle zimmetimde deynim olmağın el-hâletü hâzihi nâzır-ı merkūm meblağ-ı mezkûru onu on bir hesâbı üzere târîh-i merkūmdan bir sene tamâmında sekiz bin beş yüz on yedi sağ akçe ve ribh sehâmından olmak üzere devr-i şer‘î ile üzerime devr ve ilzâm-ı ribh ettikde ben dahi iltizâm ve kabûl eyledim ba‘de’l-yevm asıl mal ve ribh-i mülzem cem‘an doksan üç bin altı yüz doksan iki sağ akçe sagīre-i mezbûreye vâcibü’l-edâ zimmetimde müeccel deynimdir dedikde gıbbe’t-tasdîkı’l-vicâhî mâ-vaka‘a bi’t-taleb ketb-şüd.<br><br>Hurrire 9 min-Rebî‘ülâhir sene 1110<br><br>Şuhûdü’l-hâl: Osman Çavuş b. Mehmed, diğer Osman Çavuş b. Mustafa, el-Hâc Ali b. İbrahim, Mehmed Efendi b. Emrullah, Ali Bey b. Mustafa, Hüseyin Çelebi b. Ali, İsmail b. el-Hâc Receb, Hüseyin Çelebi b. Mehmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=37337"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37339"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0523"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1149"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>