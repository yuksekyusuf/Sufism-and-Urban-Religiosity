﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 414<br>Hüküm no: 408<br>Orijinal metin no: [59a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâliha bt. Kadri Bey’in babasından intikal eden vakıf menzilin kendisine ait yarım hisse tasarruf hakkını Süleyman Çelebi b. Osman’a sekiz bin beş yüz akçeye devrettiği</b><br><br>Mahmiye-i İstanbul’da Şehzâde Câmi‘-i şerîfi kurbünde Kemal Paşa mahallesinde sâkin iken bundan akdem vefât eden Kadri Bey nâm kimesnenin verâseti zevce-i metrûkesi Âişe nâm hâtun ile sulbiye kebîre kızı Sâliha ve sagīre kızı Azize’ye münhasıra olduğu şer‘an zâhir ve müte‘ayyin oldukdan sonra mezbûre Sâliha meclis-i şer‘-i hatîrde işbu bâ‘isü’l-kitâb Süleyman Çelebi b. Osman mahzarında tâyi‘aten ikrâr ve i‘tirâf edip mahalle-i mezbûrede vâki‘ bir tarafdan merhûm Kemal Paşa Vakfı’ndan olup Çengizâde Ahmed Çelebi tasarrufunda olan menzil ve bir tarafdan Yahya Efendi Vakfı olup Pehlivan Bey tasarrufunda olan menzil ve bir tarafdan yine Kemal Paşa Vakfı’ndan olup Ahmed nâm kimesne tasarrufunda olan menzil ve bir tarafdan tarîk-ı âm ile mahdûd bir bâb tahtânî oda ve önünde bir sofa ve bir müşterek su kuyusu ve eşcâr-ı müsmire ve gayr-ı müsmire cüneyne ve kenîfi müştemil olan menzil merhûm-ı mezbûr Kemal Paşa Vakfı’na icâre-i mü‘accele-i ma‘lûme ve ayda yirmi akçe ücret-i müeccele ile ile’l-vefât babamız müteveffâ-yı mezbûrun tasarrufunda olup ba‘de vefâtihî ikimize intikāl-i âdî ile intikāl eyledikde benim hisseme isâbet eden nısf-ı şâyi‘i âhara tefvîz murâd eylediğimde kız karındaşım sagīre-i mezbûre Azize’nin vâlidesi ve tesviye-i umûruna kıbel-i şer‘den mansûbe vasîsi olan merkūme Âişe sagīre-i mezbûre için tefevvuzden imtinâ‘ etmekle menzil-i mahdûd-ı mezbûrdan bana isâbet eden nısf hisse-i şâyi‘amı izn-i mütevellî ile sekiz bin beş yüz nakd-i râyic [fi’l]-vakt bedel mukābilesinde işbu mezbûr Süleyman Çelebi’ye ferâğ u tefvîz edip ol dahi tefevvüz ve kabûl eyledikden sonra bedel-i ferâğ olan meblağ-ı mezbûr sekiz bin beş yüz akçeyi merkūm Süleyman Çelebi yedinden tamâmen ahz u kabz eyledim min ba‘d menzil-i mahdûd-ı mezbûrun nısf-ı şâyi‘i merkūm Süleyman Çelebi’nin dâhil-i taht-ı tefevvuzudur benim alâka ve medhalim yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ aşer min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Musafa Efendi el-kādî, Mehmed Efendi b. Şa‘ban el-kādî, Mahmud Bey b. Mustafa, Ahmed Efendi el-kādî, Yusuf Bey b. ( ) el-Vanî, Ahmed Bey b. Ebûbekir, Hasan Beşe b. Ali ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40686"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40688"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b414"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o854"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>