﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 155<br>Hüküm no: 129<br>Orijinal metin no: [27a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kırkbeşinci Bölük Çorbacılarından Musli Ağa’nın vefat eden Kirkor’da kalan alacağının terekeden tahsil olunması</b><br><br>Hüccet, ikrâr-ı deyn, isbât<br><br>Mahmiye-i İstanbul’da Laleli Çeşme kurbünde Ahmed Ağa mahallesi sükkânından olup Dergâh-ı âlî yeniçerilerinden Kırkbeşinci Bölük’de Çorbacı olan bâ‘isü hâze’l-kitâb Musli Ağa b. Abdülvahab nâm kimesne meclis-i şer‘-i şerîfde mahmiye-i mezbûrede eski odalar başında vâki‘ Ferhad Paşa fırınında ekmekçi iken bundan akdem hâlik olan Ergiri Kasrılı Kirkor v. Kigo’nun veresesinden tereke-i vâfiyesine vâzı‘atü’l-yed olan sulbiye kebîre kızı Solto nâm zimmîye muvâcehesinde üzerine da‘vâ ve takrîr-i kelâm edip cihet-i karzdan hâlik-i mezbûr zimmetinde iki yüz esedî guruş hakkım olup hattâ hâlik-i mezbûr hayâtında cihet-i mezbûreden zimmetinde bana vâcibü’l-edâ iki yüz esedî guruş deyni olduğunu ikrâr dahi etdikden sonar kable’l-edâ hâlik olup zimmetinde kalmağın suâl olunup tereke-i vâfiyesinden edâya mezbûre Solto’ya tenbîh olunmak matlûbumdur dedikde gıbbe’s-suâl ve’l-inkâr müdde‘î-i mezbûrdan müdde‘âsını mübebeyyine beyyine taleb olundukda mahalle-i mezbûre sükkânından İmam Şa‘bân Efendi b. Abdurrahman ve Kızıltaş mahallesi sükkânından el-Hâc Musli Ağa b. Abdülmennan nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka hâlik-i mezbûr Kirkor hayâtında müdde‘î-i mezbûra cihet-i karzdan zimmetinde vâcibü’l-edâ iki yüz esedî guruş deyni olduğunu bizim huzûrumuzda ikrâr ve bizi işhâd eyledi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olup müdde‘î-i mezbûr dahi tahlîf-i şer‘î tahlîf olundukdan sonra mûcebince meblağ-ı mezbûr iki yüz esedî guruşu hâlik-i mezbûrun tereke-i vâfiyesinden müdde‘î-i mezbûra edâya mezbûre Solto üzerine hükm ve kazâ olunmağın mâ-vaka‘a bi’t-taleb ketb olundu.<br><br>Fi’l-yevmi’s-sâmin ve’l-ışrîn min-Cemâziyelâhire li-sene ihdâ ve semânîn ve elf.<br><br>Şuhûdü’l-hâl: Mehmed Çelebi b. Abdullah, Şükrullah Bey b. Mustafa, Abdi Çelebi b. Hüseyin, Mustafa Çelebi b. Ahmed, Mehmed b. Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=2446"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2448"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b155"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o597"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>