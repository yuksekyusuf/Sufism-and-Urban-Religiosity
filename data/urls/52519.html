﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 198<br>Hüküm no: 209<br>Orijinal metin no: [60b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Râbia Hatun’un varislerinin miras hissesi davasında sulh olduğu</b><br><br>Medîne-i Üsküdar’da Gülfem Hatun mahallesi sâkinelerinden iken bundan akdem vefât eden Râbia bt. Abdullah nâm hatunun verâseti zevc-i metrûku İbrahim Dede b. el-Hâc Osman nâm kimesne ile usûbet-i sebebiye cihetinden mevlâ-yı ıtâkesi merhûm Süleyman’ın sulbî kebîr oğlu Osman Bey b. el-mezbûr Süleyman nâm kimesne ile sagīr oğlu Ahmed’e münhasıra olduğu şer‘an tahakkukundan sonra mezbûr Osman Bey asâleten ve sagīr-i mezbûr Ahmed’in anası ve tesviye-i emrine vasiyesi olan Zeyneb bt. Abdullah nâm hatun tarafından ber-vech-i âtî vekîl olduğu zât-ı mezbûreyi bi’l-ma‘rifeti’ş-şer‘iyye ârifân Mehmed Bey b. Mustafa ve Halil Ağa b. Ahmed nâm kimesneler şehâdetleriyle şer‘an sâbit olan mezbûr Osman Bey asâleten [ve] vekâleten meclis-i şer‘-i şerîf-i enverde müteveffât-ı mezbûrenin zevci işbu râfi‘ü’l-vesîka mezbûr İbrahim Dede mahzarında bi’l-asâle ve bi’l-vekâle ikrâr ve takrîr-i kelâm edip müteveffât-ı mezbûrenin terekesinden mezbûr İbrahim Dede’nin yedinde olan mübâya‘a hüccetinde zikr olunan eşyâ-i ma‘lûmeden mâ‘adâ sâir eşyâ-i ma‘lûmesini ber-mûceb-i defter-i müfredât zevci merkūm İbrahim Dede ketm ü ihfâ etmiş idi deyü bundan akdem taleb ve da‘vâ eylediğimde ol dahi bi’l-külliye inkâr etmekle ben müdde‘âmı bir vechile isbâta iktidârım olmayıp tahlîf olunduğu hâlde sagīre nef‘ hâsıl olmamağla sulh sagīr-i mezbûr hakkında her vechile enfa‘ olmağın beynimize muslihûn tavassut edip beni da‘vâ-yı mezkûrumdan an-inkârin mezbûr İbrahim Dede [ile] on üç guruş üzerine inşâ-i akd-i sulh eylediklerinde ben dahi sulh-ı mezbûru kabûl ve bedel-i sulh olan meblağ-ı merkūm on üç guruşu bi’t-tamâm ve’l-kemâl mezbûr İbrahim Dede yedinden ahz u kabz eyledim ba‘de’l-yevm müteveffât-ı mezbûrenin gerek hüccet derûnunda tahrîr olunan eşyâ-i ma‘lûmeye ve kıymetine ve mehr-i müecceline ve hâric-i defter-i müfredât mûcebince iddi‘â eylediğim eşyâ-i ma‘lûmeye ve müteveffât-ı mezbûrenin kalîl ü kesîr cemî‘ terekesine müte‘allıka vechen mine’l-vücûh ve sebeben mine’l-esbâb [61a] kat‘â da‘vâ ve husûmetim kalmayıp âmme-i de‘âvî ve kâffe-i mutâlebâtdan mezbûr İbrahim Dede’nin zimmetini ibrâ-i âmm-ı katı‘u’n-nizâ‘la ibrâ ve iskāt eyledim dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ ve’l-ışrîn min-Saferi’l-hayr li-seneti ihdâ ve hamsîn ve mi’ete ve elf.<br><br>Şuhûdü’l-hâl: Hâfız Ömer Efendi b. Ali, es-Seyyid Mustafa Efendi b. es-Seyyid Abdullah, es-Seyyid el-Hâc Mustafa b. Mehmed, Süleyman Beşe b. Ahmed, Mehmed Çelebi b. Yusuf, Ahmed Ağa b. Hasan, diğer Hâfız Ömer Efendi b. Mustafa, Molla Ömer b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=52518"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52520"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b198"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o278"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>