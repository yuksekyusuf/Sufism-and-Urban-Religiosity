﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 313<br>Hüküm no: 214<br>Orijinal metin no: [70a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Çelebi b. Mehmed Efendi’nin sahibi olduğu menzili Mehmed Efendi’ye sattığı</b><br><br>Mahmiye-i İstanbul’da Mollahüsrev mahallesi sâkinlerinden Ahmed Çelebi b. Mehmed Efendi nâm kimesne meclis-i şer‘-i şerîf-i enverde ve mahfel-i dîn-i münîf-i ezherde ba‘isü hâze’l-kitâb Mehmed Efendi b. Mehmed Bey nâm kimesne mahzarında ikrâr-ı tâm ve takrîr-i kelâm edip akd-i âti’z-zikrin sudûruna değin yedimde mülk ve hakkım olup arsasının senede merhûm Mustafa Paşa Vakfı’na on akçe mukāta‘a-i kadîmesi olan mahalle-i mezbûrede vâki‘ bir tarafdan yine benim âhar mülküm ve bir tarafdan avratlar hamamı ve bir tarafdan hamam-ı mezkûre hazînesi ve bir tarafdan tarîk-i âm ile mahdûd fevkānî bir bâb oda ve bir sofa ve tahtânî bir bâb oda ve bir kenîf ve havluyu müştemil mülk menzilimi cümle tevâbi‘ ve levâhıkı ve kâffe-i hukūk ve merâfıkı ile mezbûr Mehmed Efendi’ye tarafeynden îcâb ve kabûlü hâvî, şurût-ı müfsideden ârî sahîh-i şer‘î ile yüz otuz guruşa bey‘ ü temlîk ve teslîm ol dahi ber-vech-i muharrer iştirâ ve temellük ve tesellüm ve kabz u kabûl etdiğinden sonra semeni olan meblağ-ı mezbûr yüz otuz guruşu mezbûr Mehmed Efendi yedinden tamamen ahz u kabz eyledim ba‘de’l-yevm menzil-i mahdûd-ı mezkûr mezbûr Mehmed Efendi’nin mülk-i müşterâsı ve hakk-ı sırfı olmuşdur keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ vaka‘a bi’t-taleb ketb ve tahrîr olundu.<br><br>Fi’l-yevmi’s-sâlis ve’l-ışrîn min-Şevvali’l-mükerrem li-sene seb‘a ve mie ve elf.<br><br>Şuhûdü’l-hâl: İmâm Mehmed Efendi b. Mehmed Efendi, İmâm Mustafa Efendi b. Ramazan, Ömer Beşe b. Ali, el-Hâc Halil b. Halil, Mustafa Efendi b. İbrahim, el-Hâc Ali b. Mustafa, Ahmed Efendi b. Osman, Ahmed Efendi b. Ramazan, Usta Mustafa b. Ramazan ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=28629"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28631"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b313"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o846"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>