﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 197<br>Hüküm no: 114<br>Orijinal metin no: [36b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sefer b. Muslu ile kardeşi Şaban Çelebi’nin babalarının vakfettiği ev ve arsayı mütevellinin izniyle aralarında taksim ettikleri</b><br><br>Husûs-ı âti’z-zikrin mahâllinde ketb u tahrîri iltimâs olunmağın savb-ı şer‘-i mutahhardan keşf nâibimiz olan Abdullah Efendi b. Ali irsâl olunup ol dahi Hâssa mi‘mârlardan Dede Mehmed Halîfe b. Süleyman ve Ali Halîfe b. Abdülmennan ile mahmiye-i İstanbul’da Sultân Mehmed Câmi‘-i şerîfi kurbünde Harâccı Muhyiddin mahallesinde vâki‘ gallesi câmi‘-i şerîf-i mezbûr müezzinlerine meşrûta el-Hâc Cafer nâm kimesne vakfı olup bir tarafdan fahrü’l-müderrisîni’l-kirâm Şaban Efendi menzili ve bir tarafdan Tesbihci Seyyid İbrahim veresesi menzilleri ve iki tarafdan tarîk-i âm ile mahdûd üç bâb tahtânî oda ve bir sagīr oda ve bi’r-i mâ ve bir kenîf ve arsa-i hâliyeyi müştemil menzile varıp zeyl-i vesîkada muharrerü’l-esâmî ve ebniye ve sukūf ahvâline ıttılâ‘-ı tâmmı olan bî-garaz kimesneler mahzarlarında akd-i meclis-i şer‘-i şerîf eylediğinde mahalle-i mezbûre sükkânından Sefer b. Muslu nâm kimesne li-ebeveyn kız [er] karındaşı Şaban Çelebi nâm kimesne muvâcehesinde vakf-ı mezbûra hasbî mütevellî olan İsmail Çelebi b. Ali hazır olduğu hâlde ikrâr ve takrîr-i kelâm edip işbu menzil-i mahdûd-ı mezbûr icâreteyn-i ma‘lûmeteyn ile babamız mezbûr Muslu’nun ile’l-vefât taht-ı tasarrufunda olup ba‘de vefâtihî intikāl-i âdî ile mezbûr Şaban Çelebi ile bana intikāl eyleyip kābil-i kısmet olmağın beynimizde taksîm olunmak her vechile vakfa enfa‘ ve evlâ olmağla mütevellî-i mezbûr dahi taksîme izn vermeğin mi‘mârân-ı mezbûrân mesâha ve vaz‘-ı alâmet eyledikleri üzere Sultân Mehmed tetimmeleri semtinde olan tarîk-i âm tarafında vâki‘ birbirine muttasıl iki bâb tahtânî oda ile kapı köşesinden sofanın direkleri yüzünden köşe direğe ve ondan cunba duvara vaz‘ olunan alâmete değin bi-hesâbı mezbûr otuz yedi zirâ‘ arsa-i hâliye-i mahdûd sokak kapısı açıp ve zikrolunan kenîf kârizine kâriz ilhâk etmek üzere bana hisse ta‘yîn olup ve bâkī bir bâb tahtânî oda ve bir sofa ve bi’r-i mâ ve kenîf ve yüz beş zirâ‘ arsa-i hâliye ve sokak kapısı mezbûr Şaban Çelebi’ye hisse ta‘yîn ve tahsîs olundukdan sonra mezbûr Şaban Çelebi bana hisse ta‘yîn olunan iki bâb oda ve arsa-i hâliyede olan nısf hisse-i şâyi‘asının hakk-ı tasarrufunu işbu mütevellî-i mezbûr ma‘rifetiyle meccânen bana ferâğ ve tefvîz edip ve biz dahi mezbûr Şaban Çelebi’ye hisse ta‘yîn olunan bir bâb oda ve sofa ve bi’r-i mâ ve kenîf ve arsa-i hâliyede olan nısf hisse-i şâyi‘amın hakk-ı tasarrufunu kezâlik mütevellî-i mezbûr ma‘rifetiyle mezbûr Şaban Çelebi’ye meccânen ferâğ ve tefvîz eylediğimde herbirimiz ber-vech-i muharrer tefevvüz ve kabûl eyleyip ba‘de’l-yevm zikrolunan birbirine muttasıl iki bâb oda ve önlerinde vâki‘ otuz yedi zirâ‘ arsa-i hâliye benim taht-ı tasarrufumda olup ve bâkī bir bâb tahtânî oda ve sofa ve kenîf ve yüz beş zirâ‘ arsa-i hâliye mezbûr Şaban Çelebi’nin taht-ı tasarrufunda olup herbirimizin âhara ta‘yîn olunan ebniye ve arsada alâka ve medhalimiz yokdur dedikde gıbbe’t-tasâdiki’ş-şer‘î vâki‘ hâli mevlânâ-yı mezbûr mahâllinde tahrîr ve ma‘an ba‘s olunan Ali Çelebi b. Mustafa ve Mehmed Çelebi b. Ali ile meclis-i şer‘a gelip alâ vukū‘ihî inhâ ve takrîr etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’s-sânî ve’l-ışrîn min-Recebi’l-mürecceb li-sene seb‘a ve mie ve elf.<br><br>Şuhûdü’l-hâl: el-Hâc Hüseyin b. İbrahim, el-Hâc Mehmed b. el-Hâc Hüseyin, Mehmed Çelebi b. Abdülbaki, Mehmed Çelebi b. Rasûl.</p>          <br><a title="Önceki sayfa" style="text-decoration:none" href="./ayrmetin.php?idno=28529"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28531"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b197"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o879"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>