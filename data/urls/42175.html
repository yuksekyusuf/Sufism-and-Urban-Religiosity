﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 108<br>Hüküm no: 69<br>Orijinal metin no: [13b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Cizyedar Abdullah’ın, delilsiz olarak Süleyman Ağa aleyhinde iddiada bulunmaması</b><br><br>Bâ-hatem-i hazret-i efendi,<br><br>Ma‘rûz,<br><br>Mahmiye-i İstanbul’da müsâfiren sâkin Görice ahâlîsinden olup derûn-ı arzuhâlde ismi mezkûr Cizyedâr Abdullah b. İbrahim nâm kimesne sâbıkā Rumeli vâlîsi Ali Paşa hazretlerinin hazînedârı sâhib-i arzuhâl el-Hâc Süleyman Ağa b. Hamza ile Dîvân-ı âlîlerinde ma‘kūd meclis-i şer‘-i münîrde bi’d-defa‘ât terâfu‘larında bundan akdem ben Görice kazâsı cizyedârı iken ba‘zı husûsum temşiyeti için medîne-i Manastır’a varıp merkūm el-Hâc [Süleyman] Ağa bin yüz yetmiş senesi Cemâziyelâhiresi’nin on beşinci günü Rumeli vâlisi bulunan Paşa-yı müşârün-ileyh hazretlerinin hazînedârı olmağla bilâ-cürm beni ahz ve habs edip târîh-i merkūmda hapisden tahlîsime kendi nefsi için Paşa sarayında vâki‘ hazîne odasında bi-gayr-ı hakkın malımdan ve yedimden iki bin cedîd guruşumu ahz u kabz etmekle meblağ-ı mezkûru merkūm el-Hâc Süleyman Ağa’dan hâlâ taleb ederim deyü ba‘de’d-da‘vâ ve’l-inkâr müdde‘î-i mezbûr Hazînedâr Abdullah ber-minvâl-i muharrer müdde‘âsına şâhid olmak üzere yine dîvân-ı âlîde ikāmet eylediği bir nefer şâhidi cerh-i şer‘î ile cerh olundukdan sonra şâhid-i adl ikāmeti için bi’d-defa‘ât ba‘de’l-istimhâl ve’l-imhâl bir vechile beyâna kādir olmayıp ityân-ı beyyineden izhâr-ı acz edip talebiyle muvâcehesinde merkūm el-Hâc Süleyman Ağa’ya vech-i şer‘î üzere yemîn verildikden sonra mûcebiyle müdde‘î-i merkūm Cizyedâr Abdullah’a husûs-ı mezkûr için mezbûr el-Hâc Süleyman’a bilâ-beyyine-i âdile bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 22 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42174"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42176"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b108"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>