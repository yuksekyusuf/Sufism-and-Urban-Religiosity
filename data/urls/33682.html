﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 309<br>Hüküm no: 255<br>Orijinal metin no: [50a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Hatice bt. İbrahim’e borcu olan Mehmed b. Hüsnü’nün 400 guruşa sulh olduğu</b><br><br>400 guruşa sulh<br><br>Zâtı mu‘arrefe Şerife Hadîce bt. es-Seyyid İbrahim nâm hatun meclis-i şer‘-i münîrde kemhâcı esnâfından es-Seyyid Mehmed b. Hasan nâm kimesne muvâcehesinde benim esnâf-ı merkūmeden gāib ani’l-meclis Eyüb b. Mustafa nâm kimesne zimmetinde cihet-i karzdan beş yüz guruş alacağım olup ânın dahi mezbûr es-Seyyid Mehmed zimmetinde kemhâcı destgâhı semeninden ol mikdâr hakkı olmağla medyûnum gāib-i mezbûr Eyüb deyn-i mezkûruyla beni medyûnu merkūm es-Seyyid Mehmed üzerine şerâit-i şer‘iyesi üzre üçümüz bir meclisde hazır olduğumuz hâlde havâle-i mukayyede-i sahîha-i şer‘iye ile havâle ve her birimiz havâle-i mezkûreyi kabûl ve ol vechile alacağım olan muhtâlün-aleyh merkūm es-Seyyid Mehmed’in zimmetine nakledip muhîl-i gāib-i mezbûr Eyüb’ün zimmeti berîe olmağla meblağ-ı muhtâl-i mezkûr beş yüz guruşu muhtâlün-aleyh merkūm es-Seyyid Mehmed’den bi-hükmi’l-havâle hâlâ taleb ederim deyü da‘vâ eylediğimde ol dahi kazıyye minvâl-i meşrûh üzre olduğunu ikrâr ve i‘tirâf edip lâkin meblağ-ı muhtâlün-bih-i mezkûr beş yüz guruşun iki yüz kırk guruşunu ceste ceste muhtâlün-lehâ-i mezbûre Şerife Hadîce Hatun’a edâ ve teslîm etmişdim deyü inkârıma mukārin beni def‘e tesâddî ve ol vechile beynimizde ba‘de’l-münâza‘a beynimiz ıslâh olunup ben da‘vâ-yı mezkûremden merkūm es-Seyyid Mehmed ile bi’t-tav‘ ve’r-rızâ dört yüz guruşa sulh olduğumda ol dahi sulh-ı mezkûru ba‘de’l-kabûl ben bedel-i sulh-ı merkūm dört yüz guruşdan mâ‘adâ ziyâdesine ve bi’l-cümle husûs-ı mezkûra müte‘allika da‘vâdan mezbûr es-Seyyid Mehmed ile gāib-i mezbûr Eyüb’ün zimmetini merkūm es-Seyyid Mehmed dahi def‘-i mezkûruna ve bi’l-cümle husûs-ı mezkûra müte‘allika da‘vâdan benim zimmetimi her birimiz kabûlü hâvî ibrâ ve ıskāt eyledik deyü ba‘de’l-ikrâr ve’t-tasdîk ibrâdan müstesnâ bedel-i sulh-ı mezkûr dört yüz guruşun bi’t-taleb müdde‘iyye-i mezbûre Şerife Hadîce Hatun’a edâsıyla merkūm es-Seyyid Mehmed ikrârı mûcibince ilzâm olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 2 min-B sene [1]242</p>          <br><a title="Önceki sayfa" style="text-decoration:none" href="./ayrmetin.php?idno=33681"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33683"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b309"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o571"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>