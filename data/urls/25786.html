﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 743<br>Hüküm no: 899<br>Orijinal metin no: [115b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin b. Mustafa’nın Gül Camii mahallesindeki yarım menzil hissesini Ahmed Halife b. Musa’ya sattığı</b><br><br>Hüccet-i bey‘.<br><br>Mahmiye-i İstanbul’da Gül Câmi‘ mahallesinde sâkin Hüseyin b. Mustafa nâm şâbb-ı emred meclis-i şer‘-i hatîrde işbu râfi‘u’l-kitâb Ahmed Halîfe b. Musa mahzarında tâyi‘an ikrâr ve takrîr-i kelâm edip mahalle-i mezbûrede vâki‘ bir tarafdan Monla Çelebi Vakfı’na ve bir tarafdan mahalle-i merkūme mü’ezzinine meşrûta menzile ve bir tarafdan tarîk-i hâssa ve bir tarafdan tarîk-i âmma müntehî bir bâb fevkānî ve bir bab tahtânî odaları ve bir tahtadan çatma odayı ve kenîfi müştemil olan mülk menzilin nısf-ı şâyi‘i hazır bi’l-meclis İbrahim Beşe b. Ahmed’in mülkü ve nısf-ı şâyi‘-i âharı benim mülküm olup ilâ-hâze’l-ân müşâ‘iyet üzere mutasarrıflar idik el-hâletü hâzihî menzil-i mahdûd-ı mezbûrda olan nısf-ı şâyi‘ hissemi mezbûr Ahmed Halîfe’ye yedi yüz esedî guruşa bâtten bey‘ ve teslîm ol dahi minvâl-i muharrer üzere iştirâ ve tesellüm ve kabûl eyledikden sonra semeni olan meblağ-ı mezbûr [yedi] yüz esedî guruşu tamamen mezbûr Ahmed Halîfe yedinden alıp kabz eyledim ba‘de’l-yevm menzil-i mezbûrun nısf-ı şâyi‘i mezbûr Ahmed Halîfe’nin mülk-i müşterâsıdır keyfe mâ yeşâ’ mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâdis ve’l-işrîn min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: İsmail Efendi b. Mehmed el-imâm, Abdülkerim b. İbrahim el-müezzin, Odabaşı el-Hâc Mehmed, Rasûl b. Rıdvan, Mahmud b. Murad.</p>          <br><a title="Önceki sayfa" style="text-decoration:none" href="./ayrmetin.php?idno=25785"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25787"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b743"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o950"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>