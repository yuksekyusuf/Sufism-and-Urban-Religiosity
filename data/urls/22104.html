﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 332<br>Hüküm no: 365<br>Orijinal metin no: [53b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şöhret v. Kirkor’un vârislerinden Derhi’nin hissesini kardeşi Mikail’e sattığı</b><br><br>Mahrûse-i Galata muzâfâtından Beşiktaş nâhiyesine tâbi‘ Ortaköy sükkânından iken bundan akdem hâlik olan Şöhret v. Kirkor v. Şöhret nâm Ermeninin verâseti sulbî kebîr oğulları Mikail ve Gabril nâm Ermenilere ve sulbiye-i kebîre kızları Luzi ve Derohi ve Serpohi nâm Ermeniyelere münhasıra ve tashîh-i meseleleri bi-hükmi’l-ferâiz yedi sehimden i‘tibâr olunmağla sihâm-ı mezbûreden ikişer sehmi merkūmân Mikail ve Kabril’den her birine ve birer sehmi mezbûrât Luzi ve Derohi ve Serapohi’den her birine isâbet eylediği lede’ş-şer‘i’l-enver zâhir ve mukarrer oldukdan sonra şahsı Bogos v. Gasper ve Ariton v. Abraham Ermeniler ta‘rîfleriyle mu‘arrefe olan merkūme Derohi meclis-i şer‘de işbu hâmilü’r-rakīm karındaşı mezbûr Mikail muvâcehesinde bi-tav‘ihâ ikrâr ve takrîr-i kelâm edip mûrisimiz hâlik-i merkūm Şöhret’den verese-i mezbûresine mevrûs olup karye-i mezbûrede vâki‘ mezbûr Şöhret’e intimâ ile tahdîd ve tavsîfden müstağnî mülk menzil ve bahçe ve arsa-i hâliye ve müste’cirîn odaları ve kürûmu mülk bağ ve mahrûse-i mezbûre hâricinde Hüseyin Ağa mahallesinde vâki‘ lede’l-ahâlî ve’l-cîrân ma‘lûmü’l-hudûd mülk arsa-i hâliye ve ber mûceb-i defter-i müfredât beynimizde ma‘lûm esâs-ı beyt ve evânî-i nühâsiye ve gayr-i nühâsiye tashîh-i mezbûr üzere mülk ve hakkım olan bir sehm hisse-i irsiyye-i şâyi‘amı karındaşım mezbûr Mikail’e tarafeynden îcâb ve kabûlü hâvî bey‘-i bâtt-ı sahîh-i şer‘î ile bi-safkatin vâhidetin iki yüz guruşa bey‘ u temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr iki yüz guruşu karındaşım mezbûr Mikail yedinden tamâmen ba‘de’l-ahz ve’l-kabz mârrü’z-zikr emlâk ve eşyâdan bir sehm hisse-i şâyi‘am aynîlerine ve semenlerine müte‘allika âmme-i da‘vâdan mezbûr Mikail’in zimmetini ibrâ ve ıskāt eyledim binâenaleyh zikirleri sebk eden emlâk ve eşyâda olan bir sehm hisse-i şâyi‘am karındaşım mezbûr Mikail’in mülk-i müşterâsıdır keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’l-ışrîn min-Muharremi’l-harâm sene 1138.<br><br>Şuhûdü’l-hâl: Kahveci İvaz Beşe, Osman Çelebi, İbrahim Çelebi, el-Hâc Ahmed, İmâm Hüseyin Efendi, Serbölük Halil Ağa, Sırmakeş Mustafa, Bursa[lı] Mehmed. </p>          <br><a title="Önceki sayfa" style="text-decoration:none" href="./ayrmetin.php?idno=22103"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22105"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b332"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o428"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>