﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 315<br>Hüküm no: 283<br>Orijinal metin no: [73a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yetim Bey olarak bilinen Ahmed Bey’in kölesi Mustafa’nın hür olduğunu ispat etmesi</b><br><br>İşbu orta boylu mâvi gözlü sarı bıyıklı sarışın râfi‘ü’l-vesîka Mustafa nâm kimesne mahmiye-i İstanbul’da meclis-i şer‘-i hatîrde kendüye rık olmak üzere vâzı‘ü’l-yed olan ümerâ-i deryâdan Yetîm Bey demekle ma‘rûf Ahmed Bey b. Mustafa tarafından husûs-ı âti’l-beyana vekîl olduğu Halil Çavuş b. Ali ve Süleyman b. Mehmed nâm kimesneler şehâdetleriyle sâbit olan Yusuf Çelebi b. Mustafa nâm kimesne mahzarında üzerine da‘vâ ve takrîr-i kelâm edip ben vilâyet-i Bucak’da Özkenger nâm karyede hürrü’l-asl olan Boybat Hacı nâm kimesnenin firâşından hâsıl ve zevcesi olup kezâlik hürretü’l-asl olan Âişe nâm hatundan mütevellid sulbî oğlu olup kat‘â ebeveynime ve kendime rık târî olmuş değil iken müvekkil-i mezbûr Ahmed Bey bana rık olmak üzere bi-gayrı hakkın vaz‘-ı yed eder, suâl olunsun dedikde gıbbe’s-suâl vekîl-i mezbûr cevâbında mevsûf-ı mezbûr Mustafa’yı târîh-i kitâbdan üç sene mukaddem müvekkil-i mezbûr Ahmed Bey rık olmak üzere sâbıkā kapudan olan Aşçı Mehmed Paşa’dan yüz altmış guruş semen-i medfû‘a iştirâ etmekle ol vechile müvekkil-i mezbûrun kendüye vaz‘-ı yedini ikrâr lâkin mezbûr Mustafa’nın ber-vech-i muharrer hürriyetini inkâr edicek mezbûr Mustafa’dan müdde‘âsına beyyine taleb olundukda udûl-i ahrâr-ı ricâl-i Müslimînden olup fi’l-asl karye-i mezbûreden Ali Ağa b. Hızmalı? ve Dergâh-ı âlî cebecilerinden Salih Beşe b. Mehmed nâm kimesneler li-ecli’ş-şehâde meclis-i şer‘e hâzırân olup istişhâd olunduklarında fi’l-vâki‘ işbu müdde‘î-i mezbûr Mustafa karye-i mezbûrede hürrü’l-asl olan Boyabat Hacı nâm kimesnenin firâşından hâsıl ve zevcesi olup kezâlik hürretü’l-asl olan Âişe nâm hatundan mütevellid sulbî oğlu olup aslâ ebeveynine ve kendine rık târî olmayıp hürrü’l-asıldır, biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcibiyle mezbûr Mustafa’nın hürriyetine ba‘de’l-hükm müvekkil-i mezbûrun kasr-ı yedine vekîl-i mezbûra tenbîh birle mâ-vaka‘a bi’t-taleb ketb olundu.<br><br>Fi’l-yevmi’l-hâdi aşer min-şehr-i Rebî‘i’l-âhir li-sene sitte aşere ve mi’e ve elf.<br><br>Şuhûdü’l-hâl: Mustafa Ağa b. Hasan, Yusuf b. Mehmed , Mustafa b. Ahmed, Ahmed b. Mehmed, Hüseyin b. Mustafa, Mustafa b. Ali, Mehmed b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=41812"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41814"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b315"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o620"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>