﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 250<br>Hüküm no: 271<br>Orijinal metin no: [37a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma bt. Hüseyin’in, Praşkova v. Anya’ya devrettiği bakkal gediğinden alacağı kalmadığı</b><br><br>Bakkāl gediği nizâ‘ı<br><br>Ma‘rûz<br><br>Mahrûse-i Galata’ya muzâfe kasaba-i Tophane’de Defterdâr Ebulfazl Mahallesi’nde sâkine ve zâtı mu‘arrefe Fâtıma bt. Hüseyin nâm Hatun meclis-i şer‘-i enverde bâ‘isü’s-sifr Bakkāl Praşkova v. İlya nâm zimmî muvâcehesinde kasaba-i mezbûrede Çeşme-i kebîr kurbünde kâin Yusuf Yazıcı dükkânı demekle arîf bir bâb bakkāl dükkânı derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûme yedimde mülküm iken târih-i i‘lâmdan iki gün mukaddem âlât-ı lâzıme-i ma‘lûmeyi tarefeynden bi’l-icâb ve’l-kabûl mersûm Praşkova zimmîye bin altı yüz guruş semen-i makbûza yedinde olan bir kıt‘a hüccet-i şer‘iyye nâtıka olduğu üzere bâten ve sahîhan rızâmla bi-safkatin vâhidetin bey‘ ve temlîk ve vech-i lâyıkı üzere teslîm ol dahi ba‘de’l-iştirâ ve’l-kabz meblağ-ı mezkûrun gabn ve tağrîrine ve bi’l-cümle gedik husûsuna müte‘allika da‘vâdan dahi mersûm Praşkova’nın zimmetini kabûlünü hâvi ibrâ ve iskāt etmişdim lâkin âlât-ı mezkûrenin kıymeti semen-i mezkûrdan ziyâde olduğunu bana haber vermeleriyle semen-i mezkûrdan ziyâde dört yüz guruş vermek üzere mersûm Praşkova zimmîye cebr olunsun deyü takrîr-i meşrûhum üzere tasaddî eylediğim da‘vâm meşrû‘a olmadığı bana tefhîm olundukdan sonra mersûm Praşkova zimmî malından rızâsıyla teberru‘an bana iki yüz guruş dahi def‘ ve teslîm ben dahi ba‘de’l-kabz ve’l-istihlâk bâlâda mezkûr husûslara ve meblağ-ı merkūm iki yüz guruşa müte‘allika âmme-i de‘âvî ve kâffe-i mütâlebâtdan tarefeynden her birimiz âharın zimmetini kabûlünü hâvi ibrâ ve iskāt eyledik deyü mukırra-i mezbûrenin tâyi‘aten ve kat‘iyyen ikrâr u i‘tirâfını mersûm Praşkova tasdîk eylediği tescîl olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-22 min-Zilhicce sene 1216</p>          <br><a title="Önceki sayfa" style="text-decoration:none" href="./ayrmetin.php?idno=31024"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31026"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b250"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o626"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>