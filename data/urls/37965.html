﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 218<br>Hüküm no: 160<br>Orijinal metin no: [35b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdurrahman ve İbrahim’in vasileri olan babaları Mehmed b. Mustafa’nın muhasebe defteri</b><br><br>Mahmiye-i İstanbul’da Sarı Bâyezid mahâllesinde sâkine iken bundan akdem vefât eden Hadîce Hatun bt. Abdullah’ın sadrî sagīr oğulları Abdurrahman ve İbrahim’in babaları ve tesviye-i emrlerine cânib-i şer‘den mansûb vasîleri el-Hâc Mehmed b. Mustafa’nın bin yüz kırk iki senesi şehr-i Ramazan’ı gurresinden bin yüz kırk üç senesi Cumâdelâhirinin gāyetine gelince on ayda vasiyy-i mezbûrun görülen hesâbı defteridir ki ber-vech-i âtî zikr olunur.<br><br>Fî 10 min-Cumâdelâhire sene 1143.<br><br>Ber-mûceb-i defter-i muhâsebe sagīrân-ı mezbûrânın hisse-i ırsiyeleri: 46.428 akçe<br><br>Minhe’l-masârıf<br><br>Sagīrân-ı mezbûrânın îdiyelerine masrûf-ı vasiyy-i mezbûr 800 akçe Ücret-i bezzâzistân 120 akçe Harc-ı defter 200 akçe Kalemiye hüddâmiye 90 akçe Kaydiye 15 akçe<br><br>Yekûn: 1.225 akçe<br><br>Sahhü’l-bâkī: 45.204 akçe<br><br>Vasiyy-i mezbûrun defterde olan hesâb üzere bin yüz kırk üç senesi şehr-i Ramazan’ı gurresine varınca nafaka-i mefrûzaları olan on iki bin altı yüz kırk akçeyi muhâsebe-i sâbık defterinde bi’t-tamâm ve’l-kemâl ahz u kabz eylediği işbu mahâlle şerh olundu.</p>          <br><a title="Önceki sayfa" style="text-decoration:none" href="./ayrmetin.php?idno=37964"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37966"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b218"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o573"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>