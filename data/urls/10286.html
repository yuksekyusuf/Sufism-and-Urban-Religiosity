﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 127<br>Hüküm no: 124<br>Orijinal metin no: [37a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma Hatun bt. Ahmed’in, vefat eden kocası Muslu Bey’de Osman Bey b. Hüseyin Paşa’nın alacağı olmadığını tescil ettirdiği</b><br><br>Mahmiye-i Galata’ya tâbi‘ kasaba-i Beşiktaş mahallâtından merhûme Hânım Hatun mahallesi sükkânından umdetü’l-emâcid ve’l-a‘yân Osman Bey b. el-merhûm Hüseyin Paşa’nın Halebü’ş-şehbâ’da vâki‘ ze‘âmeti mahsûlünü cem‘ ve tahsîle vekîl-i şer‘îsi olup bundan akdem müteveffâ olan Muslu Bey b. ( ) nâm kimesnenin zevce-i metrûkesi olmağile muhallefâtına vâzı‘atü’l-yed olan Fâtıma Hatun bt. Ahmed tarafından husûs-ı âti’l-beyâna vekîl olup nehc-i mu‘teber-i şer‘î üzere vekâleti sâbite olan li-ebeveyn karındaşı Sefer Bey nâm kimesne meclis-i şer‘-i şerîfde müşârun ileyh Osman Bey mahzarında bi’l-vekâle takrîr-i kelâm edüp müşârun ileyh Osman Bey’in taraf-ı karînü’ş-şereflerinde hâlâ mahsûl-i ze‘âmet-i mezkûreyi cem‘ ve tahsîle vekîl-i şer‘îsi olan ( ) nâm kimesne müvekkilem mezkûreden bî-vech bazı bakāyâ taleb edüp rencîdeden hâlî değildir fi’l-hakīka merhûm-ı mezbûr zimmetinde müşârun ileyh Osman Bey’in hakk-ı şer‘îsi var mıdır suâl olunup ihkāk-ı hak olunması matlûbumdur dedikde gıbbe’s-suâl müşârun ileyh Osman Bey cevâbında merhûm-ı mezbûr Muslu Bey zimmetinde mahsûl-i ze‘âmetimden ve sâir hukukdan bir akçe ve bir habbe hakkım yokdur husûs-ı mezbûra müte‘allik da‘vâ benden bizzât veya vekîlimden bi’l-vekâle sudûr ve zuhûr ederse lede’l-hükkâmi’l-kirâm mesmû‘a ve makbûle olmasın dedikde müşârun ileyh Osman Bey’in cârî ve sâdır olan kelâmını vekîl-i mersûm Sefer Bey talebiyle ketb olundu.<br><br>Tahrîren fi’l-yevmi’s-sâmin aşer min-Cumâdelûlâ li-sene isneyn ve sittîn ve elf.<br><br>Şühûdü’l-hâl: İsmail Bey el-Bevvâb-ı sultânî, Ahmed Efendi b. Halil Efendi, Mehmed Çelebi b. Yusuf Çelebi, Yahya Çelebi el-Müezzin, Şehbaz b. Abdullah, Dilâver b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=10285"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10287"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b127"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o344"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>