﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 135<br>Hüküm no: 71<br>Orijinal metin no: [22b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Vakfı’na ait Aksaray’daki evin Ramazan b. Ali tarafından kiralanması</b><br><br>Haremeyn-i Şerîfeyn -şerrefehallâhu te‘âlâ- mütevellîsi fahrü’l-bevvâbîn Hasan Bey b. Mehmed meclis-i şer‘-i şerîfe gelip işbu hâmilü’l-kitâb el-Hâc Ramazan b. Ali mahzarında ikrâr ve takrîr-i kelâm edip evkāf-ı mezbûrun olup mahmiye-i İstanbul’da Aksaray kurbünde Alemîbey mahallesinde vâki‘ iki fevkānî ve iki tahtânî evleri ve bir ıstablı ve fırını ve cüneyneyi ve bi’r-i mâyı ve kenîfi müştemil olup bir tarafı Tûtî Bula Vakfı’na ve bir tarafı Halil Usta mülküne ve bir tarafı tarîk-i hâssa ve bir tarafı tarîk-i âmma müntehî olup Ferzan nâm hatun vakfettiği menzili on bin akçe icâre-i mu‘accele ve yevmî iki akçe icâre-i müeccele ile mezbûr el-Hâc Ramazan’a tevliyetim hasebiyle îcâr ettim ol dahi kabûl ve istîcâr ettikden sonra harcı ücret-i mu‘accelesine munzam ve ettiği ta‘mîr ve binâ-i cedîd asl-ı vakfa mülhak olmak üzere ta‘mîre ve binâ-i cedîd ihdâsına izin verdim zikr olunan yevmî iki akçe ücret-i müecceleyi mâh be-mâh cânib-i vakfa edâ edip mutasarrıf ola dedikde mukırr-ı mezbûru ikrâr-ı meşrûhunda mezkûr el-Hâc Ramazan dahi vicâhen tasdîk ve şifâhen tahkīk ettikde cânib-i şer‘-i şerîfden dahi temessük taleb ettikleri ecilden bu vesîka li ecli’t-temessük ketb olundu.<br><br>Tahrîren fî-evâsıtı şehri Ramazâni’l-mübârek li-sene ihdâ ve ışrîn ve elf.<br><br>Şühûdü’l-hâl: eş-Şeyh Mustafa Efendi b. Haydar, Mustafa Efendi b. el-Hâc Ahmed Efendi, Resul Efendi b. Mustafa, Nurullah Efendi b. Musa, Cemal Efendi b. Hüseyin el-imâm, Hüsam Efendi b. ( ) el-müderris, Veli Efendi b. ( ) el-müderris, Atâullah b. ( ), İsmail Ağa b. Abdullah es-serrâcü’s-sultânî, Mehmed Bey b. Abdullah el-bevvâbü’s-sultânî, Ahmed b. Derviş, Nedim b. ( ) el-müezzin ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11401"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11403"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b135"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o804"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>