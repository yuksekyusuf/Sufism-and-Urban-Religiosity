﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 129<br>Hüküm no: 91<br>Orijinal metin no: [20b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kamer Hatun’un Şahhuban Hatun’un muhallefatından dolayı hissesini Ahmed Bey’e sattığı</b><br><br>Mahrûse-i İstanbul’da Keçeci Pîrî mahallesinde bundan esbak müteveffât olan merkūme Şahhubân Hatun bt. Abdullah’ın verâseti zevci Ahmed Bey b. Abdullah’a ve li-ebeveyn karındaşı merkūm Behram Bey nâm Gürci’nin bint-i sulbiyesi Kamer Hatun’a münhasıra olup mezbûre Kamer Hatun tarafından husûs-ı âtîye vekîl olan hasm-ı şer‘î mahzarında ale’n-nehc-i şer‘î Mevlana Mahmud b. İsmail el-müezzin ve Mevlana Yusuf b. Aydın el-imâm şehâdetleri ile vekâleti sâbite olan Abdüzzahir b. Kiçi Bey meclis-i şer‘-i şerîfde mûmâ-ileyh Ahmed Bey mahzarında takrîr-i merâm edip müvekkilem mezbûre Kamer Hatun ile mesfûr Ahmed Bey mâ-beynlerinde ilm-i şer‘î ile ma‘lûme mevrûseleri müteveffât-ı mezbûre Şahhubân Hatun’un esbâbının ve mahalle-i mezbûrda lede’l-cîrân ma‘lûmü’l-hudûd ve’l-müştemilât menzilin nısfı zevci mezbûr Ahmed Bey’in hakk-ı mevrûsu ve nısf-ı âharı müvekkilem mezbûre Kamer Hatun’un hakk-ı mevrûsu idi. El-hâletü hâzihî müvekkilem mezbûre Kamer Hatun esbâb-ı ma‘lûme-i mezbûreden ve menzil-i merkūmdan nısf hisse-i mevrûsesini tehârüc vechi üzere tarafından rızâ ile beş bin nakd akçeye mezbûr Ahmed Bey ile musâlaha edip meblağ-ı mezbûr beş bin akçeyi meclis-i sulhda mesfûr Ahmed Bey yedinden bi’t-tamam ve’l-kemâl kabz ve tesellüm eyledi ve min-ba‘d esbâb-ı ma‘lûme-i mezkûrede ve menzil-i mezbûrede bi-vechin mine’l-vücûh-i şer‘iye medhal ve alâkam kalmadı mezbûr Ahmed Bey’in mülk-i mahzıdır ve bi’l-cümle husûs-ı irse müte‘allik de‘âvî ve muhâsamâtdan ibrâ-i âm ile ibrâ-i zimmet etdim min-ba‘d bu husûsa müte‘allik benden bi’l-asâle ve’l-vekâle da‘vâ sudûr ederse lede’l-hükkâm mesmû‘a olmaya deyü tasarrufât-ı şer‘iyeyi nâfize olduğu hâlde müvekkilem mezbûre Kamer Hatun ikrâr-ı tav‘î etdi dedikde Mesfûr Ahmed Bey vekîl-i mesfûr Abdüzzahir’i kelimât-ı meşrûhasında vicâhen tasdîk edicek mâ-vaka‘a gıbbe’t-taleb kayd olundu.<br><br>Tahrîren fî 23 Safer li-sene sitte ve elf.<br><br>Şühûdü’l-hâl: Mahmud b. Halil el-imâm, Yusuf b. Abdullah el-imâm, Yusuf b. İdris, Mustafa b. Abdullah, Osman b. Abdullah, Mansur b. Abdullah, Mustafa b. Mehmed, İbrahim b. Abdullah, Hasan b. Abdullah, Rüstem b. Abdullah ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=35228"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35230"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b129"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o504"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>