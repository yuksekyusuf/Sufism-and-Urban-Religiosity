﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 253<br>Hüküm no: 256<br>Orijinal metin no: [116-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kara Davud Paşa Vakfı’na satmış olduğu menzil hissesini terk etmeyen Havva Hatun’un menzilden zorla çıkarılması</b><br><br>Horhor’da vâki‘ menzil<br><br>Ma‘rûz,<br><br>Nezâret-i dâ‘îlerinde olan evkāfdan Kara Davud Paşa vakfı’ndan Horhor kurbünde vâki‘ ma‘lûmü’l-hudûd menzilin sümünü arzuhâlde mezkûr Havva Hatun’un tasarrufunda seb‘a-i esmânı mahlûl ve taraf-ı vakfa âid olmağla menzil-i mezkûrda mahlûl olan seb‘a-i esmânı taraf-ı vakfa zabt etdirmeyip mecmû‘una vaz‘-ı yed etmekle vakf-ı mezkûr mütevellîsi sâhib-i arzuhâl el-Hâc Salih mezbûre Havva ile kādı-ı esbak Âtıf Mehmed Emin Efendi huzûrunda bin yüz yetmiş altı Recebi gurresi târîhinde murâfa‘a ve mezbûrenin menzil-i mezkûrda sümün hisseden gayrı hakkı olmadığı sâbit ve hisseye ta‘arruzdan men‘ olunup lâkin mezbûre şer‘-i şerîfe adem-i itâ‘at ve ta‘annüt ve temerrüdünden nâşî iştirâsına tâlib olanları menzil-i mezbûru rü’yetden men‘ ile bu vakte dek vakf-ı şerîfin menfa‘atini ta‘tîl eylediğine binâen tekrâr bu dâ‘îleri huzûrunda murâfa‘a olmağla taksîme râzıye olup kıbel-i şer‘-i şerîfden kâtib ve mi‘mâr halîfeleri ma‘rifetleriyle rü’yet ve misâha olundukda menzil-i mezkûrun mecmû‘u yedi yüz on dört guruş ve mezbûre Havva’nın hissesi seksen dokuz guruş ve bir rub‘ takvîm olunup lâkin kābil-i taksîm olmadığı zâhir oldukdan sonra mütevellî-i mezbûr mezbûre Havva’dan hisse-i menzili yedinden tahlîs için hissesinden yirmi guruş ziyâde yüz on guruş verdikde ol dahi mukābelesinde hissesini vakf-ı mezbûra ferâğ ve hissesine müte‘allıka âmme-i da‘vâdan mütevellî-i mezkûrun zimmetini ibrâ ve iskāt eylediği tescîl olunup bundan akdem huzûr-ı âlîlerine i‘lâm olunmuş idi. Hâlâ mezbûre Havva menzil-i mezkûru mütevellî-i mezbûra tahliye ve teslîm etmeyip bi-gayrı hakkın içinde sâkin ve taraf-ı vakıfdan âhara ferâğa mâni‘a olmağla mütevellî-i mezbûr ile bu def‘a murâfa‘alarında hisse-i mezkûremde gabin olmağla menzil-i mezkûrda olan hisseyi vermem deyü eylediği da‘vâsı şer‘an mesmû‘a olmayıp ve bir vechile şer‘-i şerîfe mutî‘a olmamağla mahsûs mübâşir ve imam-ı mahâlle ma‘rifetiyle ihrâç ve vakf-ı şerîfi ihyâ ve hükm-i şerî‘at-ı mutahharayı icrâ ile müsâb ve me’cûr buyrulmak bâbında emr-i âlî sudûruyla menzil-i mezkûru tahliye ve mütevellî-i mezbûra teslîm iktizâ eylediği bi’l-iltimâs huzûr-ı âlîlerine i‘lâm olundu.<br><br>Fî 26 Safer sene [11]80.</p>          <br><a title="Önceki sayfa" style="text-decoration:none" href="./ayrmetin.php?idno=29546"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29548"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b253"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o588"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>