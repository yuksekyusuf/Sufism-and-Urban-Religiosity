﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 80<br>Hüküm no: 39<br>Orijinal metin no: [9b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa’nın köleleri tarafından yaralanan ve tam olarak iyileşemeyen Akşehirli İsmail’in açtığı davanın sulhla sonuçlandığı</b><br><br>Vilâyet-i Anadolu’da Akşehir kazâsı ahâlîsinde olup mahmiye-i İstanbul’da Hoca Paşa kurbünde müsâfiren sâkin İsmail Ağa b. Haydar Paşa nâm kimesne meclis-i şer‘-i şerîf-i enverde işbu hâfızü’l-kitâb es-Seyyid Ahmed Ağa b. el-Hâc İbrahim nâm kimesne mahzarında ikrâr ve takrîr-i kelâm edip mezbûr es-Seyyid Ahmed Ağa’nın hâlâ yedinde abd-i memlûkleri olan gāibûn ani’l-meclis Şahin ve Yusuf ve Zencî Evret ve Ali ve etbâ‘ından es-Seyyid Ahmed b. Abdullah ve İlyas b. Abdullah ve Hasan ve el-Hâc Ali bundan akdem vefât eden karındaşı Ali Ağa’nın eytâmlarının yedlerinde abd-i memlûkleri olan Tokmak nâm kimesneler târih-i kitâbdan yedi ay mukaddem kazâ-i mezbûrda bi-gayr-ı hakkın beni âlet-i câriha ile iki elimden ve başımı darb ve cerh etmeleriyle hâlâ cerh-i mezbûreye ber’-i tâm hâsıl olmamağıla mûceb-i şer‘iyesini mezbûrûndan taleb ve da‘vâ sadedinde fermân-ı âlî ısdâr etmiş idim. Lâkin hâlâ mezbûrûnun Âsitâne’ye ihzârlarından fâriğ olup vesâtet-i muslihîn ile da‘vâ-yı mezkûremden beni an-inkârin mezbûr es-Seyyid Ahmed Ağa ile yüz guruş üzerine inşâ-i akd-i sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr yüz guruşu mezbûr es-Seyyid Ahmed Ağa yedinden tamamen ahz u kabz eylediğimden sonra harc-ı mezkûre ve mâ-yuhdes anhü ve târih-i kitâba gelince sâir beynimizde cârî ahz u i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika de‘â[vî] ve kâffe-i mutâlebât ve eymân [ve] muhâsamâtdan gāibûn [10a] mezbûrûnun ve mezbûr es-Seyyid Ahmed Ağa’nın zimmetlerini ibrâ-i âmm-ı râfi‘u’l-hısâm ile ibrâ ve ıskāt eylediğimde ol dahi bedel-i sulh-ı mezkûra müte‘allika da‘vâdan kezâlik benim zimmetimi ibrâ ve ıskāt eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâmin min-Şevvali’l-mükerrem li-sene selâse ve erba‘în mie ve elf.<br><br>Şuhûdü’l-hâl: Yusuf Efendi müfti-yi Akşehir, Sinanzâde es-Seyyid Ahmed el-kâtib, Halil Beşe Akşehirli, Hacı Mehmed Efendi el-kâtib, Osman b. Hacı Mehmed, Süleyman Ağa b. Mustafa, Hüseyin Efendi b. Ömer-i Akşehir, el-Hâc Mahmud b. Es‘ad Bey alaybeyi sâbıkā an-kazâ-i mezbûr, Osman Beşe sâkin-i kazâ-i mezbûr, Salih Bey b. Veli [an]-kazâi mezbûr</p>          <br><a title="Önceki sayfa" style="text-decoration:none" href="./ayrmetin.php?idno=5792"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5794"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b080"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o463"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>