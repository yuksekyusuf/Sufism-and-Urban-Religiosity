﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 454<br>Hüküm no: 556<br>Orijinal metin no: [70b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Hatice Hatun’un kocası Molla Mustafa ile varisi Emine Hatun arasındaki davaya sulh bedeli karşılığı son verildiği</b><br><br>Sâhib-i arzuhâl Molla Mustafa Mahkeme-i Bâb’da meclis-i şer‘de derûn-ı arzuhâlde mezkûre zevce-i muhteli‘ası müteveffât Hadîce Hatun’un zî-rahm cihetinden vârisesi olmağla bi’l-verâse terekesine vaz‘-ı yed eden Emine Hatun bt. İbrahim mahzarında bundan akdem muhteli‘am müteveffât-ı mezkûre Hadîce Hatun hayâtında benimle ba‘de’l-muhâla‘a yirmi gün mürûrunda tekrâr nefsini huzûr-ı Müslimînde mehr-i müeccel-i ma‘lûme tesmiyesiyle bana tezvîc ettikde ben dahi tezevvüc ve kabûl edip zevce-i menkûham iken mezbûre Hadîce Hatun vefât edip terekesinin nısfı bi’l-ırsi’ş-şer‘î bana isâbet etmekle nısf hisse-i irsiyemi mezbûre Emine Hatun’dan taleb ederim deyü da‘vâ eylediğimde mezbûre Emine Hatun dahi cevâbında mezbûr Molla Mustafa mukaddemâ mahkeme-i şer‘iyyâtda sâbıkā şer‘iyyâtî müderrisîn-i kirâmdan Derviş Mustafa Efendi huzûrunda benim müteveffât-ı mezbûre ile hayâtında ve sahîha olduğu halde mehr-i müecceli ve nafaka-i iddet-i ma‘lûme ve me’ûnet-i süknâsı üzerlerine muhâla‘a olup hukūk-ı zevciyet ve sâire müte‘allıka da‘vâdan her biri âharın zimmetlerini ibrâ etmeleriyle mûrisem talâk-ı bâyin ile mutallaka olmağın vâris olmaz deyü olan def‘imi nâtıka ve mazmûnu sâbit işbu bir kıt‘a muhâla‘a hücceti ile şer‘iyyâtî-i mûmâ-ileyh müdde‘î-i mezbûr Molla Mustafa’yı mu‘ârazadan men‘ etmiş idi deyü müşârün-ileyhin hâtemini hâvî ve mazmûnu min-külli’l-vücûh takrîr-i meşrûhuna mutâbık bir kıt‘a i‘lâm ibrâzıyla ba‘de’d-def‘ ve’l-inkâr mezbûre Emine def‘-i mezkûrunu beyân sadedinde iken beynimizde muslihûn tavassut edip ben da‘vâ-yı mezkûremden mezbûre Emine Hatun ile on beş guruş üzerine sulh olup ve bedel-i sulhü târîh-i i‘lâmdan yüz bir gün tamâmında edâ etmek üzere ba‘de’t-tecîl ve’l-kabûl husûs-ı mezbûra müte‘allıka âmme-i da‘vâdan her birimiz âharın zimmetini ibrâ eyledik deyü takrîri ba‘de’d-tasdîk ve’t-tescîl huzûr-ı âlîlerine i‘lâm olundu.<br><br>Fî 24 min-Muharrem sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6771"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6773"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b454"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o612"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>