﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 306<br>Hüküm no: 149<br>Orijinal metin no: [54a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayakkabı narhı</b><br><br>Bâ-sahh-ı âlî.<br><br>İstanbul kādısı fazîletlü efendi.<br><br>Ayakkabı narhına dâir.<br><br>Dârü’l-hilâfeti’l-aliyye’de mütemekkin ibâdullâhın havâyic-i zarûriyelerinin fiyat-ı mukadderesinden ziyâdeye alınıp verilmemesine ve râdde-i lâyıkasında istikrârı esbâbının istikmâline müstemirren i‘tinâ ve dikkat olunmak lâzıme-i zimmet-i me’mûriyet olduğu derkâr ise de bir müddetden beri ibâdullâhın havâyic-i zarûriyelerinden ma‘dûd olan envâ‘-ı ayakkabıları husûsuna bakılamadığından haffâf esnâfı istedikleri gibi gabn-i fâhiş ile fürûht ederek ibâdullâhı ızrâr etmekde oldukları mesmû‘ ve meşhûd olarak bu husûsun dahi bir taht-ı râbıtaya bend ve tevsîkiyle ibâdullâhın bu bâbda dahi zarâr ve ziyândan vikāyesi lâzım gelmiş olmağla o makūle ayakkabılarının asl-ı mâlı zahîre ihrâc ve gereği gibi hesâb ve dikkat olunarak gerek dikici ve gerek haffâfın kâr-ı şer‘îleri cânib-i şer‘-i şerîfden ta‘yîn olunup vaz‘ olunacak fiyatdan bir akçe ziyâdeye satanlar ve alanlar olur ise bilinmez sûretler ile tebdîller ta‘yîn ve taharrî olunacağından derhâl o misilli bâyi‘ ve müşteri ahz olunarak haklarında tedîbât-ı şedîde mu‘âmelesi icrâ kılınacağını iktizâ edenlerin celb ile gûş-ı hûşlarına ilkā ve tefhîm ve narh ve fiyatını takvîm ile pusulasının Bâb-ı âlî’ye takdîmi husûsuna mübâderet eyleyesiz deyü.<br><br>Fî 27 min-M sene 1243.</p>          <br><a title="Önceki sayfa" style="text-decoration:none" href="./ayrmetin.php?idno=34055"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34057"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b306"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o507"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>