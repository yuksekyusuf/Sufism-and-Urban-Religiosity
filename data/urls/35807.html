﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 217<br>Hüküm no: 132<br>Orijinal metin no: [27b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tütün tüccârından İbrahim Halil Efendi ve Mehmed Emin Efendi’nin kârgîr tütüncü mağazasını Hacı Paşazâde Seyyid Hacı Ahmed Efendi’ye satmaları</b><br><br>Kârgîr tütüncü mağazası 10000 guruş<br><br>Kezâlik dühân tüccârından İbrahim Halil Efendi ve Mehmed Emin Efendi b. Mustafa meclis-i şer‘-i şerîf-i enverde Hayriye tüccârından bâ‘isü’l-kitâb Hacı Paşazâde es-Seyyid el-Hâc Ahmed Efendi b. es-Seyyid Mehmed Emin Efendi mahzarında tütüncü esnâfının kethüdâsı el-Hâc Mehmed Latif Efendi b. İsmail ile duhân tüccarından mazbûtü’l-esâmî on nefer müslim ve beş nefer hıristiyan taraflarından mürsel vekîlleri esnâf-ı merkūme yazıcısı Mehmed Efendi b. el-Hâc Mehmed hâzır olduğu hâlde her biri ikrâr-ı tâm ve takrîr-i kelâm edip mahmiye-i İstanbul duhân gümrüğü civârında Sırık hammâlânı sûkunda vâki‘ bir tarafdan mukaddemâ Küçük Yorgaki ve el-yevm el-Hâc Ebubekir Ağa mağazası ve bir tarafdan mukaddemâ Françko ve el-yevm Tiryakioğlu Bedros mağazası ve bir tarafdan mûmâ-ileyh es-Seyyid el-Hâc Ahmed Efendi mağazası ve taraf-ı râbi‘i tarîk-i âm ile mahdûd merhûm Rüstem Paşa Vakfı müsakkafâtından mûmâ-ileyh es-Seyyid el-Hâc Ahmed Efendi bâ-temessük-i mütevelli bi’l-icâreteyn taht-ı tasarrufunda olan şehriye on guruş kirâ-yı kadîmelü fevkānîsinde iki bâb oda ve bir sofa ve bir memşâ ve vustânîde bir bâb odayı müştemil tahtânî mukaddemâ iki bâb ve el-yevm bir bâb kebîr kârgîr tütüncü mağazası derûnunda mevcûde beyne’l-esnâf gedik ta‘bîr olunur akd-i âti’z-zikrin sudûruna değin yedimizde olup bin iki yüz yetmiş altı senesi Recebi’l-ferdinin on sekizinci günü târihiyle müverraha ve ol târihde Dârü’l-hilâfeti’l-aliyye kādısı olan sudûr-ı izâmdan el-Hâc Hüseyin Hulusi Efendi merhûmun imzâ ve hateminihâviye işbu bir kıt‘a mübâya‘a hücceti ve kethüdâ-yı mûmâ-ileyhin takdîm eylediği bir kıt‘a ilmühaber nâtıklar olduğu üzere yedimizde seviyyen mülk ve hakkımız olan iki kıt‘a mülk âlât-ı lâzime-i ma‘lûmeyi tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile yüz bin guruşa mûmâ-ileyh es-Seyyid el-Hâc Ahmed Efendi’ye bey‘ ve temlîk ve teslîm eylediğimizde ol dahi ber-vech-i muharrer iştirâ ve temellük ve tesellüm ve kabz u kabûl eyledikden sonra semeni olan meblağ-ı merkūm yüz bin guruşu tamâmen bize def‘ u teslîm biz dahi yedinden bi’t-tamâm ve’l-kemâl ahz u kabz edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile kabûlümüzü hâvî ibrâ vü ıskāt eyledik ba‘de’l-yevm iki kıt‘a âlât-ı gedik-i mezkûrlerde bizim aslâ ve kat‘â alâka ve medhalimiz kalmayıp mûmâ-ileyh es-Seyyid el-Hâc Ahmed Efendi’nin mülk-i müşterâsı ve hakk-ı sırfı olmuşdur dediklerinde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi 7 Rebî‘ülâhir sene 1279<br><br>Şuhûdü’l-hâl: Eş-şahidune’s-sabıkūn</p>          <br><a title="Önceki sayfa" style="text-decoration:none" href="./ayrmetin.php?idno=35806"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35808"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b217"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o396"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>