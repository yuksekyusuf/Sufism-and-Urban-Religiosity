﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 3 Numaralı Sicil (H. 1023-1081 / M. 1615-1670)<br>cilt: 52,&nbsp;sayfa: 160<br>Hüküm no: 247<br>Orijinal metin no: [111-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Manolaki’nin cariyesi iken Müslüman olup Meryem adını alan Anaşta’nın mahalle imamına emaneten bırakıldığı</b><br><br>Havâss-ı aliyye kazâsı muzâfâtından kasaba-i Hasköy’de Kiremitçi Ahmed Çelebi mahallesinde sâkin Rusiyyetü’l-asl Anaşta bt. Yuvan nâm câriye-i kâfire meclis-i şer‘-i şerîfde hâzıra olup hâkim-i muvakkı‘u’l-kitâb -tûbâ-lehû ve hüsn-i me’âb- huzûrunda dîn-i bâtılı terk edip şerâit-i mu‘tebere üzere İslâm’a dâhil olup sahibi tefahhus olundukda yine mahalle-i mezbûrede sâkin Manolaki nâm zimmînin câriyesiyim deyü rıkkıyetini mu‘terife olup mezbûr Manolaki dahi meclis-i şer‘a ihzâr olunup suâl olundukda kendünün câriyesi olduğunu mu‘terif olmağın ber-mûceb-i kadîm bir Müslim’e bey‘ etmeye tenbîh ve mezbûrenin ismi Meryem vaz‘ olunup bey‘ edinceye dek mahalle-i mezbûre imâmı Mehmed Efendi’ye emânet verildi.<br><br>Tahrîren fi’l-yevmi’t-tâsi‘ fi’l-işrîn min-şehri Rebî‘i’l-âhir li-sene ihdâ ve semânîn ve elf.<br><br>Şuhûdü’l-hâl: Mehmed Efendi b. Mustafa el-imâm, Mehmed Ağa b. Ahmed Ağa, Mehmed Beşe b. Mustafa, Ramazan Bey b. Abdullah, Dilaver Bey b. Abdullah, Hüseyin b. Abdülkadir</p>          <br><a title="Önceki sayfa" style="text-decoration:none" href="./ayrmetin.php?idno=23160"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23162"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has003&bsm=has003b160"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has003&bsm=has003o209"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>