﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 84<br>Hüküm no: 61<br>Orijinal metin no: [24b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ümmü’l-veled olan Rus asıllı Gülahmer bt. Abdullah’ın hür olduğunun tescili</b><br><br>İşbu sâhibetü’l-kitâb uzun boylu açık kaşlı gök elâ gözlü Gülahmer bt. Abdullah nâm Rûsiyyetü’l-asl câriye mahfil-i şer‘-i şerîfde medîne-i Hazret-i Eyyûb’da Kasımpaşa mahallesinde vefât eden merhûm İbrahim Bey b. Mehmed’in sagīre kızı Fâtıma’nın savb-ı şer‘den vasîsi olup câriye-yi mezbûreye vaz‘-ı yed eden Mehmed Efendi b. Hemdem muvâcehesinde üzerine da‘vâ edip ben merhûm-ı mezbûrun câriye-yi memlûkesi ve ümm-i veledi olup mukaddemâ vefât eden Ahmed nâm veledi benden tevellüd edip ve müslimîn huzûrunda veled-i mezbûr benim oğlumdur deyû ikrâr edip da‘vet etmişdir. Hâlâ mezbûr İbrahim Bey müteveffâ olup ben vech-i muharrer üzre hür olmuşken mezbûr Mehmed Efendi bi’l-vesâye bana mülkiyyet üzre vaz‘-ı yed eder suâl olunup benden kasr-ı yed ettirilmesini taleb ederim deyip gıbbe’s-suâl mezbûr Mehmed Efendi vesâyeti hasebiyle câriye-yi mezbûreye vâzı‘ü’l-yed idiğini ikrâr ve vech-i [25a] muharrer üzre merhûm-ı mezbûrun ümm-i veledi olduğunu inkâr edip ba‘de talebi’l-beyyine udûl-i müslimînden mahalle-i mezbûre sükkânından Mehmed Bey b. Cafer ve Mehmed Çelebi b. Mansur nâm kimesneler li ecli’ş-şehâde mahfil-i şer‘-i şerîfe hâzırân olup ba‘de’l-istişhâd fi’l-vâki‘ câriye-yi mezbûre Gülahmer merhûm-ı mezbûrun İbrahim Bey’in memlûke câriyesi iken mukaddemâ hâl-i hayâtında bizim huzûrumuzda zikr olunan Ahmed benim sulbî oğlumdur, merkūme Gülahmer’den olmuşdur deyû da‘vet etmişdir, biz bu husûsa şâhidleriz şehâdet dahi ederiz deyû edâ-i şehâdet eylediklerinde ba‘de’t-ta‘dîl ve’t-tezkiyye şehâdetleri makbûle olmağın câriye-yi mezbûrenin hürriyetine hükm olundu, vasiyy-i mezbûra kasr-ı yede tenbîh birle mâ hüve’l-vâki‘ bi’t-taleb sebt olundu. Hurrire fî evâili Cumâdelûlâ [sene 1026]<br><br><br>Şuhûdü’l-hâl: Ahmed Çelebi b. İbrahim, Abdi Çelebi b. Ömer el-İmâm, Mustafa Bey b. ( ), Ebûbekir b. Resul, Ali Çelebi [b.] İbrahim, Hüseyin Çelebi b. Hasan, Ahmed b. Murad, Mustafa el-Muhzır, İbrahim el-Muhzır ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=20109"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20111"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b084"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o198"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>