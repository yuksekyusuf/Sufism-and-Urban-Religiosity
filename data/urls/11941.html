﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 62<br>Hüküm no: 23<br>Orijinal metin no: [12-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zehra Hatun’un vefatıyla küçük oğlu Halid’e intikal eden ev hissesinin satışına izin verilmesi</b><br><br>Nazmi, izin: 1 kıt‘a<br><br>Numara: 150, 61 guruş<br><br>Medîne-i Ebî Eyyûb el-Ensârî -radiye anhü’l-bârî- mahallâtından Evlice Baba mahallesinde sâkine iken bundan akdem vefât eden Zenciye Zehra Hatun bt. Abdullah’ın sadrî sagīr oğlu Halid’in babası [ve] velîsi olup mahmûdü’l-hâl idiği ihbâr olunan işbu bâ‘isü’l-kitâb Ahmed Ağa b. Mehmed m. bi’l-velâye takrîr-i kelâm edüp nezâret-i Evkāf-ı Hümâyûn’a mülhak evkāfdan merhûme Mihrişah Vâlide Sultan Hazretleri Vakfı musakkafâtından mahalle-i mezbûrede Bülbülderesi caddesinde vâki‘ sekiz numara ile murakkam ma‘lûmü’l-hudûd ve’l-müştemilât beher şehr yirmi akçe icâre-i müeccelelü bir bâb menzilin altı sehm i‘tibârıyla beş sehm hissesi müteveffât-ı mezbûrenin hayatında bâ-temessük-i mütevellî bi’l-icâreteyn taht-ı tasarrufunda olup ba‘de vefâtihî sagīr-i mezbûra hasbe’l-âde intikāl edüp lâkin menzil-i mezkûr ânen fe-ânen müşrif-i harâb olarak hâsılı harcına vefâ etmeyip bekāsı sagīr-i mezbûr hakkında muzır ve gayr-ı müfîd olmağla sagīr-i mezbûrun menzil-i mezkûrda olan beş sehm hissesi bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunup hâsıl olan nemâsıyla ma‘an hıfz olunmak sagīr-i merkūm hakkında her vechile enfa‘ ve evlâ olduğuna binâen işbu yedimde olup Havâss-ı Refî‘a kādısı fazîletlü es-Seyyid Hüseyin Neş’et Efendi ile İkinci Dâire-i Belediye taraflarından i‘tâ olunan memhûr bir kıt‘a tahmîn-i bedel pusulası mantûkunca sagīr-i mezbûrun menzil-i mezkûrda olan beş sehm hissesi bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla dört bin yüz altmış yedi guruş [13] mukābelesinde âhara ferâğa izin taleb şüd.<br><br>Fî 22 Şevvâl sene [1]300<br><br>Şühûd[ü’l-hâl]: Ataullah Efendi b. İbrahim, el-Hâc Nuri Efendi b. Üveys ve gayruhum.<br><br>Derûn-ı hüccetde bast ü beyân olunduğu üzere veliyy-i mezbûr Ahmed Ağa oğlu sagīr-i mezbûrun menzil-i mezkûrda olan beş sehm hissesini bedel-i misli idiği mütehakkık olan lira-yı Osmânî yüz guruş hesâbıyla dört bin yüz altmış yedi guruş mukābelesinde Münâdî Ataullah Efendi b. İbrahim ol dahi der‘ akab meblağ-ı merkūm veliyy-i mezbûr Ahmed Ağa’ya ba‘de’l-ferâğ veliyy-i mezbûr Ahmed Ağa oğlu sagīr-i mezbûrun mâlından ve li-ecli’l-idâne vasî nasb olunan mezbûr Münâdî Ataullah Efendi yedinden istidâne ve kabz ve bilâ-zarûre umûruna sarfla istihlâk ederek zimmetinde zımânen deyni olan lira-yı Osmânî yüz guruş hesâbı üzere dört bin yüz altmış yedi guruş mukābelesinde beş sehm hisse-i mezkûreyi sagīr-i mezbûra vefâen ferâğ edeceğinden ol-vechile ferâğı icrâ ve sened-i hâkānîsi i‘tâ olunmak üzere işbu mahalle şerh verildi.</p>          <br><a title="Önceki sayfa" style="text-decoration:none" href="./ayrmetin.php?idno=11940"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11942"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b062"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o364"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>