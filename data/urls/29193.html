﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 24 Numaralı Sicil (H. 1138-1151/M.1726-1738)<br>cilt: 21,&nbsp;sayfa: 296<br>Hüküm no: 215<br>Orijinal metin no: [63b-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Saraçhane dışında saraç malzemesi alınıp satılmaması</b><br><br>Ma‘rûz-ı dâ‘î-i devletleridir ki Mahmiye-i İstanbul’da cennet-mekân firdevs-âşiyân merhûm ve mağfûrun-leh Ebü’l-feth ve’l-megāzî Sultân Mehmed Han-ı Gāzî -tâbe serâhu- hazretleri câmi‘-i şerîfi kurbunda vâki‘ Saraçhâne-i kebîr’de olan saraç tâifesinin kethüdâları el-Hâc Mehmed ve yiğitbaşıları Hüseyin ve ihtiyâr ustalarından isimleri cerîdede mazbût yirmi dört nefer müslimîn meclis-i şer‘a her biri şöyle takrîr-i kelâm eylediler ki merhûm-ı müşârün-ileyh hazretleri câmi‘-i şerîfi ve kurbunda vâki‘ Saraçhâne-i kebîr’i müceddeden binâ ve inşâ buyurduklarında mahmiye-i İstanbul’da olan cümle saraç tâifesi Saraçhâne-i kebîr’e nakl ve iskân olunup bi’l-cümle serc ve licâm ve sâir saraç metâ‘ı Saraçhâne-i kebîr’de bey‘ ü şirâ olunup âhar mahallerde kat‘â bey‘ ü şirâ olunmamak üzre hatt-ı hümâyûn-ı şevket-makrûn ihsân olunup ba‘dehû evlâd-ı kirâmları dahi ol fermânları mukarrer tutup, her biri tekrâr hatt-ı hümâyûn-ı şevket-makrûnları ihsân etmeleriyle bu âna gelince hâricde saraç tâifesi olmayıp ve vâki‘ oldukça yine Saraçhâne-i mezkûreye iskân ettirilip nizâm-ı hâlimiz dahi bu vech üzre müte‘ayyin iken hâlâ ba‘zı kimesne hilâf-ı hatt-ı hümâyûn ve mugāyir-i fermân-ı âlî ve nizâm Tavukpazarı’nda ve Hüseyin Ağa odalarında ve ba‘zı esvâkda saraç dükkânları ihdâs edip içlerinde Sipâh çarşısında ve Bitpazarı’nda [64a] kalb ve redî saraç metâ‘ı bey‘ ü şirâ etmeleriyle Saraçhâne-i âmire’nin mu‘attal ve harâb olmasına bâ‘is ve nizâm-ı hâlimiz muhtel ve müşevveş ve ibâdullâh dahi mutazarrır olur deyû teşekkî ve her birinin mazmûnu min külli’l-vücûh takrîr-i meşrûhlarına mutâbık müte‘addid hatt-ı hümâyûnlar ile muhallâ fermân-ı vâcibü’l-imtisâl ibrâz ettiklerinde, zikr olunan Sipâh çarşısında ve Bitpazarı’nda mâl-ı meyyit nidâ ve müzâyede olundukda içlerinde saraç metâ‘ı zuhûr etmekle bi’l-külliye men‘i asîr olduğuna binâen, ba‘de’l-yevm Sipâh çarşısında ve Bitpazarı’nda mâl-ı meyyitden zuhûr eden ancak köhne ve müsta‘mel saraç metâ‘ı bey‘ ü şirâ olunup ondan mâ‘adâ cedîd saraç tâifesi Saraçhâne’ye nakl olunup âhar mahallerde kat‘â saraç dükkânı ve odası olmayıp ve saraç metâ‘ı bey‘ ü şirâ olunmamak üzre kıbel-i şer‘den tenbîh olunup mûcebince tuğrâ-yı sultânî ile muhallâ hükm-i hümâyûn recâ eyledikleri huzûr-ı âlîlerine i‘lâm olundu. El-emru li men lehü’l-emr. Fî 13 Rebî‘ilevvel fî sene [1]139.</p>          <br><a title="Önceki sayfa" style="text-decoration:none" href="./ayrmetin.php?idno=29192"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29194"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist024&bsm=ist024b296"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist024&bsm=ist024o573"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>