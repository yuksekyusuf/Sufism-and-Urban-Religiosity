﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 252<br>Hüküm no: 307<br>Orijinal metin no: [65a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sara bt. Serkiz’in Ariton ve Avasip v. Ağya’da olan alacağın Haçador v. Ariton’un üzerine havale olunması</b><br><br>Mahmiye-i İstanbul’da Kâtib Kasım mahallesi sâkinelerinden olup zâtı ma‘rifet-i şer‘iyye ile ârifân Avanos v. Şamuk ve Avanit [v.] Marat nâm zimmîler ta‘rîfleriyle mu‘arrefe olan Sara bt. Serkiz nâm Nasrâniye meclis-i şer‘-i şerîf-i enverde mahalle-i mezbûr sâkinlerinden bâ‘is-i hâze’s-sifr Ariton ve [A]vasip v. Ağya nâm zimmîler muvâcehelerinde ikrâr ve takrîr-i kelâm edip mezbûrân Ariton ve Avasip zimmetlerinde yedimde olan hüccet-i şer‘iyye nâtık olduğu üzere vasîleri olduğum yetîmlerin mâllarından mezbûrân Ariton ve Avasip’e yüz guruş idâne ve teslîm, onlar dahi ale’l-iştirâki’s-seviy istidâne ve kabz edip her biri âharın zimmetine lâzım gelen meblağa tarafeynden emr ve kabûlü hâviye kefâlet-i sahîha-i şer‘iyye ile kefîl olduklarından sonra meblağ-ı mezbûr yüz guruşun kırk beş guruşunu bi’d-defe‘ât rıbh olmak üzere makbûzum iken asl-ı mâl olmak üzere verdik demeleriyle asla mahsûb edip bâkī elli beş guruşunu mahalle-i mezbûre sâkinlerinden işbu hâzır bi’l-meclis Haçador v. Ariton nâm zimmî üzerinde havâle-i sahîha-i şer‘iyye ile havâle edip ol dahi havâle-i mezkûreyi kabûl etdiğinden sonra asl-ı mâl-ı mezkûre ve fâideye müte‘allika da‘vâ ve nizâ‘ım kalmadı dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ ve’l-ışrîn min-Saferi’l-hayr li-sene mi’e ve elf.<br><br>Şuhûdü’l-hâl: Mustafa Çavuş b. Mehmed, İbrahim Çelebi b. Ahmed, Mehmed Çelebi b. Abdi, Avanos v. Şamuk, David v. Marat, Haçador v. Ariton.</p>          <br><a title="Önceki sayfa" style="text-decoration:none" href="./ayrmetin.php?idno=28331"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28333"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b252"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o335"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>