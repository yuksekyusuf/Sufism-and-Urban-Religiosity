﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 312<br>Hüküm no: 443<br>Orijinal metin no: [50b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Tevfikîzâde Ahmed Efendi’ye, Nişâncı Paşa Vakfı’ndan kiraladığı evi tamir ettirmesine izin verildiği</b><br><br>Dârü’s-saltanati’l-aliyye Kostantıniyye el-mahmiyyede vâki‘ merhûm Nişâncı Paşa vakfına mütevellî olan fahrü’l-a‘yân Ahmed Çelebi b. Ali tarafından husûs-ı âti’z-zikre vekîl olup, hasm-ı şer‘-i câhid mahzarında Sinan Efendi b. el-Hâc Hüseyin ve Sefer Efendi b. el-Hâc Yusuf şehâdetleri ile şer‘an vekâleti sâbite olan fahrü’l-akrân Yusuf Çavuş b. Hüdâverdi meclis-i şer‘-i şerîfde, bâ‘is-i tenmîk-ı hâze’l-kitâb iftihârü’l-müdakkikīni’l-kirâm muhtâru’l-muhakkikīni’l-fihâm Ahmed Efendi eş-şehîr bi Tevfîkīzâde mahzarında takrîr-i kelâm edip, vakf-ı mezbûrdan mahmiye-i mezbûrede Kâtib Şemseddin mahallesinde vâki‘, iki cânibi Yeniçeri ağasına mahsûs olan saray ve bir tarafı tarîk-i hâs ve bir tarafı tarîk-i âm ile mahdûd olup, muhavvata-i dâhiliyesi üç bâb beyti ve bir matbahı ve bir hamamı ve kenîfi ve muhavvata-i hâriciyesi bir büyük sofayı ve sofanın iki cânibinde birer odayı ve bir harâbe odayı ve bağçe ve kenîfi müştemil [ve] ulemâdan bir kimesneye îcâr oluna deyû şart olunan menzil, mûmâ-ileyh Ahmed Efendi’nin taht-ı icâresinde olup, yevmî sekiz akçe ile müvekkilim müşârun-ileyh mütevellî bundan akdem îcâr etmişler idi. Lâkin menzil-i mezbûr mürûr-ı dühûr ve kürûr-ı şühûr ile harâb ve sakf u cidârânı mâ’il-i turâb olup, cânib-i vâkıfdan müsâ‘ade olmayıp, meremmât-ı lâzımesine kâfi mâl-ı vakf olmamağın, mûmâ-ileyh efendiye menzil-i mezbûru kendi mâlın ile ta‘mîr ve meremmet eyle, harc u sarf ettiğin meblağ yevmî sekiz akçe icâre-i müecceleye mahsûb olsun deyû binâya izin verip, vech-i meşrûh üzre izn ü îcârda cânib-i vakfa nef‘ müşâhede olunup, müvekkilim mütevellî-i müşârun-ileyh menzilin harâb u yebâb olmasından siyânet ve himâyeti re’y-i savâb mu‘âyene etmiş idi. Hâlâ mûmâ-ileyh Ahmed Efendi imâretine azîmet etmeğin, kıbel-i şer‘den ehl-i hibre ile menzil-i mezbûrun üzerine varılıp ne mikdâr akçe ile ta‘mîr olunmak mümkündür tahmîn-i sahîh ile tahmîn olunmasın taleb ederim dedikde, savb-ı şer‘-i kavîmden mefharü’l-müderrisîn Mevlânâ Abdüsselam Efendi ile Hâssa mi‘mârlardan Üstâd Ali Bey ve Üstâd Mustafa b. Abdullah irsâl olunup, cîrânından ahvâl-i binâya vukūfu olan Müslimîn ile mahall-i merkūma varıp nazar ettiklerinde, hâl zikr olunan minvâl üzre olup, menzil-i mezbûrun muhavvata-i dâhiliye ve hâriciyesinde olan büyût-ı müte‘addide ve hamam ve sakflarını ve kenîfini mi‘mârân-ı mezbûrân mesâha ettiklerinde, duvarlarına ve sakflarına ve pencerelerine ve üstâdiyye ve ırgādiyye ve sâir levâzım-ı mühimmesine cem‘an doksan yedi bin yüz akçe harc u sarf olunur, noksan ile ta‘mîr mümkün değildir deyû mi‘mârân-ı merkūmân sâir ehl-i vukūf ittifâkıyla haber verdiklerinde, vâki‘ hâli mevlânâ-yı mezbûr mahallinde tahrîr ve mahfil-i kazâda ihbâr ve takrîr etmeğin, mûmâ-ileyh Ahmed Efendi’ye vech-i mübeyyen üzre binâya kıbel-i şer‘den dahi izin verilip, mâ hüve’l-vâki‘ bi’t-taleb ketb ve imlâ olunup yedine def‘ olundu ve teslîm olundu. Tahrîren fî evâsıtı Cemâziyelâhir li sene seb‘a ve ışrîn ve elf.<br><br><br>Şuhûdü’l-hâl: Mevlânâ Esad Efendi b. İbrahim, Abdi Çelebi b. ( ), Ebûbekir Efendi, İbrahim Çavuş.</p>          <br><a title="Önceki sayfa" style="text-decoration:none" href="./ayrmetin.php?idno=24547"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24549"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b312"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o546"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>