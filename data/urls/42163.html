﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 101<br>Hüküm no: 57<br>Orijinal metin no: [11b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman Ağa’ya kefaletten dolayı olan borcunu ödemesi hususunda Çukadar Ahmed’e tenbihte bulunulması</b><br><br>Ma‘rûz,<br><br>Sâhib-i arzuhâl el-Hâc Süleyman Ağa b. Mehmed mahfil-i şer‘iyyâtda derûn-ı arzuhâlde mezkûrü’l-ism Kürkçü Hıristo v. Mihal zimmî muvâcehesinde Çukadâr Ahmed b. Ahmed hâzır iken yedimde olup bin yüz altmış sekiz senesi şehr-i Rebî‘ülevveli’nin on beşinci günü târîhiyle müverrah işbu bir kıt‘a deyn temessükü mantûkunca yedimden müşterâ ve makbûz iki bin yüz on yedi keyl şa‘îr bahâsından mezbûr Çukadâr Ahmed zimmetinde dokuz yüz elli guruş hakkım olup meblağ-ı mezkûrun edâsına bi’l-emr ve’l-kabûl mesfûr Kürkçü Hıristo kefîl ve zâmin olup kefâleti temessük-i mezkûre tahrîr olundukdan sonra meblağ-ı mezbûrun dokuz guruşu mukābelesinde mersûm Hıristo zimmî bir tahta yalancı kakum kürk bana bey‘ ve teslîm, ben dahi iştirâ ve kabz etmiş idim. Hattâ mezbûr Çukadâr Ahmed yedimde olup târîh-i i‘lâm-ı şehrî Recebi’l-ferdin dokuzuncu günü târîhiyle müverrah bir kıt‘a i‘lâm-ı şer‘î mantûkunca meblağ-ı mezkûrun bana edâsıyla ilzâm olunmağın meblağ-ı bâkī-i mezkûr dokuz yüz kırk bir guruşu ber-vech-i muharrer kefâletine binâen mesfûr Hıristo zimmîden hâlâ taleb ederim deyü ba‘de’d-da‘vâ ve’l-inkâr müdde‘î-i mezbûr el-Hâc Süleyman Ağa vech-i meşrûh üzere müdde‘âsını lede’t-tezkiye şehâdetleri makbûle olan Debbâğyunus mahallesinden Ali Ağa b. el-Hâc Mehmed ve Hızır Bey mahallesinden Hafız Mustafa Efendi b. Mehmed şehâdetleriyle mezbûr Çukadâr Ahmed ve mesfûr Hıristo muvâcehelerinde vech-i şer‘î üzere isbât etmeğin mûcebiyle meblağ-ı bâkī-i mezkûr dokuz yüz kırk bir guruşu bi-hükmi’l-kefâle müdde‘î-i mezbûr el-Hâc Süleyman Ağa’ya edâ ve teslîme kefîl-i mesfûr Kürkçü Hıristo zimmîye tenbîh olunduğu huzûr-ı âlîlerine i‘lâm olundu.<br><br>Fî 15 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42162"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42164"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b101"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o604"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>