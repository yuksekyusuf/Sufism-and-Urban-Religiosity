﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 371<br>Hüküm no: 414<br>Orijinal metin no: [61a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Atami v. Hanto’nun Kostantin Voyvoda v. Duka’dan alacağını taksitlendirdiği</b><br><br>Sâbıkā Boğdan Voyvodası olan Kostantin Voyvoda v. Duka mahfil-i şer‘de işbu hâmilü’r-rakīm Atami v. Hanto nâm zimmî muvâcehesinde ikrâr ve takrîr-i kelâm edip ben târih-i kitâba gelince merkūm Atami’nin mahrûse-i Galata’ya tâbi‘ Arnavud karyesinde vâki‘ ma‘lûmü’l-hudûd menzilinde on dokuz sene mikdârı icâre-i ma‘lûme ile sâkin olduğum cihetle hâlâ sinîn-i merkūmede müctemi‘a olan icâre vesâire beynimizde cereyân eden ahz u i‘tâyı hesâb ve kitâb eylediğimizde merkūm Atami’nin zimmetinde bin dokuz yüz guruş hakkı zuhûr etmeğin hâlâ meblağ(-ı mezbûr]bin dokuz yüz guruş cihet-i merkūmeden merkūm Atami’ye zimmetimde edâsı lâzım deynimdir dedikde gıbbe’t-tasdîki’ş-şer‘î merkūm Atami dahi meclis-i mezkûrda voyvoda-i merkūm muvâcehesinde takrîr-i kelâm edip merkūm Kostantin Voyvoda ânifen zikr olunan deyn-i merkūmu ucâleten bana edâya adem-i kudretinden nâşî isti‘câl etmeğin ben dahi meblağ-ı mezbûru işbu târih-i kitâb senesi şehr-i Rebî‘ülevveli gurresinden on ay tamâmına değin edâ ve teslîm eylemek üzere voyvoda-i merkūmu te’cîl eylediğimde ol dahi ecel-i mersûm hulûlüne değin meblağ-ı merkūmu bana edâya ta‘ahhüd ve iltizâm eyledi dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’r-râbi‘ ve’l-ışrîn min-Saferi’l-hayr li-sene semân ve selâsîn ve mi’e ve elf.<br><br>Şuhûdü’l-hâl: Ahmed Efendi b. Süleyman, Süleyman Efendi b. Osman, Molla İbrahim el-mukayyid, Ali Efendi b. Ömer Efendi, Mehmed Çelebi haffâf, Ahmed b. Mehmed, Haffâf Hüseyin Çelebi, Münadi Süleyman Çelebi, el-Hâc Mehmed b. Abdullah, Kürkcübaşı Manol, Kürkcübaşı Anaştaş, Kontantin v. Yani, Gabril v. Ferhad, Kostantin v. Praşkova. </p>          <br><a title="Önceki sayfa" style="text-decoration:none" href="./ayrmetin.php?idno=22152"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22154"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b371"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o421"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>