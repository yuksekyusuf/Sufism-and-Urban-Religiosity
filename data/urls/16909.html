﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 355<br>Hüküm no: 295<br>Orijinal metin no: [77b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Efendi’nin vârislerinden kardeşi Hatib Mehmed Efendi’nin terekeden hissesini alarak diğer vârislerin zimmetlerini ibra etmesi</b><br><br>Medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Takyecibaşı Mahallesi ahâlîsinden olup bundan akdem vefât eden eşrâf-ı kuzâtdan Mustafa Efendi b. Ahmed’in verâseti zevce-i menkûha-i metrûkesi Âişe Hatun bt. Mehmed ile sulbiye kebîre kızı diğer Âişe Hatun ve li-ebeveyn er karındaşı Hatîb Mehmed Efendi’ye münhasıra ve tashîh-i meselesi sekiz sehmden i‘tibâr olunup sihâm-ı mezbûreden bir sehmi zevcesi mezbûre Âişe Hatun’a ve dört sehmi kızı mezbûre diğer Âişe Hatun’a ve bâkī üç sehmi mezbûr Mehmed Efendi’ye isâbeti tahakkukundan sonra mezbûr Mehmed Efendi meclis-i şer‘-i şerîf-i enverde mezbûretân Âişe Hatun ve diğer Âişe Hatun taraflarından husûs-ı âti’l-beyânda tasdîka sâbitü’l-vekâle vekîlleri olan işbu râfiʻü’l-kitâb Mustafa Efendi b. Mehmed mahzarında bi’l-verâse ikrâr-ı tâm ve takrîr-i kelâm edip karındaşım müteveffâ-i mezbûrun terekesinden ba‘de ihrâci’l-mesârif ve’d-düyûn ber-mûceb-i defter tashîh-i merkūm üzere bana isâbet eden iki yüz otuz guruşu müvekkiletân-ı mezbûretân Âişe Hatun ve diğer Âişe Hatun bana def‘ ve teslîm, ben dahi ber-vech-i muharrer meblağ-ı mezbûru yedlerinden bi’t-tamam ahz u kabz eyledim, baʻde’l-yevm karındaşım müteveffâ-i mezbûrun terekesine müte‘allika âmme-i mîrâs da‘vâsından müvekkiletân-ı mezbûretân Âişe Hatun ve diğer Âişe Hatun’un zimmetlerini bi’l-verâse ibrâ ve ıskāt edip husûs-ı mîrâsa müte‘allik vechen mine’l-vücûh ve sebeben mine’l-esbâb katʻâ da‘vâ ve nizâ‘ım yokdur dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbiʻ min-Cemâziyelevvel sene tisʻa ve hamsîn ve mi’e ve elf.<br><br>Şuhûdü’l-hâl: Hüseyin Çelebi b. Mustafa tâbiʻ-i Ebûbekir Ağa, es-Seyyid Halil Ağa b. el-Hâc Mustafa, es-Seyyid Mehmed Ağa b. es-Seyyid Mustafa, es-Seyyid Ahmed b. es-Seyyid Mehmed, Feyzullah Çelebi b. ( ) tâbi‘-i Ebûbekir Ağa, es-Seyyid Mehmed b. ( ) tâbi‘-i Ebûbekir Ağa.</p>          <br><a title="Önceki sayfa" style="text-decoration:none" href="./ayrmetin.php?idno=16908"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16910"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b355"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o418"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>