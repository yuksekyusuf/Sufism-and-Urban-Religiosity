﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 622<br>Hüküm no: 1015<br>Orijinal metin no: [115b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eyüb kazâsının vergilerinin toplanmasında kanun ve nizamlara uyulması</b><br><br>Kıdvetü’n-nüvvâbi’l-müteşerriʻîn, Haslar kazâsında nâibü’ş-şerʻ olan mevlânâ ( ) −zîde ilmuhu− tevkīʻ-i refîʻ-i hümâyûn vâsıl olıcak maʻlûm ola ki; hazîne-i âmiremde mahfûz mevkūfât defterleri mûcebince İstanbul nâm-ı diğer Ebâ Eyüb Ensârî kazâsının yüz on üç ve bir sülüs ve bir rubʻ avârız hânesi olup bin yüz altmış iki senesine mahsûben cemʻ ü tahsîli lâzım gelmeğin ( ) deruhde olunup yedine verilen mühürlü, nişanlı mevkūfât defteri sûreti mûcebince cemʻ ü tahsîli ve dâhil-i tersâne-i âmirem etdirilmek emrim olmuşdur, buyurdum ki; hükm-i şerîfimle mübâşir-i mezbûr vardıkda bu bâbda sâdır olan emrim üzere amel edip dahi târîh-i mezbûra mahsûben kazâ-i mezbûrun ol mikdâr avârız hânesi olup tersâne-i âmirem ocaklığı olmağla beher avârız hânesinde dörder yüz yirmi dokuzar akçe kürekci bedeli mîrîlerin irsâl olunan mühürlü ve nişanlı mevkūfât defteri sûreti mûcebince vakt ü zamânıyla yerli yerinde cemʻ ü tahsîl ve dâhil-i tersâne-i âmirem etdirdip hilâf-ı emr u defter kimesneye taʻallül ve muhâlefet etdirmeyesin ve bundan mâʻadâ mübâşir-i merkūmun cihet-i maʻâşı içün beher avârız hânesinden onar akçe vech-i maaş ve on beşer akçe harc-ı tersâne aldırılıp ve avârız içün alınan akçenin mezbûr onar akçesinden bir Esedî guruş tahsîl olunup ve hîn-i tahsîlde mîrî içün alınan akçeyi hazîne-i âmireme alındığı vech üzere aldırıp bundan ziyâde ve noksan alınmaya ve aldırmayasın kesr-i defterden ve noksan-ı hâneden ve fermânımdan ziyâde talebiyle reʻâyâ fukarâsına zulm ü taʻaddîden be-gāyet ihtirâz ve ictinâb eyleyesin şöyle bilesin alâmet-i şerîfime iʻtimâd kılasın.<br><br>Tahrîren fi’l-yevmi’s-sâlis min-Zi’lkaʻde li-sene ihdâ ve sittin ve miʼe ve elf.<br><br>Kostantıniyyeti’l-mahrûse</p>          <br><a title="Önceki sayfa" style="text-decoration:none" href="./ayrmetin.php?idno=17967"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17969"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b622"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o656"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>