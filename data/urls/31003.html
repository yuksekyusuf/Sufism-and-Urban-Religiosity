﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 233<br>Hüküm no: 249<br>Orijinal metin no: [33b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Emine bt. Sinan Ağa’nın, Yani v. Mihail’deki alacağını tahsil ettiği</b><br><br>Ma‘rûz<br><br>Mahrûse-i Bursa’da Debbâğlar Mahallesi’nde sâkine Şerîfe Emine bt. Sinan Ağa tarafından husûs-ı âti’l-beyânda vekîl olduğu zâtını ârifân es-Seyyid el-Hâc Mustafa b. İbrahim ve Hasan b. İbrahim şehâdetleriyle sâbit olan kuzâtdan Mehmed Said Efendi b. Süleyman meclis-i şer‘-i münîrde Rusyalı himâyesinde olan sefîne reisi Yani v. Mihal muvâcehesinde mersûm Yani müvekkilem merkūme Şerîfe Emine’nin müstakillen malı olan iki bin beş yüz guruş kıymetli çektirme tâ‘bir olunur sefînesinde reisi olmağla derûnunda sermâyesi olan bin guruşu mersûm Yani zimmî bin iki yüz bir senesi hilâlinde ahz ve müvekkilem merkūmenin izinsiz Kırım diyârına getirip sefîne-i mezkûreyi âhara bey‘iyle istihlâk etmeğin kıymet-i mezkûresi ile nakd-i merkūm bin guruşu mersûm Yani zimmîden bi’l-vekâle taleb ederim deyü Tercümanı Antoni Maroni hâzır olduğu hâlde mukaddemâ da‘vâ eylediğimde mersûm Yani zimmî dahi ber-vech-i muharrer müdde‘âmı inkâr etmekle ben beyâna havâle olunmuşdum el-hâletü hâzihi tavassut-ı muslihîn ile beynimiz ıslâh ve tevfîk olunmağın mersûm Yani’nin tarafından tevkîl eylediği işbu hâzır bi’l-meclis kapıoğlanı Anparson bi-tarîkı’s-sulh bana sekiz yüz guruş def‘ ve teslîm ben dahi bi’l-vekâle ba‘de’l-kabz bi’l-cümle husûs-ı mezkûra müte‘allika âmme-i de‘âvî ve kâffe-i mütâlebâtdan mesfûr Yani’nin zimmetini ibrâ-yı âmm-ı sahîh-i şer‘î ile bi’l-vekâle ibrâ ve iskāt eylediğimde vekîl-i mersûm Anparson zimmî ber-vech-i muharrer ibrâmı bi’l-vekâle kabûl ile kat‘-ı nizâ‘ eyledik deyü ikrâr ve tasdîkleri tescîl ve İslâmbol Mahkemesi’nden huzûr-ı âlîlerine i‘lâm olundu.<br><br>Fî-9 min-Zilhicce sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=31002"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31004"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b233"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o629"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>