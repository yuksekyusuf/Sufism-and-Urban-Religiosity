﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 205<br>Hüküm no: 145<br>Orijinal metin no: [32b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Turşucu Ahmed Odabaşı’nın terekesinden Ayşe Hatun ile küçük çocuklar Saliha ve Ayşe’nin haklarını aldıkları</b><br><br>Husûs-ı âti’l-beyanın mahâllinde ketb ü tahrîri için savb-ı şer‘-i enverden Mevlânâ İskilibî Mehmed Efendi irsâl olunup ol dahi mahmiye-i İstanbul’da Şeyh Hasan Paşa mahâllesinde sâkin iken bundan akdem vefât eden Tur[şu]cu Ahmed Odabaşı b. Abdullah’ın menziline varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde müteveffâ-yı mezbûrun verâseti zevce-i menkûha-i metrûkesi Âişe Hatun bt. Osman ile sulbiye kebîre kızları Saliha Hatun ve Âişe’ye ve sulbiye sagīre kızı Hadîce’ye münhasıra ve tashîh-i meselesi yirmi dört sehmden olup sihâm-ı mezbûrenin üç sehmi zevce-i mezbûre Âişe Hatun’a ve yedişer sehmi mezbûrât Saliha Hatun ve Âişe ve Hadîce nâm sagīre isâbeti tahakkukundan sonra zâtı ta‘rîf-i şer‘î ile mu‘arrefe olan zevce-i mezbûre Âişe Hatun asâleten ve mezbûre Saliha Hatun’un zevci ve tarafından husûs-ı âti’l-beyanda müseccel vekîli Veli Ağa b. Mehmed vekâleten ve zâtı kezâlik ta‘rîf-i şer‘î ile mu‘arrefe olan mezbûre Âişe asâleten meclis-i ma‘kūd-ı mezkûrda sagīre-i mezbûre Hadîce’nin tesviye-i umûruna bâ-hüccet-i şer‘iyye vasiyy-i muhtârı olmağla terekesine bi’l-vesâye vâzı‘ü’l-yed olan işbu bâ‘isü’l-kitâb Süleyman Ağa b. Ali mahzarında her biri bi’l-asâle ve bi’l-vekâle ikrâr ve takrîr-i kelâm edip mûrisimiz müteveffâ-yı mezbûr Turşucu Ahmed Odabaşı’nın terekesi tahrîr ve ba‘de-ihrâci’l-masârıf ve’d-düyûn ber-mûceb-i defter-i kassâm-ı askerî hisselerimize isâbet eden vasiyy-i mezbûrun yedinde olan sekiz bin beş yüz akçeden zevce-i mezbûre Âişe Hatun’un sümün hissesine bin beş yüz akçe ve mezbûretân Saliha Hatun ve Âişe’nin hisselerine üçer bin beşer yüz akçeyi vasiyy-i mezbûr Süleyman Ağa bize def‘ u teslîm biz dahi asâleten ve vekâletimiz hasebiyle vasiyy-i mezbûr yedinden meblağ-ı mecmû‘-ı mezbûr sekiz bin beş yüz akçeyi tamâmen ahz u kabz eyledik min-ba‘d meblağ-ı mecmû‘-ı mezbûr sekiz bin beş yüz akçeden vasiyy-i mezbûr Süleyman Ağa yedinde ve zimmetinde bir akçe ve bir habbe bâkī kalmadı dediklerinde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ba‘dehû ma‘an irsâl olunan Hüseyin Çelebi b. Mehmed ve Salih Çelebi b. Halil ile meclis-i şer‘a gelip alâ-vuku‘ihî inhâ etmeğin mâ-vaka‘a bi’t-taleb ketb olundu.<br><br>Fî 28 min-Cumâdelûlâ sene 1143.<br><br>Şuhûdü’l-hâl: Derviş Mehmed Efendi b. Mehmed Emin, Yusuf Efendi b. Abdurrahman, el-Hâc Hasan Efendi b. Ali, Hüseyin Odabaşı b. Mehmed, Mustafa Odabaşı b. Hasan, Hüseyin Beşe b. Mahmud</p>          <br><a title="Önceki sayfa" style="text-decoration:none" href="./ayrmetin.php?idno=37949"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37951"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b205"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o576"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>