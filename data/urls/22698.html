﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 326<br>Hüküm no: 502<br>Orijinal metin no: [49a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Agop v. Bedros’a tasarrufundaki yanmış vakıf menzil arsası üzerine yapacağı binanın etrafındaki Müslüman evlerinin mahremiyetini ihlal etmeyecek şekilde inşa etmesinin tembih olunduğu</b><br><br>İşbu i‘lâmda mezkûr ahâlî hasm-ı mersûm ile beynleri tevfîk olunup işbu i‘lâm kaydı terkīn ve iki varak aşağı sahîh i‘lâmı kaydolunmuşdur.<br><br><<Sâye-i nezâret-i hazret-i şeyhülisâm sellemehü’s-selâmda âsûde evkāf müfettişi eşrâf-ı kuzât-ı kirâmdan fazîletlü Mehmed Sâdık Efendi tarafından meb‘ûs Abdullah Efendi ile imtisâlen li’l-emri’l-âlî mahrûse-i Galata Bâb Mahkemesi’nden mürsel Kâtib Şerif Mehmed Emin Efendi dâ‘îleri hâssa mi‘mârı hulefâlarından es-Seyyid Mehmed Salih ve Mehmed halîfeler ile mahrûse-i mezbûre mahallâtından Bereketzâde Mahallesi’nde kâin derûn-ı arzuhâlde mesfûru’l-ism Agop zimmînin mutasarrıf olduğu muhterik bir bâb vakıf menzil arsasına varıp huzûr-ı Müslimînde bi’l-ma‘iyye akd-i meclis-i şer‘-i âlî eylediklerinde mahalle-i mezbûre imâmı es-Seyyid Ali Efendi ve Moralı es-Seyyid Hasan Efendi ve ahâlîsinden ashâb-ı arzuhâl el-Hâc Ya‘kub Ağa ve es-Seyyid Mustafa Ağa ve el-Hâc Ahmed Ağa ve Hasan ve Kādızâde Mehmed Ağa ve diğer es-Seyyid Mustafa Ağa ve es-Seyyid Süleyman Ağa ve es-Seyyid Ya‘kub Ağa ve es-Seyyid Mustafa Ağa ve Ömer Çavuş ve Memiş Çavuş ve İbrahim Çavuş ve Mehmed Salih Ağa ve Osman Ağa ve Ketenci Molla Osman ve es-Seyyid Mehmed Sâdık Ağa ve el-Hâc Mehmed Ağa ve sâir mazbûtü’l-esâmî altmış neferden mütecâviz kimesneler meclis-i ma‘kūd-ı mezkûrda mesfûr Agop v. Bedros zimmî muvâcehesinde Kapudan-ı deryâ-yı esbak merhûm Gāzi Hasanpaşa Vakfı mütevelliyesi fahrü’l-muhadderât Emine Hanım tarafından Câbî-i vakf el-Hâc Ali Efendi ve Cebecibaşı Vakfı Mütevellîsi el-Hâc Hüseyin Efendi hâzır oldukları hâlde herbiri takrîr-i kelâm ve ifâde-i merâm edip vakfeyn-i mezkûreynden mürekkeb olmak üzere mesfûr Agop zimmînin bi’l-icâreteyn tasarrufunda olan bir bâb menzil bundan mukaddemce vukū‘ bulan harîkde külliyyen muhterik olup arsa-yı sırfla kalıp bu esnâda mutasarrıfı mesfûr arsa-yı merkūme üzerine menzil binâsına mübâşeret eyledikde vaz‘-ı kadîmi üzere binâ etmeyip mugāyir-i fermân-ı âlî ebniye-i merkūmenin kadîmi on beş zirâ‘dan mütecâviz terfî‘ dâ‘iyyesinde olmağla bu makūle zimmî menâzi[l]inin medd ü irtifâ‘ı on zirâ‘dan ziyâdesi bâ-evâmir-i aliyye memnû‘ olduğundan mâ‘adâ mesfûr Agop zimmî ziyâde terfî‘ eylediği takdîrce civârında kâin büyût-ı Müslimîne olan nezâret ve havâlesini ref‘ bir vechile mümkün olmamağla hem-civâr olan müminîn ve muvahhidîne ızrâr kasdıyla inşâ eylediği ebniye-i mezkûrenin kaddini mugāyir-i evâmir-i aliyye terfî‘ husûsunda ikrâr [ısrâr] etmemek üzere mesfûre Agop zimmîye tenbîh olunmak matlûbumdur deyü da‘vâ eylediklerinde mersûm Agop zimmî dahi cevâbında işbu yedimde olan bin yüz doksan üç senesi ve bin iki yüz senesi tarihleriyle müverrah ve bâlâları sahh-ı mekârim-semûhla muvaşşah iki kıt‘a i‘lâm mantûkunca mutasarrıf olduğum menzil-i mezkûrenin kable’l-harîk medd ü irtifâ‘ı on üç zirâ‘ olmağla ber-mantûk-ı i‘lâm-ı mezkûreyn kadîmi üzere on üç zirâ‘ terfî‘ etmek murâdımdır deyü ibrâ[z] eylediği doksan üç senesi tarihiyle müverrah bir kıt‘a ihbâr i‘lâmında zirâ‘ mahalleri benek ile sonradan on üç zirâ‘ tahrîr olunduğu zâhir olmağın iştibâh vâki‘ olup husûs-ı mezkûr mi‘mârân-ı mezbûrândan istintak olundukda onlar dahi bu misillü re‘âyâ menzilinin kadd ü irtifâ‘ı on zirâ‘ olmak üzere ruhsat-ı aliyye verilip ziyâdesi irâde-i aliyyece memnû‘dur deyücek verdiklerini mezbûrân dâ‘îleri mahallinde tahrîr [49b] ve bi-ecmâ‘ihim meclis-i şer‘a gelip tarafeyn muvâcehelerinde inhâ ve zikrolunan i‘lâmları ibrâz eylediklerinde fi’l-vâki‘ esâs olan doksan üç senesi tarihiyle müverrah i‘lâm-ı mezkûrun zirâ‘ mahalleri kısmı fâhiş mahkûk ve kadden on zirâ‘dan ziyâdesi meşkûk olmağla kable’l-harîk on zirâ‘ olmak ihtimâli gālib olduğundan başka târih-i i‘lâm senesi Ramazani’l-mübâreki evâsıtında mahrûse-i mezbûrede vukū‘ bulan harîkde muhterik arsa üzerine inşâ olunan ebniye vaz‘-ı kadîmi tecâvüz etmemek üzere bâlâsı tuğra-yı garrâ ile mu‘anven çend rûz mukaddem emr-i âlî sâdır olmağın ol vechile husûs-ı mezkûr re’y-i rezîn-i âsafânelerine menût mevâddan idüğü bi’[l]-iltimâs huzûr-ı âlîlerine i‘lâm olundu.<br><br>Fî 6 Zilka‘de sene 1221>></p>          <br><a title="Önceki sayfa" style="text-decoration:none" href="./ayrmetin.php?idno=22697"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22699"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b326"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o456"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>