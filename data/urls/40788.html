﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 496<br>Hüküm no: 509<br>Orijinal metin no: [74b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Mehmed Ağa’ya ihale olunan Gümülcine ve ona bağlı yerlerdeki Kıptîlerin vergilerinin tahsili işinin varisleri tarafından vekil tayin olunan Hayrullah Ağa tarafından yapılıp kendilerine teslim edildiği</b><br><br>Mahmiye-i İstanbul’da Horhor Çeşmesi kurbünde sâkin olup bundan akdem Çavuşbaşı olduğu hâlde vefât eden Mehmed Ağa b. Mehmed’in sulbî sagīr oğulları Ahmed ve Süleyman Bey ve sulbiye sagīre kızları Âişe ve Rukiye ve Râbia’nın tesviye-i emirlerine savb-ı şer‘-i enverden mansûbe vasîleri olan umdetü’l-muhadderât Hemrah Hâtun bt. Abdülmennân tarafından husûs-ı âti’l-beyânı ikrâra vekîl olup vekâleti müteveffâ-yı mezbûrun etbâ‘ından olmalarıyla merkūme Hemrah Hâtun’un zâtını ma‘rifet-i şer‘iyye ile ârifân olan Mustafa Bey b. Hasan ve Ali Beşe b. Hasan şehâdetleriyle şer‘an sâbite olan mefharü’l-a‘yân Zülfikar Ağa b. Hasan meclis-i şer‘-i hatîrde mahmiye-i mezbûrede Murad Paşa-yı atîk mahallesi sükkânından sâhibü hâze’l-kitâb mefharü’l-emâsil Hayrullah Ağa b. Süleyman mahzarında bi’l-vekâle tav‘an ikrâr ve i‘tirâf edip Vilâyet-i Rumeli’nde vâki‘ Gümülcine ve tevâbi‘i aklâmında olan Kıbtiyân tâifesinin bin altmış altı senesinde üzerlerine edâsı lâzım cizye ve ispençelerinin cem‘ini merkūm Mehmed Ağa hâl-i hayâtında taraf-ı mîrîden ta‘ahhüd ve kabûl ettikden sonra ba‘de’l-vefât vasiyye-i merkūme zikrolunan cizye ve ispençenin cem‘ ve tahsîlini bi’l-vesâye merkūm Hayrullah Ağa’ya dört yük on beş bin râyic [fi’l]-vakt akçeye deruhde ve tefvîz ve merkūm Hayrullah Ağa dahi ta‘ahhüd ve kabûl etmişidi el-hâletü hâzihî merkūm Hayrullah Ağa zikrolunan Gümülcine ve tevâbi‘i aklâmında olan Kıbtiyân tâifesinin sene-i mezbûrede üzerlerine edâsı lâzım olan cizye ve ispençe ve sâir avâidlerini cem‘ ve tahsîl ve meblağ-ı mezbûr dört yüz on beş bin akçeyi tamâmen vasiyy-i merkūme Hemrah Hâtun’a def‘ ve teslîm edip ol dahi bi’l-vesâye ahz u kabz eyledi min ba‘d meblağ-ı mezbûr dört yük on beş bin akçeden mezbûr Hayrullah Ağa yedinde bir akçe ve bir habbe bâkī kalmadı gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Hurrire fi’l-yevmi’s-sâlis aşer min-Zilhicceti’ş-şerîfe li-sene seb‘a ve sittîn ve elf.<br><br>Şühûdü’l-hâl: Mefharü’l-a‘yân Yusuf Ağa b. Abdülmennân, Mefharü’l-emâsil Ali Ağa b. Zülfikar, el-Hâc Mehmed Çelebi b. Emrullah müezzin-i Sofular, Afyonî Mehmed Çelebi b. Veli sâkin-i mahalle-i Sofular, Ebûbekir Çelebi b. Yusuf sâkin-i mahalle-i Sofular, Mehmed b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=40787"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40789"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b496"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o838"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>