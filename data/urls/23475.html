﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 207<br>Hüküm no: 247<br>Orijinal metin no: [136-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Eski Eflak voyvodasının vefat eden Yanaki v. Andon’daki alacak davasında sulh oldukları</b><br><br>Sâbıkan Eflah voyvodası olan Londo? Voyvoda v. İstefani Voyvo[da] tarafından vech-i âtî üzre sulh ve ibrâya vekîl olup Mahmiye-i İstanbul’da Karabaş mahallesinde sâkin Yamandi v. Tanaş ve Hazret-i Eyyûb Ensârî kapısı dâhilinde Mustafa Paşa mahallesinde sâkin Foti v. Şepras? nâm zimmîler şehâdetleriyle isbât-ı vekâlet eden Nikola v. Yani mahfil-i kazâda mahmiye-i mezbûrede Pero kapısı dâhilinde sâkin iken hâlik olan Yanaki v. Andon nâm zimmînin hasran vârisesi ve muhallefâtına vâzı‘atü’l-yed olduğu şer‘an mütehakkik olan sulbiye kızı Ezmerağda nâm Nasrâniyye tarafından ikrâr-ı âti’l-beyânı tasdîke sâbitü’l-vekâle vekîl olup ve hâlik-i mezbûrun dahi muhallefâtına vaz‘-ı yed eden zevci Aleksandra v. Yanaki nâm zimmî muvâcehesinde [137] ikrâr ve takrîr-i kelâm edip hâlik-i mezbûr zimmetinde müvekkilemin deyn-i şer‘îden yüz kırk bin akçe hakkı olup kable’l-îfâ hâlik olmağın muhallefâtından vekâletim hasebiyle taleb eylediğimde meblağ-ı mezbûru mezbûrân bi’l-külliye inkâr edip isbâtdan âciz olmağla beynimizde münâza‘ât-ı kesîre ve muhâsamât-ı şedîde vâkı‘a olmuşdu, el-hâletü hâzihî mâbeynimize muslihûn tavassut edip meblağ-ı mezbûru elân iki bin akçeye inşâ’-i akd-i sulh eylediklerinde ben dahi vekâletim hasebiyle sulh-ı mezbûru kabûl ve bedel-i sulh olan meblağ-ı mezbûru merkūmân Aleksandıra ve Ezmerağda’nın yedlerinden bi-tamâmihî alıp kabz edip meblağ-ı mezbûre ve gayra müte‘allik olan da‘vâdan merkūmân Aleksandıra ve Ezmerağda’nın zimmetlerini ibrâ-i âmm-ı kātı‘ü’n-nizâ‘la ibrâ ve ıskāt eyledim ba‘de’l-yevm mazmûn-ı kitâba muhâlif benden veya müvekkilimden bizzat veya bi’l-vâsıta da‘vâ sudûr ederse lede’l-hükkâmi’l-kirâm mesmû‘a ve makbûle olmasın dedikde vekîl-i mezbûr Aleksandıra’dan tasdîk-i mu‘teber sudûr etmeğin mâ hüve’l-vâki‘ bi’t-taleb ketb olundu. Tahrîren fi’l-yevmi’s-sâdis min Ramazâni’l-mübârek li sene semânin ve erba‘în ve elf.<br><br><br>Şuhûdü’l-hâl: Mehmed Çavuş b. Abdullah el-Mübâşir, Ahmed Beşe b. Abdullah er-Râcil, Ali Beşe b. Abdullah, Mihal v. Yani, Dimitriyaki? kasab-ı meydan, Senahed? v. Vasil, Angeli v. Mavrodi, Arestehos? v. Dimitri, Todori v. Dimitri, Deni? kasab-ı meydan </p>          <br><a title="Önceki sayfa" style="text-decoration:none" href="./ayrmetin.php?idno=23474"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23476"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b207"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o501"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>