﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 110<br>Hüküm no: 98<br>Orijinal metin no: [29a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tersâne-i âmire Kethüdası Ali Kaptan’ın vârislerinin terekeden kendilerine intikal eden köleleri Manol v. Yani’yi azad ettikleri</b><br><br>Tersâne-i âmire kethüdâsıyken merhûm olan Ali Kapudân’ın verâseti sulbî sagīr oğulları Mehmed Çelebi ve Halil Çelebi’ye ve vâlideleri zevce-i metrûkesi Belkıs Hatun bt. Abdullah’a münhasıra idüği şer‘an mütehakkık oldukdan sonra sagīrân-ı mezbûrânın tesviye-i umûrlarına vasiyy-i şer‘îleri olan merkūme Belkıs Hatun tarafından husûs-ı âti’l-beyâna vekîl olup mezbûreyi ma‘rifet-i şer‘iyye ile ârifân olan Usta Yusuf b. Hamza ve Halil Çelebi b. İbrahim şehâdetleriyle şer‘an vekâleti sâbite olan hocaları fahrü’l-müderrisîn Ali Efendi b. Yusuf meclis-i şer‘de işbu [29b] hâfızü’l-vesîka sık kaşlı elâ gözlü orta boylu Rûmiyyü’l-asl merhûm-ı mezbûrun muhallefâtından olup rıkkına mu‘terif olan Manol v. Yani nâm abd-i memlûklarını kendi meûneti ve sagīrân-ı merkūmânın masârif-i lâzımeleri’çün mukaddemâ müvekkilem müşârun ileyhâ iki yüz tâmmü’l-vezn ve kâmilü’l-ayâr riyâlî guruş-ı kebîre kitâbete kesmiş idi. El-hâletü hâzihî meblağ-ı merkūm iki yüz guruşu merkūm Manol cem‘ ve tahsîl ve teslîm edüp müvekkilem dahi asâleten ve vesâyeten yedinden teslîm ve kabz eyleyüp hâlâ rıkkıyyetten halâs olup bedel-i kitâbetden zimmetinde bir akçe ve bir habbe bâkī kalmamışdır deyicek gıbbe’t-tasdîki’ş-şer‘î vicâhen mâ-hüve’l-vâkı‘ bi’t-taleb ketb olundu.<br><br>Hurrire fî-evâhiri şehri Rebî‘i’l-evvel li-sene isneteyn ve sittîn ve elf.<br><br>Şühûdü’l-hâl: Ali Bey b. Abdullah el-Bostânî, Musa Bey b. Ahmed, Yusuf Bey b. Mustafa, Mustafa Bey b. Ahmed, Şaban b. Abdullah, Bâli Çelebi b. Mehmed, Ali Çelebi b. Mehmed, Sinan Reis b. Mehmed ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=10259"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10261"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b110"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o352"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>