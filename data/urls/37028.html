﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 168<br>Hüküm no: 84<br>Orijinal metin no: [25b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice’nin vasiliğini bırakan Süleyman’ın yerine tayin edilen annesi Emine Hatun’un Süleyman’dan çocuğa ait miras hissesini teslim aldığı</b><br><br>Mahmiye-i İstanbul’da Kapı Ağası Mahmud Ağa mahallesi ahâlîsinden iken bundan akdem vefât eden İbrahim Ağa b. Üveys’in sagīr[e] kızı Hadîce’[nin] tesviye-i umûruna kıbel-i şer‘den mansûb vasîsi el-Hâc Süleyman b. ( ) mahfil-i kazâda ikrâr ve takrîr-i kelâm edip ben umûr-ı vesâyet-i merkūmeden hüsn-i ihtiyârımla kasr-ı yed eyledim dedikde emr-i vesâyet hâliye kalmağın yerine emânet ve diyânet ile ma‘rûfe idiği zeyl-i kitâbda isimleri mastûr Müslimîn haberleriyle mütehakkik ve zâtı mahalle-i merkūme sâkinlerinden Hâfız Mehmed Efendi b. Süleyman ve Sinan Ağa b. Mehmed ta‘rîfleriyle mu‘arrefe olan sagīre-i mersûmenin vâlidesi Emine Hatun bt. Mehmed tesviye-i umûr-ı sagīre-i mezbûreye vakt-i rüşd ü sedâdına varınca kıbel-i şer‘den vasî nasb ü ta‘yîn olundukda ol dahi vesâyet-i merkūmeyi kabûl ve hizmet-i lâzımesini edâya müte‘ahhide oldukdan sonra mezbûre Emine Hatun meclis-i şer‘de merkūm el-Hâc Süleyman muvâcehesinde bi’l-vesâye ikrâr ve takrîr-i kelâm edip mezbûr el-Hâc Süleyman’ın defter-i kassâm-ı askerî nâtık olduğu üzere sagīre-i mezbûrenin hisse-i müntakilesi olup bi’l-vesâle kabz eylediği para üç akçe hesâbı üzere dört bin doksan üç akçeyi hâlâ vesâyetim hasebiyle yedinden tamâmen ahz u kabz eyledim meblağ-ı merkūmdan yedinde bir akçe bâkī kalmadı dedikde gıbbe’t-tasdîkı’ş-şer‘î mâ-vaka‘a kayd-şüd.<br><br>Fî 4 min-Safer sene 1110<br><br>Şuhûdü’l-hâl: Sinan Ağa b. Mehmed, Hâfız Mehmed Efendi b. Süleyman, Mehmed Bey b. Mehmed, Ali Bey b. Hasan, Mustafa b. Abdullah, Ahmed Çelebi b. Süleyman.</p>          <br><a title="Önceki sayfa" style="text-decoration:none" href="./ayrmetin.php?idno=37027"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37029"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0168"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1219"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>