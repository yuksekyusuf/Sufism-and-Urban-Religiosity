﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 178<br>Hüküm no: 180<br>Orijinal metin no: [48a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Asiye Hatun ile kocası İsmail Ağa’yı eski damatları el-Hâc Mehmed’in darb ettiği</b><br><br>Sâdır olan fermân-ı âlîlerine imtisâlen sâhibe-i arzuhâl ma‘rifetü’z-zât Asiye Hatun bt. Mehmed ve zevci zu‘emâdan İsmail Ağa b. Halil Çarşamba günü Dîvân-ı âlîleri’nde ba‘de dâ‘îhânede ma‘kûd meclis-i şer‘-i şerîf-i enverde derûn-ı arzuhâlde mezkûr hâssa hasekîlerinden Parmaksız el-Hâc Mehmed Ağa b. Mustafa ile terâfu‘larında merkûm el-Hâc Mehmed bundan akdem dâmâdımız olup zevce-i menkûhası olan kerîmemiz Havvâ Hatun ile adem-i imtizâclarına binâ’en muhâla‘aten beyinleri tefrîk olundukdan sonra târîh-i i‘lâmdan mukaddemce Ayasofya’da imâm menzili olan mahalde merkûm el-Hâc Mehmed bize tesâdüf edip yumruk ile başımıza ve yüzümüze darb ve şetm etmekle mûcib-i şer‘îsi icrâ olunmak murâdımızdır deyü da‘vâ ol dahî fi’l-hakîka merkûmân ile mahâll-i mezbûrede tasarrufunu ikrâr darb ve şetmini inkâr eylediğinden mâ‘adâ merkûmân beni yumruk ile başıma ve elime darb ve şetm etmişlerdir deyü mûcib-i şer‘îsini da‘vâ anlar dahi inkâr edip beyinlerinde ba‘de vukû‘i’l-münâza‘a bâ-vesâtat-ı muslıhîn her biri ber-vech-i muharrer eyledikleri da‘vâlardan fâriğler ve zimmetlerini ibrâ ve iskāt ve kubûl eylediklerinden sonra mezbûr el-Hâc Mehmed fîmâ ba‘d merkûmânın taraflarına varmayıp ve aslâ bir husûsuyla münâkaşa ve mukâvemet etmemeğe ta‘ahhüd edip ve merkûm el-Hâc Mehmed’den min ba‘d merkûmâna aslâ ve kat‘â zarar-ı şer‘î gelmeyeceğine Ayasofya mahallesi ahâlîsinden ve Tahvîl kalemi ketebesinden Kaftânî el-Hâc Ebubekir [48b] Efendizâde İbrahim Efendi ve Büyük Ruznâmçe kalemi ketebesinden mîrî kaftancı el-Hâc Mehmed Ağazâde Mehmed Sadık Efendi kefîl oldukları İstanbul Mahkemesi’nden huzûr-ı âlîlerine i‘lâm olundu.<br><br>Fî 13 L. sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30638"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30640"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b178"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o299"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>