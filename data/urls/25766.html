﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 730<br>Hüküm no: 879<br>Orijinal metin no: [112a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Afife bt. Mehmed’in Hacı Küçük mahallesindeki bazı mülklerini annesi Merve bt. Kâbil Ağa’ya hibe ettiği</b><br><br>Hüccet-i hîbe-i Merve Hatun.<br><br>Husûs-ı âti’l-beyânın mahâllinde tahrîri iltimâs olunmağın kıbel-i şer‘den Mevlânâ Mehmed Efendi irsâl olunup ol dahi zeyl-i kitâbda mastûrü’l-esâmî olan Müslimîn ile mahmiye-i İstanbul’da Küçük Ayasofya mahallesi sâkinelerinden fahrü’l-muhadderât Merve bt. Kābil Ağa nâm hatunun sâkine olduğu menziline varıp akd-i meclis-i şer‘-i şerîf eyledikde mûmâ-ileyhânın sadriye kebîre kızı Afife bt. Mehmed nâm hatunun zâtını ma‘rifet-i şer‘iye ile ârifân olan İbrahim Çelebi b. Ali ve Ali Bey b. Mehmed ta‘rîfleri ile mu‘arrefe oldukdan sonra mezbûre Afife Hatun meclis-i ma‘kūd-ı mezbûrda işbu râfi‘atü’l-kitâb vâlidesi mezbûre Merve Hatun mahzarında ikrâr ve takrîr-i kelâm edip mahmiye-i mezbûrede Hacı Küçük mahallesinde vâki‘ bir tarafı es-Seyyid İbrahim Bey mülkü ve bir tarafı Râbia Hatun bt. Mehmed mülkü ve ba‘zan Kalender b. Abdullah mülkü ve bir tarafı tarîk-i âm ile mahdûd menzili bundan akdem cemî‘ tevâbi‘ ve levâhıkı ve kâffe-i hukūk ve merâfıkı ile vâlidem mezbûre Merve bana hîbe-i sahîha-i şer‘iye ile hîbe ve temlîk ve teslîm edip ben dahi ittihâb ve kabûl ve tesellüm ve kabz eylemişdim menzil-i mahdûd-ı mezkûr bir yetmiş Zilka‘desi’nin on altıncı gününde vâki‘ olan harîk-i gālibde bi’l-külliye muhterik olup iki mahzen ve bir sagīr hamam ve arsa-i hâliye kalmış idi hâlâ hudûd-ı mezbûre ile mahdûd olan arsa-i hâliye ve iki mahzen ve bir sagīr hamamı vâlidem mezbûre Merve Hatun’a ben dahi hîbe-i sahîha-i şer‘iye ile hîbe ve temlîk ve teslîm edip ol dahi ittihâb ve kabûl eyledi ba‘de’l-yevm hudûd-ı mezkûr ile mahdûd olan menzil arsasını ve iki mahzen ve bir sagīr hamam vâlidem mezbûre Merve’nin mal-ı mevhûbudur vechen mine’l-vücûh benim alâka ve medhalim kalmamışdır keyfe mâ teşâ’ ve tahtâr mutasarrıfe olsun dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ba‘dehû ma‘an irsâl olunan Mustafa b. İsa ve Mehmed b. Ramazan ile meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâdis aşer min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Fahrü’s-sâlikîn eş-Şeyh Mehmed Efendi b. eş-Şeyh Abdülkerim, Fahrü’l-müderrisîn Yusuf Efendi b. eş-Şeyh Ahmed, Mehmed Efendi b. Kemâl el-müezzin, Hasan Efendi b. Receb, el-Hâc Ali b. Mustafa, Yusuf Efendi b. Musa, Mehmed Efendi b. eş-Şeyh Hüseyin, Ali Dede b. Mustafa, Ramazan Halîfe b. Hüseyin el-müezzin, Osman Bey b. Ahmed, Bayram b. Ali, el-Hâc Mustafa b. Eyüb, Bayram Efendi b. Ali el-müderris, Mehmed Bey b. Receb el-mehter.</p>          <br><a title="Önceki sayfa" style="text-decoration:none" href="./ayrmetin.php?idno=25765"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25767"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b730"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o954"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>