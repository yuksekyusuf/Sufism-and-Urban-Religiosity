﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 688<br>Hüküm no: 495<br>Orijinal metin no: [115b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa’nın çocuklarına vekil olan Haseki Mustafa Ağa’nın, eski vekil Osman Çelebi’ye açtığı zimmet davasında ibralaştıkları</b><br><br>Medîne-i Hazret-i Ebâ Eyyûbeˈl-Ensârî mahallâtından Câmi‘-i Kebîr mahallesinde sâkin iken bundan akdem vefât eden Mehmed Ağa b. Şeyhîˈnin sulbî sagīr oğlu Mustafa Çelebi ve sagīre kızı Fatmaˈnın tesviye-i emirlerine kıbel-i şer‘den mansûb vasîleri ve vâlideleri Emine bt. Mehmed nâm hatunun hüccet-i şer‘iye ile vekîl olan zevci fahrüˈl-eşbâh Haseki Mustafa Ağa b. Ahmed meclis-i şer‘de mukaddemâ mezbûre Emineˈnin husûs-ı câ’iye vekîl-i şer‘îsi ve karındaşı bâ‘isüˈr-rakīm Osman Çelebi b. Mehmed mahzarında biˈl-vekâle ikrâr ve takrîr-i kelâm edip bundan esbak mezbûr Osman Çelebi mezbûre Emineˈnin kendi emrine ve vesâyet emrine hüccet-i şer‘iye ile vekîli olmağla bin seksen senesi şehri Rebî‘ülâhiriˈnde işbu târih-i kitâba gelince sagīrân-ı mezbûrânın ber-mûceb-i defter-i kassâm-ı askerî makbûzu olan elli yedi bin yüz yetmiş akçeyi zimemden yerlü yerinde rihânı ile bana gösterip asl-ı mal-ı merkūmdan yedinde bir akçe kalmayıp ben dahi biˈl-vekâle kabûl ettiğimden sonra târih-i mezbûrdan işbu târih-i kitâb gününe gelince kırk altı ayda ancak on bir bin altı yüz yirmi beş akçe murâbaha-i şer‘iye kabz edip ve icârâtından dahi mezbûr Osman Çelebi ayda yedişer yüz ellişer akçeden kırk altı ayda otuz iki bin beş yüz altmış akçe ki min-haysüˈl-mecmû‘ kırk dört bin yüz seksen beş akçeyi mezbûr Osman Çelebi biˈl-vekâle kabz ettikden sonra mezbûr Osman Çelebi meblağ-ı mezbûr kırk dört bin yüz seksen beş akçenin on sekiz bin akçesini sagīrân-ı mezbûrânın hüccet-i şer‘iye ile nafaka ve kisveleri’çün vasî-i mezbûra verip ve on bin iki yüz seksen dört akçesini sagīrân-ı mezbûrânın hânesi vesâir akārâtı meremmetine vasî-i mezbûrun emriyle sarf edip ve on bin iki yüz otuz dokuz akçesini biˈd-defâ‘at vasî-i mezbûra verip ve iki bin yüz altmış akçe mahzen icâresine ve Edirneˈden gelirken yol harcına ve on üç bin altı yüz yirmi iki akçesini yine vasî-i mezbûrun emriyle sagīrân-ı mezbûrânın kırk altı ayda vâki‘ olan îdlerde müceddeden kat‘ olunan libâslarına harc edip ve asma çardağınadahi dört yüz doksan beş akçe ki min-haysüˈl-mecmû‘ elli dört bin sekiz yüz akçe sarf edip asl-ı mâl ve murâbaha ve icâreden mezbûr Osman Çelebi yediyle bir akçe ve bir habbe kalmayıp husûs-ı mezbûra müte‘allika da‘vâdan biˈl-vekâle mezbûr Osman Çelebiˈnin zimmetini ibrâ’ eyledim dedikde gıbbeˈt-tasdîk mâ vaka‘a biˈt-taleb ketb olundu.<br><br>Fiˈl-hâmis-i aşer min-Saferiˈl-hayr li-sene [10]85.<br><br>Şuhûdüˈl-hâl: Mâ-sebak</p>          <br><a title="Önceki sayfa" style="text-decoration:none" href="./ayrmetin.php?idno=21558"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21560"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b688"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o912"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>