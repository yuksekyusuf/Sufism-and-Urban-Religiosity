﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 191<br>Hüküm no: 179<br>Orijinal metin no: [37b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saraç metaından olan borcunu ödemesi hususunda Ali Beşe’ye tenbih olunması</b><br><br>Hüccet-i da‘vâ<br><br>Mahmiye-i İstanbul’da Davudpaşa mahallesinde sâkin bâ‘is-i hâze’l-kitâb Halil Beşe b. İsmail nâm kimesne meclis-i şer‘-i şerîfde saraç tâifesinden Ali Beşe b. Mehmed nâm kimesne mahzarında [38a] üzerine da‘vâ ve takrîr-i kelâm edip mezbûr Ali Beşe zimmetinde târîh-i kitâbdan dört sene mukaddem yedimden iştirâ ve kabz etdiği beynimizde ma‘lûm saraç metâ‘ı bahâsından yüz yirmi esedî guruş hakkım olup hattâ mezbûr Ali Beşe cihet-i mezbûrdan zimmetinde bana vâcibü’l-edâ yüz yirmi esedî guruş deyn olduğunu ikrâr dahi etmiş idi dedikde, gıbbe’s-suâl ve’l-inkâr müdde‘î-i mezbûrdan müdde‘âsını mübeyyine beyyine taleb olundukda mahalle-i mezbûre sükkânından ketenci tâifesinden Mustafa Çelebi b. Ömer ve karındaşı Eyüb Çelebi b. Ömer nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mezbûr Ali Beşe müdde‘î-i mezbûra yedinden iştirâ ve kabz etdiği beynlerinde ma‘lûm saraç metâ‘ı bahâsından zimmetinde vâcibü’l-edâ yüz yirmi esedî guruş deyn olduğun târîh-i kitâbdan dört sene mukaddem bizim huzûrumuzda ikrâr ve bizi işhâd etmiş idi, biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince meblağ-ı mezbûr yüz yirmi esedî guruşu müdde‘î-i mezbûr edâya merkūm Ali Beşe’ye tenbîh olunmağın mâ-vaka‘a bi’t-taleb ketb olundu.<br><br>Fi’l-yevmi’s-sâmin min-Recebi’l-ferd li-sene ihdâ ve semânîn ve elf.<br><br>Şuhûdü’l-hâl: Zahrü’l-akrân Derviş Ağa kethüdâ-yı hazret efendi, Mehmed Çelebi b. Abdullah kethüdâ-yı muhzırân, Mustafa Ağa b. Abdullah, Hüseyin b. Oda?, Ömer Çavuş b. Zülfikar, Mehmed Çavuş b. Ali, Mehmed Çelebi b. Osman, Hüseyin Beşe çukadâr, Mustafa Çelebi b. el-Hâc Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2496"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2498"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b191"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>