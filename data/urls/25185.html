﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 316<br>Hüküm no: 298<br>Orijinal metin no: [37b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Bey b. Mustafa’nın Ali b. Hacı’dan satın aldığı sırada Rus asıllı Belkıs bt. Abdullah isimli cariyenin ayıplı olmadığı</b><br><br>Mahmiye-i İstanbul’da Kesmekaya kurbünde Hamamcı Muhyiddin mahallesinde sâkin Ahmed Bey b. Mustafa nâm kimesne meclis-i şer‘de mahmiye-i mezbûrede Yenibahçe’de Hürremçavuş mahallesinde sâkin işbu râfi‘u’l-vesîka Ali b. Hacı nâm kimesne mahzarında üzerine da‘vâ ve takrîr-i kelâm edip târih-i kitâbdan on gün mukaddem işbu orta boylu açık kaşlı Rusiyyetü’l-asl Belkıs bt. Abdullah nâm câriyeyi mezbûr Ali’den dokuz bin yedi yüz akçe semen-i medfû‘a sâlimeten ani’l-uyûb iştirâ ve tesellüm etmiş idim câriye-i merkūmenin sar‘a marazı olmağla ondan nâşî sağ kolu bozulup mu‘ayyebe olduğuna muttali‘ oldum ayb-ı merkūm bey‘ u şirâdan mukaddem ârız ve inde’t-tüccâr noksan semen îcâb eder ayıbdır reddolunup semen-i mezbûr alıverilmek taleb ederim suâl olunsun dedikde evvelen tevccüh-i husûmet için bu makūle emrâzı teşhîse taraf-ı şehriyârîden me’mûr olan Mustafa Efendi b. Mehmed ve Ahmed Efendi b. Mehmed nâm tabîblere câriye-i merkūme irâet olundukda onlar dahi ba‘de’l-em‘âni’n-nazar maraz-ı mezbûr ile mu‘ayyebe olduğunu ihbâr ettiklerinden sonra mezbûr Ali suâl olundukda câriye-i merkūmeyi târih-i mezbûrda müdde‘î-i merkūma dokuz bin yedi yüz akçe semeni medfû‘a bey‘ini ikrâr lâkin maraz-ı mezbûrun hîn-i bey‘de vücûd-ı marazı inkâr edicek müdde‘î-i mezbûrdan ayb-ı merkūmun bâyi‘-i mezbûr katında vücûd-ı marazı mübeyyin beyyine taleb olundukda ityân-ı beyyineden izhâr-ı acz edip istihlâf etmeğin bâyi‘-i mezbûr Ali’ye câriye-i mezkûreyi müdde‘î-i mezbûra bey‘ eylediği hînde ayb-ı mezbûr câriye-i merkūmede mevcûd olduğunu bildiğine yemîn teklîf olundukda ol dahi alâ-mâ hüve’l-mesûl halfü billâhi’l-aliyyü’l-azîm etmeğin mu‘ârazadan men‘ birle mâ-vaka‘a bi’t-taleb ketb olundu.<br><br>Fi’s-sânî min-şehr-i Ramazani’l-mübârek li-sene isnâ ve seb‘în ve elf<br><br>Şuhûdü’l-hâl: Sefer Bey b. Ömer, Yakub b. Ankud, Ali b. Hüseyin, Kaya b. Ferid, Mehmed b. Mustafa, Mehmed b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=25184"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25186"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b316"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1029"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>