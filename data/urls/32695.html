﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 293<br>Hüküm no: 269<br>Orijinal metin no: [54a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâliha Hatun bt. Veliyüddin’in Hadice Hatun bt. Abdurrahim aleyhine açtığı davasının reddedildiği</b><br><br>Vakfiye mu‘ârazadan men‘<br><br>Mukābele şüd<br><br>Ma‘rûz[-ı dâ‘î-i devlet-i aliyyeleridir ki]<br><br>Mübârek rikāb-ı kamer-tâb-ı hüsrevâneye arzuhâl takdîm eden zâtı mu‘arrefe Sâliha Hatun bt. el-Hâc Veliyüddin İstanbul mahkemesinde meclis-i şer‘-i enverde hâmiş-i arzuhâlde muharrer derkenâr nâtık olduğu üzere zikri âtî bir bâb vakıf menzile bi’l-icâreteyn bâ-temessük-ı mütevellî mutasarrıfe olan kezâlik zâtı mu‘arrefe Hadice Hatun bt. Abdurrahim muvâcehesinde zîr-i nezâret-i dâ‘iyânemde olan evkāfdan ashâb-ı hayrâtdan merhûm İmâm Ali Efendi Vakfı’nın mütevellîsi es-Seyyid Mehmed Râşid Efendi b. es-Seyyid Mehmed Derviş Efendi tarafından mürsel vekîli es-Seyyid Mehmed Muhyiddin Efendi b. Mehmed hâzır olduğu hâlde vakf-ı merkūm müsakkafâtından İstanbul’da Hocapaşa kurbünde Mihrab Sokağı nâm mahalde vâki‘ hâlâ benim dahi sâkine olduğum ma‘lûmü’l-hudûd bir bâb menzilin mukaddemâ dört sehm i‘tibâriyle üç sehmine mutasarrıfe olan gāibetü ani’l-meclis Emine Hatun menzil-i mezkûrun i‘tibâr-ı merkūm üzere bir sehmini sana fâriğa olurum dedikde ben dahi hisse-i mezkûrenin bedel-i ferağı olmak üzere mâlımdan gāibe-i mezbûreye altı yüz guruş def‘ ve teslîm edüp lâkin gāibe-i mezbûreyi hisse-i mezkûreyi mütevellî izniyle bana fâriğa olmayup âhara fâriğa oldukda tedâvül-i eydî ile hâlâ mezbûre Hadice Hatun mecmû‘-ı menzil-i mezkûru zabt etmekle suâl olunup gāibe-i mezbûrenin bana fâriğa olacağı hisse-i mezkûreyi bana fâriğ yâhud gāibe-i mezbûreye medfû‘um olan meblağ-ı merkūm altı yüz guruşunu mâlından bana vermek üzere mezbûre Hadice Hatun’a haber olunsun deyü takrîr-i meşrûhu üzere bu mertebe ile tasaddî eylediği da‘vâsı meşrû‘a ve iltifâta şâyân olmayup ol vechile mezbûre Hadice Hatun’a suâl dahi teveccüh etmediği müdde‘iye-i mezbûreye tefhîm ve da‘vâ-yı mezkûresiyle mezbûre Hadice Hatun’a bî-vech-i şer‘î mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 28 Ca sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32694"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32696"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b293"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o536"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>