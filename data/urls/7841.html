﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 71<br>Hüküm no: 30<br>Orijinal metin no: [4b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mosis’in Ahmed Ağa’ya olan borcunu ödemesi</b><br><br>Mevkūfen alâ-yemîni’l-müvekkil<br><br>Ma‘rûz<br><br>Asâkir-i mansûre alaylarından Onuncu Alayın Üçüncü Taburu’nda gāib ani’l-beled Dördüncü Çavuş Ahmed Ağa b. Abdullah b. Abdullah tarafından husûs-ı âti’l-beyânda vekîl olduğu Halil Ağa b. Hüseyin ve Mehmed Ağa b. Hüseyin nâm kimesneler şehâdetleriyle ber-nehc-i şer‘î sâbit olan Ali Ağa b. Hüseyin nâm kimesne İstanbul Bâb Mahkemesi’nde meclis-i şer‘-i münîrde bakkāl tâifesinden Mosis v. Karabet nâm zimmî muvâcehesinde müvekkilim merkūm Ahmed Ağa’nın mersûm Mosis zimmî zimmetinde cihet-i karzdan yüz elli guruş alacak hakkı olmağla meblağ-ı mezkûru mesfûr Mosis zimmîden bi’l-vekâle hâlâ taleb ederim deyü da‘vâ ettikde ol dahi cevâbında müdde‘î-i vekîl-i mezbûr Ali Ağa’nın ber-vech-i muharrer müdde‘âsını ikrârında [ikrâr lâkin] deynim olan meblağ-ı mezkûru bundan akdem müvekkil-i merkūm Ahmed Ağa’ya tamâmen edâ ve teslîm etmişidim deyü müdde‘î-i vekîl-i merkūmun inkârlarına mukārin eylediği def‘ine ikāmet-i beyyine edememekle ikrâr ü i‘tirâfı mûcebince mevkūfen alâ-yemîni’l-müvekkil meblağ-ı mezkûr yüz elli guruşu müvekkil-i mezbûr Ahmed Ağa içün müdde‘î-i vekîl-i merkūm Ali Ağa’ya edâ ve teslîme mesfûr Mosis zimmîye tenbîh olunduğu bi’l-iltimâs huzûr[-ı âlîlerine i‘lâm olundu]<br><br>Fî 10 Receb sene [12]55</p>          <br><a title="Önceki sayfa" style="text-decoration:none" href="./ayrmetin.php?idno=7840"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7842"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b071"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o466"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>