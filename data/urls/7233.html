﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 211<br>Hüküm no: 193<br>Orijinal metin no: [26b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Serkiz v. İstefan’ın, vefat eden annesi Drohi bt. Serkiz’in ölmeden önce aldığı borca karşılık Haim bt. Serkiz’e sattığı evin borcu ödemek suretiyle geri verilmesi talebiyle açtığı davayı ispat edemediği</b><br><br>Ma‘rûz<br><br>Derûn-ı arzuhâlde mezkûre olup mahmiye-i İstanbul’da Çerâğī Hasan mahallesi mütemekkinelerinden iken mukaddemâ hâlike olan Drohi bt. Serkiz’in sadrî sagīr oğlu diğer Serkiz’in babası ve velîsi İstefan v. Serkiz zimmî meclis-i şer‘-i enverde mahalle-i mezkûre mütemekkinelerinden Haim bt. Serkiz nâm zimmiyenin zevci ve tarafından husûs-ı âti’z-zikrde husûmete vekîli olduğu Komidas v. Şahin ve Kaloni v. Pedros zimmîler şehâdetleriyle sâbit Zakar v. Avdik zimmî muvâcehesinde oğlum sagīr-i mesfûrun anası hâlike-i mesfûre hayatında ve helâkinden sekiz sene mukaddem merhûme Canfeda Hatun Vakfı’ndan bi’l-icâreteyn tasarrufunda olan mahalle-i mezkûrede vâki‘ ma‘lûmü’l-hudûd ve’l-müştemilât menzilini müvekkile-i mesfûreye olan yüz elli guruş deyni mukābelesinde ferâğını müsâveme ederken her ne zaman ki deyn-i mezkûrunu edâ eyledikde yine menzil-i mezkûru ma‘rifet-i mütevellî ile geri kendiye ferâgat etmek şartını mukāvele edip ba‘dehû menzil-i mezkûrunu müvekkile-i merkūmeye kat‘iyen fâriğa [27a] olup ancak ferâğ-ı mezkûr şart-ı mezkûra binâen olmağla fâsid olmağın hâlâ deyn-i meblağ-ı mezkûr yüz elli guruşu müvekkile-i merkūme yedinden kabz edip menzil-i mezkûru ma‘rifet-i mütevellî ile sagīr-i mezbûr için bi’l-velâye bana reddile vekîl-i mesfûra tenbîh taleb ederim deyü da‘vâ ve vekîl-i mesfûr Zakar zimmî dahi bi’l-vekâle cevâbında fi’l-vâki‘ müvekkilesi mesfûrenin menzil-i mezkûru hâlike-i mesfûreden kat‘iyen tefevvüzünü ikrâr ancak ferâğ-ı mezkûrda şart-ı mezkûr mukāvelesini inkâr etmeğin eb-i müdde‘î-i mesfûr İstefan zimmî bi’l-velâye müdde‘âsını beyân için ba‘de’l-istimhâl ve’l-imhâli’ş-şer‘î on iki gün mürûr edip müdde‘âsını beyâna kādir olamayıp ve menzil-i mezkûr dahi vakıf olup tasarrufu dahi ancak mütevellî izin ve temessüğüyle olduğundan gayri müddet-i ferâğ-ı mezkûr dahi sekiz sene mürûr etmeğin müdde‘î-i mesfûr İstefan zimmî bilâ-beyyine-i âdile bî-vech mu‘ârazadan men‘ olunduğu Mahkeme-i Bâb’dan huzûr-ı âlîlerine i‘lâm olundu.<br><br>Fî 6 Cumâdelâhire sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7232"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7234"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b211"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o634"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>