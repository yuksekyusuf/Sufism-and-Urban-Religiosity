﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 70<br>Hüküm no: 32<br>Orijinal metin no: [5b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Maktul Sadrazam Ali Paşa’nın beytülmala intikal eden üç adet bağının, ilk sahibi müteveffa Veli b. Mustafa’nın vârislerine satıldığı</b><br><br>Hâlâ sadrıazam iken mağzûben emr-i sultânî ile katl olunan Ali Paşa’nın cümle terekesi cânib-i Beytü’l-mâl[‘a kabz] olunmak bâbında fermân-ı âlî-şân sâdır olmağın maktûl-i mezbûrun terekesini bey‘e ve semenini kabza meʼmûr olan bi’l-fi‘l atebe-i aliyye-i sultâniyyede vezâretle başdefterdâr olan düstûr-ı mükerrem, müşîr-i mufahham, nâzım-ı [umûr-ı] cumhûr-ı ümem, yenbû‘-i cûd ve lutf ve kerem sâhibü’l-izzi ve’l-iclâl, âmirü’l-hazâini bi-ahseni’l-a‘mâl [zü’l-kadri]’l-bâzih ve’ş-şerefi’ş-şâmih Abdulbâki Paşa -yesserallâhu lehû mâ yürîdü ve yeşâ- hazretleri Dîvân-ı [refî‘ü]’l-bünyân-ı sultânî -dâme medâre’l-emni ve’l-emânî- de mahfil-i şer‘-i hatîr-i lâzımü’t-tevkīrde vilâyet-i Anadolu’da (…) kazâsına tâbi‘ Çepni nâm karye sükkânından olup kendi taraflarından asîl ve kız karındaşları [Âişe] ve Halime ve Emine ve Ünzile nâm hatunlar taraflarından husûs-ı âtîye vekîl olup vekâleti nehc-i şer‘î üzere alâ-vechi’l-hasm sâbite olan Resul ve Musa ibney-i Mustafa nâm kimesneler mahzarlarında ikrâr ve takrîr-i kelâm edip mezbûrların li-eb karındaşı ve mûrisi olup bundan akdem mahrûse-i İstanbul’da müteveffâ olan Üstâd Veli b. Mustafa nâm kimesnenin cümle terekesi mezkûrlar hâzır olmamağın beytü’l-mâla kabz olunmağın mezbûrun terekesinden olup mahrûse-i Üsküdar kazâsına tâbi‘ Çengel köyünde vâki‘ bir tarafı Kurubalık nâm zimmî bağına ve bir tarafı Dimitri bağına ve bir tarafı Uncu bağına ve bir tarafı tarîk-i âmma müntehî olup birbirine muttasıl ve mülâsık olan iki kıt‘a bağı ve Kartal köyünde vâki‘ bir tarafı Tohdi? bağına ve bir tarafı Dimitri bağına ve bir tarafı Yani nâm zimmî bağına ve bir tarafı emîrü’l-ümerâ’ Ömer Paşa bağına ve bir tarafı tarîk-i âmma müntehî olan bağı safka-i vâhide ile müşârun-ileyh Ali Paşa elli beş bin akçeye muka[ddemâ] cânib-i mîrîden iştirâ edip def‘-i semen ve kabz-ı mebî‘ eyledikden sonra meblağ-ı mezbûrdan techîz ve tekfîn ve düyûn-ı müteferrikaya sarf olundukdan sonra cânib-i mîrîye yirmi beş bin akçe kabz olunmuş idi; hâlâ merkūmlar nakl-i şehâde ile gelip verâsetlerini alâ-vechi’l-hasm isbât edip cânib-i mîrîye kabz olunan meblağ-ı mezbûr verilmek lâzım geldikde merkūmlar asâleten ve vekâleten yine [zikr] olunan bağları cânib-i mîrîden iştirâ etmeğe râgıb olduklarında ben dahi meʼmûr olduğum ecilden zikr olunan bağları ba‘de inkıtâ‘i rağabâti’n-nâs safka-i vâhide ile mezbûrlara [altmış] beş bin akçeye bey‘-i bâtt-ı kat‘î ile bey‘ edip onlar dahi bi’l-asâle ve bi’l-vekâle iştirâ edip yirmi beş bin akçesini mukaddemâ mîrîye kabz olunan yirmi beş bin akçe (…) mukāssa edip mâ‘adâsı olan kırk bin akçeyi bi’t-tamâm ve’l-kemâl mîrî için alıp [kabz] eyledim, min-ba‘d zikr olunan bağlar mezkûrların mülk-i mahzıdır dedikde gıbbe’t-tasdîk mâ vaka‘a bi’t-taleb sebt olundu.<br><br>Tahrîren fî-evâhiri Cumâdelâhire li-seneti selâse ve selâsîn ve elf.<br><br>Şuhûdü’l-hâl: Mevlânâ Ahmed Efendi b. Süleyman el-Müderris, İsmail Bey b. Yusuf, Mehmed Ağa b. Mustafa Emîn-i Beytü’l-mâl, Ahmed Beşe b. Mehmed er-râcil, Mahmud b. Ömer, Ahmed Bey b. Hızır, Mustafa Bey b. Ahmed el-cündî, ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39323"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39325"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b070"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o432"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>