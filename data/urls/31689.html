﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 308<br>Hüküm no: 281<br>Orijinal metin no: [37b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arab İbrahim Beşe’nin tütüncü dükkânı gediğini Halil Beşe’ye satması ve gediğin Hatice Sultan Camii altındaki dükkâna taşınması</b><br><br>Keçeciler’de Tütüncü gediği,<br><br>Ma‘rûz<br><br>Hâmiş-i arzuhâlde mastûr derkenâr nâtık olduğu üzere İstanbul’da Keçeciler Hamamı kurbünde Hürrem Çavuş Câmi‘-i şerîfi karşısında kâin Ma‘den Kalemi’nde Arab İbrahim Beşe dükkânı demekle arîf mukayyed ve mu‘teber bir bâb duhâncı dükkânı derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmenin mâliki sâhib-i arzuhâl mezbûr Arab İbrahim Beşe b. Ahmed nâm kimesne meclis-i şer‘-i münîrde duhâncı esnâfının kethudâsı İbrahim Ağa ve Yiğitbaşısı es-Seyyid Abdullah ve esnâfından mazbûtü’l-esâmî kimesneler hâzır oldukları hâlde bâ‘isü’l-i‘lâm Halil Beşe b. Ahmed nâm kimesne mahzarında takrîr-i kelâm edip bâlâda mezkûr duhâncı dükkânı derûnunda mevcûde mu‘teber ve mukayyed gedik âlât-ı lâzıme-i ma‘lûmemi tarafeynden bi’l-îcâb ve’l-kabûl bâtten ve sahîhan otuz guruş semen-i medfû‘ ve makbûza mezbûr Halil Beşe’ye kethudâ ve bi’l-cümle esnâf-ı merkūme ma‘rifetiyle bey‘ ü temlik ve teslîm eylediğimde ol dahi iştirâ ve temellük ve tesellüm ve kabûl edip mebî‘-i mezkûrun tağrîr ve gabnine müte‘allika da‘vâdan her birimiz âharın zimmetini kabûlü hâvî ibrâ ve iskāt eyledik ba‘de’l-yevm gedik ta‘bîr olunan âlât-ı lâzıme-i muharrere-i mezkûrede benim aslâ ve kat‘a alâka ve medhalim kalmayıp mezbûr Halil Beşe’nin mülk-i müşterâsı olmuşdur deyü ba‘de’l-ikrâr ve’t-tasdîk müşterî-yi mezbûr Halil Beşe Meclis-i şer‘de takrîr-i kelâm edip gediğini iştirâ eylediğim dükkân-ı mezkûrun mülk sâhibine lüzûmu olmağla gedik-i merkūm âhar dükkâna nakl olunmak şurût-ı mer‘iyeden olmağla iştirâ eylediğim âlât-ı mezkûreyi Edirnekapısı kurbünde Acıçeşme ittisâlinde Hadice Sultan Câmi‘-i şerîfi tahtında vâki‘ işbu hâzır bi’l-meclis Bezzâzistânî Hafız el-Hâc Mehmed Efendi b. Mehmed’in tasarrufunda olup şehriye dörder guruş kirâ ile müşâhereten müsteciri olduğum kimesnenin gediği olmayan bir bâb dükkâna nakl ve ber-vech-i muharrer Ma‘den kalemine kayd olunmak murâdımdır dedikde bu misillü tütüncü dükkânı mülk sâhibine lüzûmu oldukda tütüncü dükkânı gediğinin nakli şurût-ı mer‘iyelerinden olduğunu kethudâ ve yiğitbaşı ve ihtiyârları merkūmûn haber vermeleriyle mârrü’z-zikr Hürrem Çavuş Câmi‘-i şerîfi karşısında olan dükkân ba‘de’l-yevm tütüncü dükkânı olmamak şartıyla gediği zikr olunan Acıçeşme ittisâlinde Hadice Sultan Câmi‘-i şerîfi tahtında kâin hâzır-ı mezbûr Hafız el-Hâc Mehmed Efendi’nin tasarrufunda olan dükkân-ı mezkûrda mu‘teber olmak üzere dükkân-ı evvelin gedik kaydı ilkā ve Arab İbrahim Beşe üzerinden ref‘ ü terkīn ve mahâll-i sânîde müşteri-yi merkūm Halil Beşe üzerine kayd birle yedine sûret i‘tâ olunmak iktizâ eylediği İstanbul Mahkemesi’nden huzûr-ı [âlîlerine i‘lâm olundu.]<br><br>Fî 15 Ra sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31688"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31690"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b308"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o635"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>