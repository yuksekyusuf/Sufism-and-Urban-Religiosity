﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 700<br>Hüküm no: 504<br>Orijinal metin no: [118a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Bey’in, merhum Mehmed Çelebi zimmetindeki alacaklarını varislerden talep ettiği</b><br><br>İşbu bâ‘isüˈl-vesîka Hüseyin Bey b. Hamza nâm bostânî meclis-i şer‘-i şerîfde mahmiye-i Galataˈya tâbi‘ kasaba-i Kasımpaşaˈda Kādı Mehmed Efendi mahallesinde sâkin iken bundan akdem vefât eden Mehmed Çelebi b. el-Hâc Mehmedˈin verâseti zevce-i metrûkesi Ümmügülsüm bt. Mustafa ile vâlidesi Emine [bt.] Abdullah ve sulbî sagīr oğlu Mustafa ve sagīre kızı Rukiyeˈye münhasıra olduğu zâhir ve müte‘ayyin oldukdan sonra sagīrân-ı mezbûrân Mustafa, Rukiyeˈnin büyük vâlidesi ve tesviye-i emirlerine kıbel-i şer‘den mansûbe vasîleri olan Meryem bt. Mustafa nâm hatunun vekîl-i müsecceli olan Ahmed Ağa b. Ali mahzarında üzerine da‘vâ ve takrîr-i kelâm edip müteveffâ-yı mezbûr zimmetinde yedimden müşterâ ve makbûz ağ bahâsından otuz beş esedî guruş ve cihet-i karzdan on bir esedî guruş ki cem‘an kırk altı esedî guruş hakkımı kableˈl-ahz vefât etmekle hâlâ vasî-i mezbûrdan taleb ederim suâl olunsun dedikde gıbbeˈs-suâl veˈl-inkâr ve isre-talebiˈl-beyyine udûl-ı Müslimînˈden Hüseyin Bey b. Osman el-Bostânî ve merhûm-ı mezbûrun karındaşı Mahmud Çelebi b. el-Hâc Mehmed li-ecliˈş-şehâde meclis-i şer‘a hâzırân olup isreˈl-istişhâd fiˈl-vâki‘ müteveffâ-yı mezbûra işbu müdde‘î-i mezbûr Hüseyin Bey bizim huzûrumuzda on bir guruş ikrâz ol dahi ba‘deˈl-istikrâz otuz beş esedî guruş kıymetli ağ bey‘ ve teslîm ol dahi iştirâ ve tesellüm eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de ri‘âyet-i şerâ’itiˈl-kabûl şehâdetleri makbûle oldukdan sonra müdde‘î-i mezbûr ba‘deˈt-tahlîfiˈş-şer‘î mûcebiyle hüküm birle mâ vaka‘a biˈt-taleb ketb olundu.<br><br>Li-sene hamse ve semânîn ve elf.<br><br>Şuhûdüˈl-hâl: Hasan Çelebi b. İshak, Hüseyin Bey b. Hamza, Habib Bey b. Pervâne, Ahmed Bey b. Mehmed, Ömer Çelebi b. Ali, Hüseyin Çelebi b. Ali</p>          <br><a title="Önceki sayfa" style="text-decoration:none" href="./ayrmetin.php?idno=21567"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21569"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b700"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o910"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>