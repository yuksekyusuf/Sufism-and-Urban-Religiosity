﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 5 Numaralı Sicil (H. 983 - 984 / M. 1575 - 1576)<br>cilt: 32,&nbsp;sayfa: 142<br>Hüküm no: 206<br>Orijinal metin no: [129-130, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Cennet bt. Sinan’a ait mülkün vakfedildiği</b><br><br>Var yemez olarak meşhûr Cennet bt. Sinan nâm zevcesi kıbelinden hasm-ı şer‘î mahzarında âti’z-zikr vakf etme ve vakıfdan rücû‘ da‘vâsına vekâleti İsmail b. Abdullah ve Hasan b. Abdullah nâm râcileynin şehâdetleriyle sâbit olan râcil Cafer Bey b. Abdullah, müvekkile-i mezbûresi Cennet hâtunun, sâhibi ve mâliki olduğu râyicü’l-vakt on sekiz bin akçesini hâlis-i mâlından ve mahz-ı menâlinden ifrâz ve temyîz edip haps, tasadduk ve vakf ettiğini bi’l-vekâle ikrâr etti. Meblağ-ı mezbûrun senede ona on bir buçuk ribh ile istiğlâl edilmesini şart etti. Allah’ın rızık olarak verdiği galleden yevmî iki akçenin vâkıfe-i mezbûre tarafından Zihne kazâsına tâbi‘ Nefika? karyesinde binâ edilen mescidde imâm olan kişiye verilmesini ve ilâveten bir akçenin mescid-i mezbûrda imâm olan kişiye her gün Kur’ân-ı azîmden bir cüz okuyup sevâbını vâkıfe-i mezbûrenin rûhuna hediye etmesi kaydıyla verilmesini şart etti. Yevmî bir akçenin mescid-i mezbûrda müezzin olan kimesneye ezân okuması şartıyla verilmesini ve ilâve bir akçenin orada müezzin olan kimesneye her gün Kur’ân-ı azîmden bir cüz okuyup sevâbını vekîl-i mesfûra hediye etmesi şartıyla verilmesini şart etti. Yevmî bir akçenin mütevellî olan kimesneye verilmesini şart etti. Yevmî yarım akçenin mescid-i mezbûrun hasırı ve orada yakılan mum için verilmesini ta‘yîn etti. Yevmî yarım akçenin onu yakan kimesneye verilmesini ta‘yîn etti ve kandilleri yakmayı müezzine şart etti. Senevî yüz akçeyi her sene kazâ-i mezbûrda kadı olan kimesneye vakfa nezâret etmesi ve her sene başında mütevellînin hesâbını görmesi şartıyla verilmesini şart etti. Tevliyeyi Piyâle b. Abdullah’a şart etti. Nezâret-i hasbiyyeyi müddet-i hayâtınca vekîl-i mezbûr Cafer’e, sonra Ferruh b. Abdullah nâm kimesneye sonra da mahalle-i mezbûre ahâlîsine şart etti. Vâkıfe-i mezbûre kendi mülkü olan ve karye-i mezbûrede kâin bulunan, tahtânî iki beyti, fırını ve bahçeyi hâvî olan, hudûdu bir cânibden tarîk-i âma ve bir cânibden Dimo v. Manol mülküne ve bir cânibden vekîl-i mezbûr mülküne müntehî bulunan cemî‘-i menzilini dahi vakf etti. Karye-i mezbûrede kâin olan, tahtânî bir beyti ve bir avluyu hâvî bulunan, hudûdu bir cânibden Hamona v. Hola mülküne ve bir cânibden Yuri v. Hamona mülküne ve bir cânibden harmana ve bir cânibden de vâkıfe-i mezbûreye âid olması cihetiyle tahdîdden müstağnî araziye müntehî bulunan cemî‘-i menzilini dahi cümle hukūkuyla vakf etti. Menzil-i evveli, mescid-i mezbûrda imâm olan kimesneye, menzil-i sânîyi vekîl-i mezbûrun karındaşının oğlu Mustafa b. Abdullah’a, sonra evlâdına, sonra neslen ba‘de neslin evlâd-ı evlâdına sonra Medine-i münevvere fukarâsına şart etti. Vâkıfe-i mezbûre sonra cemî‘-i evkāfı, tescîl maksadıyla mütevellî nasb ettiği Musa b. Abdullah’a teslîm etti. O da tesellüm etti ve vâki‘ ikrârı bi’l-muvâcehe tasdîk etti. Emr-i vakf tamâm olduğunda vekîl-i mezkûr, İmam-ı Azam mezhebine göre vakf-ı akārın adem-i lüzûmuna ve akçe ve dinarın vakfının eimme-i selâse indinde adem-i cevâzına temessüken mezbûr vakıfdan bi’l-vekâle rücû‘ edip, vakf-ı mezbûru ve galleden mütevellî-i mezbûrun ecr-i misilden ziyâde olanı aldığı meblağı mütevellî-i merkūmdan istirdâd etti. Mütevellî-i mezkûr da İmâmeyn İmâm Ebû Yusuf ve İmâm Muhammed b. Hasan eş-Şeybânî’nin kavilleri üzre vakf-ı akārın lüzûmuna ve aynı şekilde Ensârî’nin İmâm Züfer’den rivâyetine göre vakf-ı nukūdun ve onun üzerine mebnî mu‘âmelelerin sıhhatine ilişkin re’yine iktidâen, bu hükmü veren hâkime müraca‘at üzerine hâkim-i fâzıl, cânib-i vakfı mu‘teber görmüş ve eimme-i eslâf beyninde cârî ihtilâfı da bilerek vakf-ı akārın sıhhatine ve lüzûmuna ve meblağ-ı mezkûrun vakfının sıhhatine hükm etmiş ve vakfın tescîlinde ri‘âyeti lâzım gelene ri‘âyet ederek tescîl etmiş ve mütevellînin ecr-i misilden ziyâde aldığı şeyden dolayı zimmetinin ibrâsına da hükm etmişdir. Böylece vakf-ı akār müttefekun aleyh olarak lâzım vakıf olmuş ve meblağ-ı mezbûrun vakfı kadının hükmü ile bütün mezheblere göre sahîh vakıf olmuşdur. Vekîl-i mezkûr nizâ‘ı i‘âde edip vekâletiyle iddi‘â etmişdir ki, her ne kadar para vakfı imâm-ı meşhûd indinde sahîh olsa da gayrı lâzımdır ve vekâletimle ondan rücû‘ ettim. Mütevellî-i mesfûr buna karşı çıkmış ve demişdir ki: Her ne kadar İmâmeyn-i hümâmeyn indinde para vakfının sıhhati lüzûm sıfatından ârî olsa da icmâ‘ şu şekildedir ki vakıf ancak hâkimin hükmü ile lâzım hâle gelir. İmâmeyne göre vakfın sıhhati husûsunda şüphe yoktur ve bu görüşe göre sıhhat ve lüzûm hâkimin hükmünde birbirinden tefrîk edilemez. Hâkim, eimme-i eslâf ve meşâyih-i eşrâf beynindeki ihtilâfın varlığını bilerek vakıf tarafının re’yine i‘tibâr edip nakid vakfının sıhhat ve lüzûmuna dahi hükm etti.<br><br><br>Şuhûdü’l-hâl: Osman b. Abdullah ( )</p>          <br><a title="Önceki sayfa" style="text-decoration:none" href="./ayrmetin.php?idno=18224"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18226"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt005&bsm=glt005b142"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt005&bsm=glt005o169"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>