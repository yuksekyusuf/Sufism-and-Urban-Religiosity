﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 213<br>Hüküm no: 231<br>Orijinal metin no: [42a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hocazade Mustafa Efendi Vakfı’ndan olan menzil ve bostanın mütevellinin evladına kiraya verilmesinin vakfiye şartlarına aykırı olduğu</b><br><br>Ma‘rûz,<br><br>Ashâb-ı hayrâtdan merhûm Hocazâde Mustafa Efendi Vakfı’nın nısf hisse-i tevliyetine evlâdiyet ve meşrûtiyet üzere mütevelliyesi olup zâtı ta‘rîf-i şer‘î ile mu‘arrefe olan sâhibe-i arzuhâl Rahime bt. el-Hâc Kasım mahfil-i şer‘iyyâtda kezâlik vakf-ı mezbûrun âhar nısf tevliyetine evlâdiyet ve meşrûtiyet üzere mütevelliye olup derûn-ı arzuhâlde ismi mezkûre ve zâtı kezâlik ta‘rîf-i şer‘î ile mu‘arrefe olan Hafize bt. İbrahim muvâcehesinde ceddimiz vâkıf-ı mezbûr Mustafa Efendi yedimizde olan işbu vakfiye-i ma‘mulün-bihâsında zikr ü beyân olunduğu üzere vakfımın akārâtından mahlûl olan akārât yed-i mütevellî ile icâreteyn-i ma‘hûdeteyn ile îcâr olunup müeccelesi umûmen evlâda tevzî‘ ve taksîm ve mu‘accelesi ile münâsib akāra tebdîl olunup vakfa ilhâk olunmak üzere şart ve ta‘yîn edip amel dahi bu minvâl üzere iken mezbûre Hafize ceddimiz vâkıf-ı mezbûrun akārâtından Edirnekapısı dâhilinde el-Hâc Muhyiddin mahallesinde vâki‘ etrâf-ı erba‘adan Müslimîn menzilleri ve ba‘zan kefere menâzili ve kerpiç hâne ve tarîk-i âm ile mahdûd bostanın nısfı ile yine mahalle-i mezbûrede Buhurcu Odaları’nda vâki‘ ma‘lûmü’l-hudûd ve’l-müştemilât menzili şart-ı vâkıf üzere âhara îcâr etmeyip işbu hâzır bi’l-meclis karındaşı Abdülbaki ile mücerred vakf-ı mezbûrun mütevellîsi olan babamız bize îcâr eyledi deyü hilâf-ı şart-ı vâkıf tasarruf etmeleriyle zikr olunan nısf bostan ile menzil-i mahdûd-ı mezkûr şart-ı vâkıf üzere âhara îcâr olunup müeccelesi vâkıfın ta‘yîn eylediği şürûtu üzere evlâd beynlerinde taksîm ve mu‘accelesi dahi akāra tebdîl olunup ceddimizin vakfına ilhâk olunmak matlûbundur dedikde mezbûre Hafize dahi cevâbında zikr olunan bostanın nısfı kendi tarafından asıl ve kız karındaşları Zeyneb ve Rukiye taraflarından husûs-ı âti’l-beyânda sâbitü’l-vekâle vekîlleri müdde‘iye-i mezbûre Rahime ile işbu hâzırate bi’l-meclis Fâtıma dahi vâlidemizin vâlidesi mütevelliye iken bizlere îcâr etmiş idi deyü bizim misilli hilâf-ı şart-ı vâkıf tasarruf eder dediklerinde tarafeynden her biri mazmûn-ı vakfiye-i mezkûreyi ve hâl minvâl-i muharrer üzere olduğunu ikrâr ve tasdîk etmeleriyle mûcebiyle mütevellînin kendi evlâdına îcâr ve tasarrufa izni câiz olmadığından kat‘-ı nazar ber-vech-i muharrer asâleten ve vekâleten ikrâr ve tasdîkleri üzere tarafeynin tasarrufları dahi hilâf-ı şart-ı vâkıf olmağla zikr olunan bostan-ı mahdûd-ı mezkûr ile menzil-i mahdûd-ı mezkûr ber-mûceb-i şart-ı vâkıf icâre-i mu‘accele ve müeccele-i misilleri ile âhara îcâr olunup şart-ı vâkıfe ri‘âyet etmek üzere tarafeynden her birine tenbîh olunduğu huzûr-ı âlîlerine i‘lâm olundu.<br><br>Fî 17 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42336"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42338"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b213"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o574"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>