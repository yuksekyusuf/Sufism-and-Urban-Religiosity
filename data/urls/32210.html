﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 317<br>Hüküm no: 213<br>Orijinal metin no: [82a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bacacı Esnafı Kethudalığına Halil Usta’nın yerine Mustafa Usta’nın tayin edildiği</b><br><br>Erbâb-ı istihkākdan işbu râfi‘-i tevkī‘-i refî‘ü’ş-şân-ı hâkānî kıdvetü’l-emâsil ve’l-akrân Mustafa Usta -zîde kadrühû- Dîvân-ı Hümâyûn’uma arzuhâl edip; İstanbul’da Bacacıyân esnâfının Kethudâsı olan Halil Usta umûr-ı esnâfı rü’yetden âciz olmağla rızâsıyla Kethudâlıkdan keff-i yed etmeğin şurût-ı nizâmlarına ârif ve cümlenin emîn ve muhtârı olduğuna binâen esnâf-ı mezbûra kethudâ nasb ve sâbıkā İstanbul Kādısı Emin Paşazâde Mehmed Emin -zîdet fezâilühû-nun imzâsıyla mümzâ bir kıt‘a hüccet-i şer‘iye i‘tâ olunmağla mûcebince tevcîh ve yedine berat-ı âlî-şânım verilmek bâbında inâyet ricâ ve zikrolunan Kethudâlık bin yüz kırk üç târihiyle Murad nâm kimesnenin üzerinde olup târih-i mezbûrdan beri kimesneye berat verildiğinin kaydı bulunmadığı Başmuhâsebe’den derkenâr olunmağın hüccet-i şer‘iye mûcebince tevcîh olunmak fermânım olmağın hakkında mezîd inâyet-i Pâdişâhânem zuhûra getirip bin iki yüz yirmi bir senesi Recebi’l-ferd’in [82b] gurresi târihiyle müverrah verilen ruûs-ı hümâyûnum mûcebince bu berat-ı hümâyûn-ı meserret-makrûnu verdim ve buyurdum ki: Mezbûr Mustafa Usta -zîde kadrühû- varıp merkūmun keff-i yedinden Kethudâlık-ı mezkûra mutasarrıf olup hizmet-i lâzımesin bî-kusûr mer‘î ve müeddâ kıldıkdan sonra işbu berat-ı âlî-şânıma mugāyir Kethudâlığı umûruna ve zabt u tasarrufuna taraf-ı âhardan vechen mine’l-vücûh ve sebeben mine’l-esbâb hiç ferd mâni‘ ve müzâhim olmayıp dahl ve ta‘arruz kılmayalar. Şöyle bileler; alâmet-i şerîfeme i‘timâd kılalar.<br><br>Fi’l-yevmi’s-sâbi‘-aşer min-Recebi’l-ferd li-sene ihdâ ve işrîn ve mieteyn ve elf.<br><br>Be-makām-ı Kostantıniyyeti’l-mahrûse</p>          <br><a title="Önceki sayfa" style="text-decoration:none" href="./ayrmetin.php?idno=32209"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32211"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b317"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o636"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>