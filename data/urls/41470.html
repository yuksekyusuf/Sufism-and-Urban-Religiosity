﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 349<br>Hüküm no: 321<br>Orijinal metin no: [96b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Afîfe Hanım bt. İsmail Paşa tarafından Emine ve Ümmühani adlı hatunlardan satın alınan cariye ayıplı çıktığından iade olunup ödenen parasının Afife Hanım’a teslim edilmesi</b><br><br>Mahmiye-i İstanbul’da Demirkapı kurbünde sâkine fahrü’l-muhadderât Afîfe Hanım bt. el-merhûm İsmail Paşa tarafından husûs-ı âti’l-beyâna vekîl olup zât-ı mezbûreyi ma‘rifet-i şer‘iye ile ârifân olan yine tevâbi‘inden Ali b. Abdullah ve diğer Ali b. Mehmed şehâdetleriyle şer‘an vekâleti sâbite olan Mehmed b. İsmail meclis-i şer‘-i hatîr-i enverde mahmiye-i mezbûrede Ereğli Mahallesi’nde sâkine Emine bt. Abdullah ve kebîre kızı Ümmühani bt. İbrahim nâm hatunlar muvâcehelerinde bi’l-vekâle üzerlerine da‘vâ ve takrîr-i kelâm edip mezbûretân Emine ve Ümmühani bt. İbrahim nâm hatunlar muvâcehelerinde bi’l-vekâle üzerlerine da‘vâ ve takrîr-i kelâm edip mezbûretân mür[â]hika câriyelerini cemî‘ uyûbdan sâlime olmak üzre altı yüz esedî guruşa müvekkilem mezbûreye bey‘ ve teslîm ol dahi iştirâ ve kabûl ve teslîm-i semen-i mezkûr etmişidi lâkin müvekkilem mezbûre câriye-i mezkûrenin gerdânının sağında marazı olduğuna muttali‘a olmuşdur maraz-ı mezbûr kadîm ve inde’t-tüccâr noksan-ı semen îcâb eder uyûbdan olmağla reddolunup semen deyü verdiği meblağ-ı mezbûrun alıverilmesi bi’l-vekâle matlûbumdur dedikde câriye-i mezkûre evvelâ teveccüh-i husûmet için bu makūle emrâzı teşhîse kıbel-i Saltanat-ı Aliyye’den ta‘yîn olunan hâssa etibbâdan Mustafa Efendi b. Ahmed ve Abdullah Efendi b. Mustafa’ya irâet olundukda onlar dahi ba‘de’n-nazar fi’l-hakīka câriye-i mezbûre maraz-ı mezkûra mübtelâtdır deyü her biri meclis-i şer‘de haber vermeğin gıbbe’s-suâl mezbûretân Emine ve Ümmühani cevâblarında fi’l-hakīka târih-i mezkûrda câriye-i mezkûreyi cemî‘ uyûbdan sâlime olmak üzre altı yüz esedî guruş semen-i makbûza bey‘ ve teslîm eylediklerini ikrâr lâkin ayb-ı mezbûrun kıdemini inkâr edicek müdde‘î-i mezbûrdan ayb-ı mezbûrun kıdemine beyyine taleb olundukda mezbûrân Mustafa Efendi ve Abdullah Efendi li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ câriye-i mezkûrede mevcûd olan gurre marazı doksan günden ekalde hâdis olur değildir kadîmdir biz bu husûsa bu vech üzre şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle oldukdan sonra mezkûre Afîfe Hanım muhadderâtdan olup meclis-i şer‘a huzûru müte‘azzire olmağla mezkûreyi tahlîf için savb-ı şer‘-i kavîmden irsâl olunan Mehmed Efendi b. Mustafa merkūme Afîfe Hanım’ın mahmiye-i mezbûrede Sultân Mehmed Han Câmi‘-i Şerîfi kurbünde vâki‘ müsâferet vech üzre sâkine olduğu menzile varıp zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i mübîn etdikden sonra mezkûretân Emine ve Ümmühani huzûrunda zâtını ârifân umdetü’l-mev[â]lî Ahmed Efendi b. Şeyh Ali ve Ali Bey b. Mehmed ta‘rîfleriyle mu‘arrefe olan merkūme Afîfe Hanım’a ayb-ı mezbûra ba‘de’l-ıtlâk [ıttılâ‘] câriye-i mezkûreye mütedâvât ve istihdâm etmeyip ve’l-hâsıl kavlen ve fi‘ilen kabûlü müş‘ir kendüden vaz‘ sâdır olmadığına merkūme Afîfe Hanım’a yemîn teklîf etdikde ol dahi hasbe’l-mesûl yemîn billâhi’l-aliyyü’l-a‘lâ etmeğin vâki‘ hâli mezbûr Mehmed Efendi mahâllinde ketb ve terkīm edip ba‘dehû ma‘an irsâl olunan Ahmed b. Mehmed ve Kenan b. Abdullah ile meclis-i şer‘a gelip alâ-vukū‘ihî inhâ ve takrîr etmeğin câriye-i mezbûreyi edâ [i‘âde] olunup semen olmak üzre makbûzları olan meblağ-ı mezbûru mezkûre Afîfe Hanım’a def‘ ü teslîme mezbûretâna tenbîh olunup vâki‘ hâl ketb olundu.<br><br>Fi’l-yevmi’s-sânî min-Rebî‘i’l-âhir li-sene ihdâ ve tis‘în ve elf.<br><br>Şuhûdü’l-hâl: Zahru’l-mevâlî Ahmed Efendi b. Şeyh Ali, Mustafa Efendi b. Hasan el-Eyyûbî, Mehmed Yümnî Efendi b. Mustafa, İbrahim Çelebi b. Hasan, İsmail b. Halil, Mehmed Ağa b. İsmail, Ali Bey b. Mehmed, Ahmed Efendi b. Ali ve gayruhum mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=41469"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41471"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b349"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o404"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>