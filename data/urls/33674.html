﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 302<br>Hüküm no: 247<br>Orijinal metin no: [49a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Vahide Hatun bt. Mehmed’in, Sofular’da babasından kalan kalaycı gediği olduğu iddiasının geçersizliği</b><br><br>Sofular’da kalaycı gediği men‘i<br><br>Ma‘rûz<br><br>Derûn-ı arzuhâlde mezkûreti’l-ism mu‘arrefetü’z-zât Şerife Vahide Hatun bt. es-Seyyid Mehmed meclis-i şer‘-i münîrde sahib-i arzuhâl Tersâne-i âmirede zindân kâtibi el-Hâc Mehmed Sâdık Efendi ibnü’l-merhûm Mehmed Ârif Efendi tarafından husûs-ı âtîde vekîl olduğu es-Seyyid Abdullah Efendi b. es-Seyyid Ali ve Süleyman Efendi b. Ali şehâdetleriyle sâbit olan es-Seyyid Halil Efendi b. es-Seyyid Ali muvâcehesinde bin yüz otuz sekiz senesi İstanbul kādısı bulunan Kethudâzâde Mehmed Said Efendi merhûmun zamanında Âsitâne-i aliyyede bulunan cemî‘ kalaycı esnâfı ma‘rifet-i şer‘le tahrîr ve birbirleriyle kefâlete rabt ve defter olunarak İstanbul Mahkemesi nizâm sicilline sebt ve kaydolunmuş olmağla işbu yedimde olan diğer arzuhâl hâmişine defter-i mezkûrda Sofular’da Usta el-Hâc Mehmed deyü münderic idüğü derkenâr olunup benim dahi babam kalaycı esnâfından ve ismi Mehmed olduğundan defter-i mezkûrda münderic olan Mehmed Usta babam mezbûr Mehmed’in ismine uygun ve zikrolunan Sofular çarşısında Mollahüsrev Câmi‘-i şerîfi ittisâlinde kâin müvekkil-i mûmâ-ileyhin tasarrufunda olup fi’l-asl külâhcı ve ba‘dehû manav ve ba‘dehû sebzeci dükkânı ve el-yevm bakkāl mağazası olan vakıf mahâl esnâf kaleme alındığı târihde kalaycı dükkânı olması muhtemel ve maznûn olmağın bu takdîrce dükkân-ı mezkûrda eğerçi ol zamandan beri kalaycı işlediğini bilir yoğise de mücerred yedimde olan derkenâra binâen dükkân-ı mezkûr babamdan kalma gediğim olmuş olur öyle olıcak müvekkil-i mûmâ-ileyh mağaza-i mezkûrede olan müste’cirîni çıkarıp gediğim olmak üzre bana îcâra cebr olunsun deyü da‘vâ ettikde evvelen dükkân-ı mezkûr gediği ta‘bîr olunan âlât-ı lâzıme el-yevm mevcûde olmayıp mahv ve telef olmuş olduğundan mâ‘adâ henüz kendi mâlı olduğunu ve kim zabtedip kimin yedinde kaldığını vech-i şer‘î üzre tashîh ve beyân edememekle ber-muktezâ-yı şerî‘at-i garrâ müvekkil-i mûmâ-ileyhe suâl dahi tevcîh etmediği ve sâniyen yüz dört sene mukaddem tahrîr olunan Hacı Mehmed Usta kendi takrîrine nazaran babası olduğunu zâhir-i hâl mükezzib ve ol târihde esnâfı dahi tahrîr ancak birbirini kefâlete rabt için olmağla yalnız bu tahrîr ile gedikleri i‘tibâr bulmadığı ve bu makūle bir esnâf taraf-ı şer‘den bir sebebe mebnî tahrîr ve defter olundukda eğer taraf-ı saltanat-ı seniyyeden gedikleri i‘tibâr buyrularak aklâm-ı şâhâneden birine dahi bâ-i‘lâm-ı şer‘î mahalli tasrîhiyle kaydolunduğu sûretde mu‘teber olup dükkân-ı mezkûrda ise kalemde mukayyed kalaycı gediği olmadığı hâmiş-i arzuhâlde mastûr Başmuhâsebe derkenârından müstebân olmağın bu sûretde mahâll-i mezkûr bu kadar müddet esnâf-ı müte‘addide yedlerine geçerek kalaycı işlediği yoğiken yalnız kefâlete rabt için olan tahrîre binâen gedik iddi‘âsı şer‘an ve kānûnen iltifâta şâyân olmayıp dükkân-ı mezkûra bir vechile müdâhaleye kādire olmadığı müdde‘iyye-i mezbûre Şerife Vahide Hatun’a tefhîm olunduğu İstanbul Mahkemesi’nden huzûr.<br><br>Fî 11 min-Recebi’l-ferd sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33673"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33675"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b302"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o572"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>