﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 218<br>Hüküm no: 186<br>Orijinal metin no: [17a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mehmed’in Dereseki köyündeki Çöpçü Camii ve Mektebi vakıflarına olan borcunun terekesinden ödenmesi</b><br><br>Ma‘rûz<br><br>Medîne-i Üsküdar’a muzâfe Yoros nâhiyesine tâbi‘ Dereseki karyesinde vâki‘ Çöpçü Câmi‘-i şerîfi vakfının hâlâ mütevellîsi Ömer b. Mustafa ve mekteb-i şerîf vakfının mütevellîsi es-Seyyid Mustafa b. Ali nâm kimesneler Çarşamba günü dîvân-ı âlîde ba‘dehû Üsküdar mahkemesinde meclis-i şer‘-i hatîrde zâtı mu‘arrefe sâhibe-i arzuhâl Fatıma bt. Mehmed nâm hatun mahzarında mezbûre Fatıma Hatun’un babası mezbûr Mehmed sâlifü’z-zikr câmi‘-i şerîf vakfı mâlından altmış beş guruş ve mekteb-i şerîf vakfı mâlından otuz dört guruş ki cem‘an doksan dokuz guruş vakfeyn-i mezkûreyne karz-ı şer‘îden deyni olup kable’l-edâ vefât etmekle tereke-i vâfiyesinden taleb eylediğimizde kızı mezbûre Fatıma Hatun deyn-i mezkûru kabûl ve edâya ta‘ahhüd ve yedimize iki kıt‘a temessük dahi i‘tâ edip hâlâ zimmetinde olmağla taleb ederiz deyü da‘vâ ve mezbûre Fatıma Hatun cevâbında fi’l-hakīka babası müteveffâ-yı mezbûrun vakfeyn-i mezkûreyne ol-mikdâr deynini ve edâya ta‘ahhüdünü ikrâr lâkin deyn-i mezkûr için vakfeyn-i mezkûreyn mütevellîlerine yüz altmış guruş vermiş idim deyü eylediği def‘ini isbât esnâsında beynlerine muslihûn tavassut edip mütevellî-i mezbûr Ömer nef‘an li’l-vakf müdde‘âsı olan altmış beş guruşun yirmi guruşunu ve es-Seyyid Mustafa kezâlik müdde‘âsı olan otuz dört guruşun dört guruşunu bi-tarîki’s-sulh hatt ü tenzîl ve bâkī kalan yetmiş beş guruşu dahi târih-i kitâbdan altı ay tamamında edâ etmek üzere mezbûre Fatıma Hatun’u bi’t-taleb tecîl eylediklerinde ol dahi ecel-i merkūm hulûlünde meblağ-ı bâkī-i merkūm yetmiş beş guruşu edâya ta‘ahhüd ve hâzıratü bi’l-meclis mu‘arrefetü’z-zât Giridî Rukiye bt. Mustafa nâm hatun dahi deyn-i mezkûra bi’l-emr ve’l-kabûl kefîl ve dâmin olup bu vechile kat‘-ı münâza‘a eyledikleri mübâşiri çavuş kulları iltimâsıyla huzûr-ı âlîlerine i‘lâm olundu.<br><br>Fî 11 min-L sene 1204</p>          <br><a title="Önceki sayfa" style="text-decoration:none" href="./ayrmetin.php?idno=53210"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53212"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b218"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1082"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>