﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 281<br>Hüküm no: 261<br>Orijinal metin no: [58b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yuvan v. Anaştaş ve ortağı Lefter v. Kiryako’nun mâlik oldukları bakkal ve mağazayı Mehmed Said Ağa b. Mehmed’e sattıkları</b><br><br>Bakkāl derûnunda mağaza 17.000 guruşa<br><br>Mahmiye-i İstanbul’da kâin bakkāl esnâfından Yuvan v. Anaştaş nâm zimmî zikri âtî gedik âlâtında şerîki Lefter v. Kiryako zimmî hâzır olduğu hâlde ipçi esnâfından işbu bâ‘isü’l-kitâb Mehmed Said Ağa b. Mehmed mahzarında ikrâr-ı tam ve takrîr-i kelâm edip mahmiye-i mezbûrede Zindân kapısı dâhilinde kâin Buğdaycı sokağında vâki‘ tabaka-i ulyâda bir bâb ve vustâda bir bâb odaları müştemil ma‘lûmü’l-hudûd bir bâb mağaza derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibâriyle yüz sehmi benim ve yirmi sehmi şerîkim hâzır-ı mersûm Lefter zimmînin iştirâ ve şâyi‘an yedimizde mâlımız ve mülkümüz ve zikr olunan odaları müştemil mağaza bi’l-icâreteyn mezbûr Mehmed Said Ağa’nın hâlâ bâ-re’y-i mütevellî tasarrufunda olup sâlifü’z-zikr odaları hâvî mağaza derûnunda olan gedik âlâtı bakkāl esnâfının nizâmımızda Başmuhâsebe’de mukayyed gediklerimizden olmayıp ancak mahmiye-i mezbûrede Zindân kapısı hâricinde Çobançeşmesi ittisâlinde vâki‘ nevnî dükkânı ismine mukayyed olup nâm-ı diğer yeni dükkân demekle ma‘rûf bir bâb bakkāl dükkânı gediğine mukaddemâ mâlikler olan bakkāl ustaları zikr olunan mağaza ve odalar gediğini dahi ma‘an bey‘ ü şirâ ile mağaza-i mezkûre ve odalar gedikleri dükkân-ı merkūma merbût olmak zu‘muyla mübâya‘a hüccetleri tahrîr ettirerek dükkân-ı mezkûr gediği ile ma‘an sâlifü’z-zikr odaları müştemil mağaza gediğine akd-i âti’z-zikrin sudûruna değin i‘tibâr-ı merkūm üzere benimle hâzır-ı mesfûr mâlikler olmamızla ben ve hâzır-ı mersûmdan her birimiz zikr olunan odaları müştemil mağaza gediği olan âlât-ı lâzıme-i ma‘lûmeyi dükkân-ı mezkûr gediğine merbût ve mukayyed olmamağla bi’l-cümle esnâf ve tüccâr ma‘rifetleriyle tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile müstakıllen yedi bin guruşa mezbûr İpçi Mehmed Said Ağa’ya bey‘ ve temlik ve teslîm eylediğimizde ol dahi yedimizden iştirâ ve temellük ve tesellüm ve kabz ü kabûl ve semeni olan meblağ-ı merkūm yedi bin guruşu benimle hâzır-ı mesfûr Lefter zimmîye def‘ ü teslîm eylediğinde biz dahi yedinden tamamen ve kâmilen ahz ü kabz ve hisse-i merkūmelerimize göre beynimizde iktisâm edip mebî‘-i mezkûrun tağrîr ve gabnine ve dükkân-ı merkūma merbûtiyetine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt dahi etmemizle fîmâ-ba‘d ancak zikr olunan odaları müştemil mağaza derûnunda mevcûde gedik ta‘bîr olunur âlât-ı lâzıme-i merkūmede benim ve hâzır-ı mesfûr Lefter zimmînin kat‘a alâka ve medhalimiz kalmayup mezbûr İpçi Mehmed Said Ağa’nın mâlı ve mülk-i müşterâsı olmuşdur dedikde hâzır-ı mersûm Lefter zimmî ile mezbûr Mehmed Said Ağa her biri tasdîk etmeğin mâ-vaka‘a bi’t-taleb ketb olundu.<br><br>Fî 4 Ş sene [1]238.<br><br>Şühûdü’l-hâl: Bal Kapanı Nâzırı Alemdar es-Seyyid el-Hâc Ahmed Ağa b. ( ), Kâtib Ahmed Efendi b. ( ), Galata Nâzırı Süleyman Ağa b. ( ), Bölükbaş Abdi b. ( ), tüccârdan kasab dâmâdı el-Hâc Mustafa Ağa b. ( ), bakkāllar Pazarbaşısı Süleyman Ağa b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=33158"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33160"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b281"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o417"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>