﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 764<br>Hüküm no: 1269<br>Orijinal metin no: [104b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan b. Ahmed’in hür olduğunun anlaşıldığı</b><br><br>Ma‘rûz<br><br>Tahmînen on beş yaşında olan orta boylu açık kaşlı elâ gözlü Hasan b. Ahmed nâm şâbb-ı emred medîne-i Üsküdar’da mahfil-i Bâb’da meclis-i şer‘-i hatîrde mîr-i mîrândan sâbıkā İznikmid Vâlisi Mustafa Paşa hazretlerinin tüfenkcisi iken bundan akdem fevt olan Osman Ağa b. Abdullah’ın zâhirde vâris-i ma‘rûfu olmamağla terekesi cânib-i beytü’l-mâle âid olmağın tâife-i merkūmenin bu misillü bilâ-vâris-i ma‘rûf vefât edenlerin muhallefâtlarını bi’l-emâne kabza memûr olan paşa-yı mûmâ-ileyh hazretlerinin tüfenkcibaşısı olan Bekir Ağa b. Osman tarafından ber-vech-i âtî vekîl olduğu Ali b. Ahmed ve Ali b. İdris nâm kimesneler şehâdetleriyle sâbit olan Ahmed Kapudan b. el-Hâc Ali mahzarında ben fi’l-asl Vilâyet-i Rumeli’nde Bosna Sancağı’nda vâki‘ Taşlıca kazâsına tâbi‘ Srebrenice karyesi ahâlisinden Müslimü’l-mille ve hürrü’l-asl olan Ahmed nâm kimesnenin firâşından hâsıl ve zevcesi olan hürretü’l-asl Müslime Havva Hatun’dan mütevellid olup ebeveynime aslâ rık târî olmamak manasına hürrü’l-asl iken müteveffâ-yı mezbûrun hayatında hizmetkârı olup müteveffâ-yı mezbûrun gulâmı olmak zu‘muyla emîn-i mezbûr bana ta‘arruz ve vaz‘-ı yed eder suâl olunup üzerimden yed-i mubtılasını [kasr-ı] yed ve izâlesine tenbîh ve sebîlim tahliye olunmak murâdımdır dedikde gıbbe’s-suâl vekîl-i mezbûr cevâbında müvekkilim mezbûr müteveffâ-yı mezbûrun gulâmı olmak üzere mevsûf-ı mezbûra vaz‘-ı yedini ikrâr ve vech-i meşrûh üzere hürriyetini inkâr etmeğin mevsûf-ı mezbûr Hasan ber-vech-i muharrer müdde‘âsını karye-i mezbûre ahâlisinden Mehmed b. Hüseyin ve Osman b. Mustafa ve Ömer b. Yahya ve Abdullah b. el-Hâc İbrahim nâm kimesneler şehâdetleriyle vech-i şer‘î üzere isbât etmeğin mûcibiyle mevsûf-ı mezbûr Hasan’ın hürrü’l-asl olduğuna ba‘de’l-hükm müvekkil-i mezbûr Bekir’in kasr-ı yedine vekîl-i mezbûra tenbîh olunup mevsûf-ı mezbûrun sebîli tahliye olunduğu bi’l-iltimâs huzûr-ı âlîlerine i‘lâm olundu.<br><br>Fî 19 min-L sene 1206.</p>          <br><a title="Önceki sayfa" style="text-decoration:none" href="./ayrmetin.php?idno=54293"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54295"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b764"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o994"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>