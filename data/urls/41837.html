﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 334<br>Hüküm no: 307<br>Orijinal metin no: [78b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hamide Hatun’un Dergâh-ı Ali Yeniçerilerinin 21. Bölük Neferatı Vakfı’ndan borç alması</b><br><br>Havâss-ı aliyye-i refî‘a kazâsına tâbi‘ Povlince nâm karye sâkinelerinden olup zâtı ma‘rifet-i şer‘iyye ile ârifân İbrahim Çelebi b. Ali ve el-Hâc Mustafa b. Yusuf nâm kimesneler ta‘rîfleriyle mu‘arrefe olan Hamide bt. Ahmed nâm hatun mahmiye-i İstanbul’da meclis-i şer‘de dergâh-ı âlî yeniçerilerinin yirmi birinci bölüğe mahsûs oda neferâtına mevkūfe nukūdun bi’l-fi‘il mütevellîsi olan işbu bâ‘isü’l-vesîka el-Hâc İsmail b. Mehmed nâm kimesne mahzarında ikrâr ve takrîr-i kelâm edip silk-i mülkümde münselik olup karye-i mezbûrede vâki‘ bir tarafdan Bostan ve bir tarafdan ba‘zan Hüseyin nâm kimesne ve ba‘zan Kavlak Mustafa ve Osman nâm kimesneler mülkleri ve bir tarafdan tarîk-i hâs ve bir tarafdan tarîk-i âm ile mahdûd hâriciye ve dâhiliyede fevkānî ve tahtânî büyût-ı adîdeyi müştemil çiftlik ta‘bîr olunur mülk menzilimi bi-tarîkı’l-istiğlâl mütevellî-i merkūm el-Hâc İsmail’e yüz seksen yedi guruşa bey‘ ve mahâllinde teslîm ol dahi ber-vech-i muharrer mâl-ı vakf-ı mezbûr ile iştirâ ve kabûl ve tesellüm eyleyip semen-i mezbûr yüz seksen yedi guruşa mütevellî-i merkūm yedinden ahz u kabz eylediğimden sonra mütevellî-i merkūm menzil-i mahdûd-ı mezkûru gıbbe’t-tahliyeti’ş-şer‘iyye ve’t-takâbüzü’l-mer‘î târîh-i kitâbdan bir sene tamâmına değin yirmi yedi guruşa bana icâr ve mahâllinde teslîm ben dahi ber-vech-i muharrer isticâr ve kabûl ve tesellüm eyledim dedikde gıbbe’t-tasdîki’ş-şer‘î mezbûre Hamide Hatun meclis-i şer‘de İbrahim Çelebi b. Ali nâm kimesne mahzarında ikrâr ve takrîr-i kelâm edip mebî‘-i mezbûr hakīkatde rehin ve meblağ-ı deyn olmağın eğer müddet-i madrûbe tamâmında mütevellî-i mezbûra deyn-i mezkûru edâ ile menzil-i mezbûru fekk-i rehin etmez isem menzil-i mahdûd-ı mezkûru sûk-ı sultânîde ba‘de’l-müzâyede ve inkıtâ‘ı’r-rağbe semen-i misliyle âhara bey‘ ve kabz-ı semene ve semeninden deyn-i mezkûru mütevellî-i merkūma edâya ve fazla kalırsa bana îsâle ve husûs-ı mezbûr mütevakkıf olduğu umûrun küllîsine küllemâ azeltüke fe ente vekîlî mefhûmu üzere azl ü in‘izâlden masûne vekâlet-i devriye ile tarafımdan mezbûr İbrahim Çelebi’yi vekîl ve nâib-i menâb nasb u ta‘yîn eyledim dedikde, ol dahi vekâlet-i mezbûreyi kabûl ve merâsimini edâya ta‘ahhüd etmeğin, mâ-vaka‘a bi’t-taleb ketb olundu.<br><br>Fî 21 min-şehri Rebî‘ülâhir sene 1116.<br><br>Şuhûdü’l-hâl: el-Hâc Mahmud b. Mehmed, el-Hâc Mustafa b. Yusuf, İbrahim Çelebi b. Ali, Veliyüddin Efendi, Mehmed Çelebi b. Mehmed, Receb Çelebi b. Mehmed, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=41836"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41838"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b334"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o614"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>