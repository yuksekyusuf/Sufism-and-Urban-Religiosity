﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 354<br>Hüküm no: 432<br>Orijinal metin no: [88a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Todori v. Beşik’in Kayseri’nin Vekse köyünde bulunan bağını sattığı</b><br><br>Mübâya‘a.<br><br>Vilâyet-i Anadolu’da medîne-i Kayseriye kazâsına tâbi‘ Vekse nâm karye ahâlîsinden olup mahmiye-i İstanbul’da Atpazarı’nda müsâfiren sâkin Todori v. Beşik nâm Ermeni meclis-i şer‘-i hatîr-i lâzımü’t-tevkīrde bâ‘isü hâzihi’l-vesîka Melkeşe v. Sava nâm zimmî muvâcehesinde ikrâr ve takrîr-i kelâm edip akd-i âti’z-zikrin sudûruna değin yedimde mülk ve hakkım olup karye-i mezbûre bağları hilâlinde vâki‘ bir tarafdan Süleyman Bey bağı ve bir tarafdan el-Hâc Hasan bağı ve bir tarafdan dere ve taraf-ı râbi‘i tarîk-ı âm ile mahdûd kürûmu mülk iki inbul? bağımı bi-cümleti’t-tevâbi‘ ve’l-levâhık tarafeynden îcâb ve kabûlü hâvî şürût-ı müfsideden ârî bey‘-ı bâtt-ı sahîh-i şer‘î ile mesfûr Melkeşe zimmîye târih-i kitâbdan on altı ( ) mukaddem yetmiş sekiz guruşa bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl eyledikden sonra semeni olan meblağ-ı mezbûr yetmiş sekiz guruşu mesfûr Melkeşe zimmî yedinden tamamen ahz u kabz eyledim. Fîmâ-ba‘d hudûd-ı mezkûr ile mahdûde olan bağda kat‘a alâka ve medhalim kalmayıp mesfûr Melkeşe zimmînin mülk-i müşterâsı ve hakk-ı sırfı olmuşdur. Keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 17 min-Muharremi’l-harâm sene [1]144.<br><br>Şuhûdü’l-hâl: Ali Beşe b. Abdullah, Kara Hasan b. Ahmed, Mehmed b. Abdullah, Kosta v. İsak, Mihal v. Kiryako, Vasil v. Bali, Anaştaş v. Yuvan, Zeynel v. Sava, Kiryako v. İstavri.</p>          <br><a title="Önceki sayfa" style="text-decoration:none" href="./ayrmetin.php?idno=6185"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6187"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b354"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o385"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>