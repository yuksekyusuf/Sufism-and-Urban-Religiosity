﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 268<br>Hüküm no: 385<br>Orijinal metin no: [37b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kigork v. Haçador’un tasarrufunda olan yeni vakıf menzilinin bazı pencereleri Raziye bt. Ali’nin evinin mahremiyetini ihlal ettiğinden gerekli tedbirleri almaya söz verdiği</b><br><br>Mübârek rikāb-ı müstetâb-ı hüsrevânîye takdîm olunan arzuhâl bâlâsına sâdır olan fermân-ı cihân-mutâ‘larına imtisâlen Galata Bâb Mahkemesi’nden me’zûnen mürsel kuzâtdan Kâtib Mevlânâ Süleyman Reşid Efendi dâ‘îleri ve hâssa mi‘mârı hulefâsından Ser-halîfe es-Seyyid İsmail ve Mehmed Ârif halîfeler ile Galata hâricinde Hüseyin Ağa Mahallesi’nde Semerci Odaları’nda vâki‘ zikri âtî münâza‘un-fih olan vakıf menzile varıp huzûr-ı Müslimînde akd-i meclis-i şer‘-i kavîm ettikde sâhibe-i arzuhâl mu‘arrefetü’z-zât Râziye bt. Ali nâm hatun meclis-i ma‘kūd-ı mezkûrda tarîk-i hâs aşurı bir bâb vakıf menzile mutasarrıf olan derûn-ı arzuhâlde mesfûru’l-ism Kigork v. Haçador zimmî muvâcehesinde mersûm Kigork zimmînin tasarrufunda olup bu esnâda külliyyen hedm ve mi‘mârân-ı mezbûrân mesâhalarıyla kadden sekiz buçuk zirâ‘ müceddeden binâ eylediği menzilinin fevkānî iki bâb oda ve bir sofasında kâin yedi aded pencerelerinde benim menzilimin makarr-ı nisvân olan iki bâb oda ve bi’r-i mâ’ma nezâretleri olmağla suâl olunup nezâret ve zararını def‘a tenbîh olunmak matlûbumdur deyü menzileyn-i mezkûreynin mütevelliyesi tarafından Numan Efendi hâzır olduğu hâlde ba‘de’d-da‘vâ ve’s-suâl ol dahi cevâbında benim menzil-i merkūm müşrif-i harâb olduğuna binâen hedm ve nesne ihdâs etmeksizin vaz‘-ı kadîmî ve hey’et-i asliyyesi üzere binâ etmişidim deyü beynlerinde ba‘de vukū‘ı’l-münâza‘a beynleri ıslâh olunup mezbûre Râziye Hatun’un ber-vech-i muharrer iki aded odalarına nezâretden hıfz ve vikāyesi için oda-i mezkûrelerde mevcûd dört aded pencerelerine mersûm Kigork zimmî teberru‘an li’l-vakf mâlından ma‘a çârçûbe-i sağır tâ‘bir olunur şişe cam vaz‘ına ve zikrolunan bi’r-i mâ’sını dahi nezâretden kezâlik vikāye zımnında mezbûre Râziye Hatun’un menzilinde mebnî tahta perdesinin tûlen beş buçuk ve kaden dört buçuk zirâ‘ mahallini teberru‘an li’l-vakf ta‘mîr ve termîme mersûm Kigork zimmî ta‘ahhüd eyledikde mezbûre Râziye Hatun dahi ta‘ahhüdünü kabûl ve külliyyen kat‘-ı nizâ‘ ve ref‘-i husûmet eylediklerini mezbûr dâ‘îleri mahallinde tahrîr ve meclis-i şer‘e inhâ eylediği mübâşirleri Abdullah Çavuş kulları yediyle bi’l-iltimâs [huzûr-ı âlîlerine i‘lâm olundu.]<br><br>Fî 29 B sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22580"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22582"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b268"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o467"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>