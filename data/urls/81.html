﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Adalar Mahkemesi 1 Numaralı Sicil (H. 1178-1184 / M. 1764-1771)<br>cilt: 75,&nbsp;sayfa: 83<br>Hüküm no: 80<br>Orijinal metin no: [17a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İrisi ve Melye kardeşlerin evlerini Ezmerağda’ya sattıkları</b><br><br>Medîne-i Üsküdar’a muzâfe Adalar nâhiyesine tâbi‘ Pendik karyesinde mütemekkine İrisi ve Melye ibnetey Mihail Nasrâniyeler taraflarından ber-vech-i âti’l-beyanda vekîlleri olduğu zât-ı mesfûretânı bi’l-ma‘rifeti’ş-şer‘iye ârifân Vasil v. Panayot ve Yamandi v. Togodoş zimmîler şehâdetleriyle sâbitü’l-vekâlesi olan Apostol v. Manol zimmî meclis-i şer‘-i hatîrde işbu râfi‘atü’r-rakīm Ezmerağda bt. Hıristo Nasrâniye muvâcehesinde bi’l-vekâle ikrâr ve takrîr-i kelâm edüp akd-i âti’z-zikrin sudûruna değin müvekkilesi [müvekkileleri] mesfûretânın yedlerinde mülkü olup karye-i mezbûrede vâki‘ bir tarafı Kostandi zimmî avlusu bir tarafı Melye Nasrâniye menzili bir tarafı tarîk-i hâs ve bir tarafı tarîk-i âm ile mahdûd fevkānî iki bâb oda ve tahtında avlu ve kenîf ve sokak kapısını müştemil mülk menzillerini bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile müşteriye-i mesfûreye yüz guruşa bey‘ u teslîm ve temlîk eylediklerinde ol dahi ber-vech-i muharrer iştirâ ve tesellüm ve temellük ve kabz u kabûl edüp semeni olan meblağ-ı mezbûr yüz guruşu müşteriye-i mesfûre yedinden müvekkillerim mesfûretân Nasrâniyeler tamâmen ahz ü kabz eyleyüp fîmâ-ba‘d sâlifü’z-zikr menzilde kat‘â ve kātıbeten alâka ve medhalleri kalmayup müşteriye-i mesfûrenin mülk-i müşterâsı ve hakk-ı sırfı olmuşdur keyfe mâ-teşâ ve tehtâr mutasarrıfe olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Tahrîren fi’l-yevmi’r-râbi‘ aşer min-şehri Rebî‘i’l-evvel li-sene semânîn ve mi’ete ve elf.<br><br>Şuhûdü’l-hâl: Osfolya v. Zafiri, Yorgaki v. Sendos, Kostandi v. Kanilo, Todori v. Petro, Aci Simon v. Eksoderi, Andon v. İlya, Tanaş v. Trandafil.<br><br>Felemmâ ...? kitâbihi fî hâze’l-makām ...? icrâ’i’l-ahkâm<br><br>Nemekahü’l-fakīr ileyhi azze şânuhu Mehmed Reşid en-nâib bi-nâhiyeti Adalar -gufire leh-.<br><br>[Mühür]<br><br>Mehmed 1146</p>          <br><a title="Önceki sayfa" style="text-decoration:none" href="./ayrmetin.php?idno=80"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=82"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ada001&bsm=ada001b083"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ada001&bsm=ada001o172"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>