﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 348<br>Hüküm no: 338<br>Orijinal metin no: [78a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tayyibe bt. Salih’in ipçi dükkânını Debbağ Hacı Ahmed Ağa b. Hasan’a sattığı</b><br><br>Mübâya‘a-i ipçi<br><br>Mahmiye-i İstanbul’da Zeyrek kurbünde ve Voynuk Şücâeddin mahallesinde sâkine Tayyibe bt. Salih’in zevci ve tarafından husûs-ı âti’l-beyânı ikrâra vekîl olduğu zât-ı mezbûreyi bi’l-ma‘rifeti’ş-şer‘iye ârifân Debbâğ el-Hâc Mustafa Ağa b. Ali ve Eyüb Ağa b. Abdullah şehâdetleriyle sâbit olan Mehmed Efendi b. Osman ve yine mahalle-i mezbûrede sâkine Halime Hatun bt. Abdullah’ın zevci ve tarafından kezâlik husûs-ı âti’l-beyânı ikrâra vekîl olduğu yine zâtını ârifân şâhidân-ı mezbûrân şehâdetleriyle ber-nehc-i şer‘î sâbit olan Soğancı Molla Mehmed b. Veliyüddin’den her biri meclis-i şer‘-i şerîf-i enverde işbu bâ‘isü’l-kitâb Debbâğ el-Hâc Ahmed Ağa b. Hasan nâm kimesne mahzarında bi’l-vekâle ikrâr-ı tam ve takrîr-i kelâm edip müvekkilelerimiz mezbûretân Tayyibe ve Halime hatunlar mahmiye-i mezbûrede Zindân kapısı dâhilinde vâki‘ kokucu ve ipçi dükkânları beynlerinde kâin ma‘lûmü’l-hudûd bir bâb ipçi dükkânı derûnunda mevcûde yedlerimizde olan birer kıt‘a hüccet-i şer‘iye mûceblerince akd-i âti’z-zikrin sudûruna değin nısfıyet üzere yedlerimizde müşterek mâlımız olan beyne’l-esnâf gedik ta‘bîr olunur bir akçe tahtası ve bir peştahta ve bir kantar ve sâir âlât-ı lâzıme-i ma‘lûmemi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile bin altı yüz elli guruşa mezbûr el-Hâc Ahmed Ağa’ya bey‘ ve temlik ve teslîm eylediğimizde ol dahi yedimizden iştirâ ve temellük ve tesellüm ve kabz ü kabûl ve semeni olan meblağ-ı merkūm bin altı yüz elli guruşu bize def‘ ü teslîm biz dahi yedinden ahz ü kabz ve nısfiyet üzere beynimizde iktisâm edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetlerini ibrâ-i âm ile kabûlü hâvî ibrâ ve iskāt dahi etmemizle fîmâ-ba‘d âlât-ı lâzıme-i muharrere-i mezkûrede bizim kat‘a alâkamız kalmayup mezbûr el-Hâc Ahmed Ağa’nın mâl-ı müşterâsı ve hakk-ı sırfı olmuşdur dediklerinde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 14 Şevvâl sene 1238.<br><br>Şühûdü’l-hâl: Muhzır Mahmud, Muhzır Molla Halil, el-Hâc Mustafa Ağa, Eyüb Ağa.</p>          <br><a title="Önceki sayfa" style="text-decoration:none" href="./ayrmetin.php?idno=33235"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33237"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b348"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o398"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>