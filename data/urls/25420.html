﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 477<br>Hüküm no: 533<br>Orijinal metin no: [66a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Maktul Mimarbaşı Mustafa Ağa’nın kölesi Macar asıllı Cafer b. Abdullah’ın hür olduğu</b><br><br>Itâknâme-i maktûl mi‘mârbaşı.<br><br>Husûs-ı âti’l-beyânın mahâllinde istimâ‘ [ve] tahrîri iltimâs olunmağın kıbel-i savb-ı şer‘den Mevlânâ Mustafa Efendi b. Ahmed irsâl olunup ol dahi hâlâ Atebe-i aliyye-i sultanîde lâ-zâlet meşhûnetihî bi’l-inâyeti’s-Subhâniye’de şıkk-ı evvel defterdârı olan el-cenâbü’l-âlî makarru’l-mefâhirü ve’l-meâli sahibü’l-câhi’l-menî‘ sahibü ezyâli’l-mecdi’r-refî‘ âkidü me‘âkidi’d-devletü’ş-şâmiha kā‘idü mekâ‘idi’l-izzi’r-râsiha el-mahfûfu bi-inâyeti’l-meliki’l-ganî a‘ni-bih Ahmed Efendi edâmallâhu ıkbâlehu hazretlerinin mahmiye-i Kostantıniyye’de Vefa meydânı kurbünde vâki‘ menzil-i âlîlerine varıp zeyl-i rakīmde esâmîleri mastûr Müslimîn-i huzûrunda akd-i meclis-i şer‘-i kadîm eyledikde mahmiye-i mezbûrede Ayasofya-i kebîr kurbünde Hayreddinbey mahallesinde sâkin iken magzûben katl olunan Mi‘mârbaşı Mustafa Ağa’nın menzilinde sâkine uzun boylu, açık sarı kaşlı, elâ gözlü Macariyyü’l-asl Cafer b. Abdullah tarafından husûs-ı câ’i’z-zikre vekîl olan Mehmed Efendi b. Ahmed ve Mustafa b. Abdullah şehâdetleri ile şer‘an vekâleti sâbite olan Hanefî Çelebi b. Ali meclis-i mezbûrda maktûl-i mezbûrun bâ-fermân-ı âlî cümle metrûkâtını cânib-i mîrî için zabteden müşârün-ileyh efendi hazretleri huzûrunda bi’l-vekâle üzerine da‘vâ edip müvekkilim mezbûr Cafer maktûl-i mezbûrun abd-i memlûkü olup katl olunmazdan bir gün mukaddem Çavuşbaşı habsinde iken mezbûr Mustafa Ağa müvekkilim gulâm-ı mevsûf-ı mezkûru hasbeten lillâhi’l-hallâk tahrîr ve i‘tâk ve silk-i ahrâr-ı asliyyîne idrâc ve ilhâk edip hür olmuş iken rık olmak üzere müşârün-ileyh efendi mezbûra vaz‘-ı yed eylemişdir. Suâl olunup sebîli tahliye olunmak matlûbumdur dedikde gıbbe’s-suâl müşârün-ileyh efendi hazretleri cevâbında gulâm-ı mezbûr[u] vaz‘-ı yed eylediğin ikrâr lâkin ber-minvâl-ı muharrer ıtkını inkâr edicek vekîl-i mezbûrdan müdde‘âsını mübeyyin beyyine taleb olundukda udûl-ı ahrâr-ı ricâl-i Müslimînden olup mahalle-i mezbûr sükkânından Hüseyin Efendi b. eş-Şeyh Halil ve Receb Efendi b. Mehmed ve Cafer b. Ali nâm kimesneler li-ecli’ş-şehâde meclis-i şer‘de hâzırûn olup istişhâd olunduklarında fi’l-vâki‘ mi‘mârbaşı Mustafa Ağa katl olunmazdan bir gün mukaddem Çavuşbaşı habsinde iken abd-i memlûkü mezbûr Cafer’i hasbeten lillâhi’l-hallâk tahrîr ve i‘tâk ve silk-i ahrâr-ı asliyyîne idrâc ve ilhâk eyledim dedi biz bu husûsa şâhidleriz şehâdet dahi ederiz deyü her biri edâ-yı şehâdet-i şer‘iye eylediklerinde gıbbe ri‘âyet-i şerâ’iti’l-kabûl şehâdetleri makbûle olduğun mevlânâ-yı mezbûr mahâllinde istimâ‘ ve tahrîr ve şehâdet-i mezbûr mûcebince mezbûr Cafer’in ıtkına hükmeyledikden sonra meclis-i şer‘de alâ-vukū‘ihî inhâ ve takrîr etmeğin mevlânâ-yı mezbûrun hükmü tenfîz olunup mâ-vaka‘a bi’t-taleb ketb olundu.<br><br>Fi’l-yevmi’s-sânî aşer min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: Umdetü’l-emâcid ve’l-ekârim Cebecibaşı Ali Ağa Mehmed Efendi b. Ahmed, Abdülkadir Ağa b. Ali el-cündî, Süleyman Efendi el-imâm, Mehmed Halîfe el-müezzin, Abdurrahman b. Mirza, Osman Çavuş b. ( ), Hacı Yusuf b. Abdullah, Osman b. Ali, Mustafa b. Abdülmuttalib, ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=25419"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25421"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b477"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1001"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>