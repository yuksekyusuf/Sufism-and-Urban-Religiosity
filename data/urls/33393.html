﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 137<br>Hüküm no: 109<br>Orijinal metin no: [32b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatab emininin, Sâbık Anadolu Valisi Derviş Paşa’nın muhallefâtından satın aldığı çenber sefinesi için kendisine mülkname verilmesini istediği</b><br><br>Ma‘rûz<br><br>Sâdır olan fermân-ı âlîlerine imtisâlen sa‘âdetlü defterdâr efendi bendelerinin işbu takrîriyle hatab emîni kullarının merbût olan diğer takrîr ve derkenâra nazar ve mütâla‘a olundukda Anadolu Vâlisi sâbık Derviş Paşa hazretlerinin cânib-i mîrîden zabt olan muhallefâtından emîn-i mûmâ-ileyhin iştirâ etmiş olduğu bir kıt‘a çenber sefînesinin mübâya‘ası ibâdullâhın def‘-i müzâyakaları zımnında olduğu beyân-birle gümrük emîni esbak Osman Paşa hazretleriyle Ahmed Ağa’nın çenberlerine kıyâsen çenber-i mezkûrdan hatab emînleri tarafından fiy’ât-ı mîrîye ile mübâya‘a-i hatab ve kömür mutâlebesiyle rencîde olunmaması yedine i‘tâ olunacak mülk-nâme-i hümâyûna derc kılınmasını mûmâ-ileyh takrîr-i mezkûruyla istid‘â ve fi’l-hakīka vezîr-i müşârun-ileyh ile Ahmed Ağa’nın inşâ eyledikleri çenberlerden mutâlebe-i mezkûre ile rencîde olunmamak bâbında otuz beş senesi Cumâdelâhire evâsıtına evâmir-i aliyye sudûr eylediği Dersaâdet’e hatab nakl eden sefîneleri senede bir def‘a nısf hamûleleri fiy’ât-ı mîrîye ile hatab emînlerine te’diye olundukdan sonra ziyâde mutâlebesiyle ashâb-ı sefâyine rencîde olunmamak husûsunda iki yüz bir senesi fermân-ı âlîşân verilmiş olduğu derkenârda müstebân olmağla bu sûretde Osman Paşa hazretleriyle Ahmed Ağa’nın [33a] çenberlerine kıyâsen emîn-i mûmâ-ileyh bendelerine istid‘âsı üzere mülk-nâme-i hümâyûn i‘tâsı re’y-i âlîlerine menût mevâddan idüğü İstanbul Mahkemesi’nden huzûr.<br><br>Fî 25 Z sene [12]41</p>          <br><a title="Önceki sayfa" style="text-decoration:none" href="./ayrmetin.php?idno=33392"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33394"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b137"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o177"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>