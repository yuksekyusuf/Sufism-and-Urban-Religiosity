﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 86<br>Hüküm no: 50<br>Orijinal metin no: [9b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Kahveci Ömer’in çocuklarına terekeden nafaka takdiri</b><br><br>Mûmâ-ileyh imzâsıyla<br><br>Mahmiye-i İstanbul’da Dâye Hatun mahâllesinde sâkin iken bundan akdem vefât eden Kahveci el-Hâc Ömer b. Mustafa’nın sulbî sagīr oğlu Mehmed ve sulbiye sagīre kızı Hafize’nin tesviye-i umûruna bâ-hüccet-i şer‘iyye vasiyy-i muhtârları işbu hâfızü’l-kitâb Süleyman Çelebi b. Mehmed meclis-i şer‘-i şerîf enverde takrîr-i kelâm edip vasîleri olduğum sagīrân-ı mezbûrânın nafaka ve kisve-bahaya ihtiyâçları olmağla babaları merhûm-ı mezbûrdan müntakil mâllarından ve dükkân icâresinden kadr-ı ma‘rûf nafaka ve kisve-baha kıbel-i şer‘den farz ve takdîr olunmak matlûbumdur dedikde vasiyy-i mezbûrun kelimât-ı meşrûhası vâkı‘a mutâbıka idiği zeyl-i kitâbda muharrerü’l-esâmi Müslimîn haberleriyle lede’ş-şer‘i’l-enver zâhir ve mukarrer olmağın hâkim-i muvakkı‘-ı sadr-ı kitâb bi-tevkī‘ihi’r-refî‘i’l-müstetâb tûbâ-lehû ve hüsnü-meâb efendi hazretleri sagīrân-ı mezbûrân Mehmed ve Hafize’ye babaları müteveffâ-yı mezbûrdan müntakıl mâllarından ve dükkân icâresinden beher yevm otuz altı akçe nafaka ve kisve-baha farz ve takdîr buyurup meblağ-ı mefrûz-ı mezbûr beher yevm otuz altı akçenin yirmi akçesi sagīr-i mezbûr Mehmed ve on altı akçesi sagīre-i mezbûre Hafize’nin levâzımlarına harc u sarfa ve vakt-i hâcetde istidâneye ve ledez-zafer mâllarına rücû‘a vasiyy-i mezbûr Süleyman Çelebi’ye izin birle mâ-vaka‘a bi’t-taleb ketb olundu.<br><br>Fî 5 min-şehri Rebî‘ülâhir sene 1143.<br><br>Şuhûdü’s-sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=37854"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37856"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b086"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o599"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>