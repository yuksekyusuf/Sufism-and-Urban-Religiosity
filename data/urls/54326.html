﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 781<br>Hüküm no: 1301<br>Orijinal metin no: [107b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kürkçü Yorgi’nin sattığı kürk bedelinden alacağı olduğu</b><br><br>Ma‘rûz<br><br>Bi’l-iltimâs savb-ı şer‘-i enverden me’zûnen Kâtib Mehmed Salih Efendi dâ‘îleri irsâl olunup ol dahi medîne-i Üsküdar’da Kefçe mahallesinde vâki‘ Şerife Âkıle Hanım bt. es-Seyyid Halil Efendi’nin sâkine olduğu menzile varıp mazbûtü’l-esâmî Müslimîn huzûrlarında akd-i meclis-i şer‘-i şerîf etdikde mahmiye-i İslâmbol’da Mahmud Paşa-yı Velî Çarşısı’nda mütemekkin arzuhâl eden Kürkçü Yorgi v. Dimitri meclis-i ma‘kūd-ı mezkûrda kendi nefsinden asîl ve hâlâ zevcesi arzuhâlde ismi mezkûre mezbûre Şerife Âkıle Hanım tarafından husûs-ı âti’l-beyânda vekîl olduğu zât-ı mezbûreyi bi’l-mu‘arrefeti’ş-şer‘iye ârifân el-Hâc Hüseyin b. Mehmed ve Osman Efendi b. İbrahim nâm kimesneler şehâdetleriyle vech-i şer‘î üzere sâbit olan Osman Ağa b. Rüstem Ağa mahzarında târih-i i‘lâmdan bir buçuk sene mukaddem müvekkile-i mezbûre Şerife Âkıle Hanım yedimden iştirâ ve kabz eylediği evsâf ve kıymetleri beynimizde ma‘lûm kürk semeninden ba‘de külli’l-hesâb bâkī zimmetinde otuz bir guruş ve vekîl-i mezbûr Osman Ağa dahi yedimden iştirâ ve kabz eylediği ecnâs ve kıymeti beynimizde ma‘lûm kürk semeninden iki yüz yetmiş beş buçuk guruş ki zevcân-ı mezbûrân zimmetlerinde cihet-i mezkûreden cem‘an üç yüz altı buçuk guruş hakkımın yirmi bir buçuk guruşu bi’r-rızâ hat ve tenzîl ve doksan beş guruşunu dahi mukaddemâ semen-i ma‘lûme kendiye bey‘ eylediğim işbu mu‘âyene olunan sincab kürkümü rızâmızla bi’l-ikāle hüküm istirdâd ve ol-vechile ahz ve istifa ve bâkī yüz doksan guruş hakkımı taleb ederim deyü da‘vâ eyledikde ol dahi ikrâr lâkin istimhâl etmeğin müdde‘î-i merkūm Yorgaki [Yorgi] zimmî târih-i i‘lâm şehrinin yirmi beşinci günü deyn-i meblağ-ı merkūmu kendiye edâ etmek üzere mezbûr Osman Ağa’yı tecîl eyledikde ol dahi ber-vech-i muharrer ecel-i merkūm hulûlünde müdde‘î-i merkūma edâya ta‘ahhüd edip bu vechile kat‘-ı münâza‘a eylediklerini mevlana-yı mezbûr mahâllinde ketb ve tahrîr ve ma‘an meb‘ûs ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mübâşiri çavuş kulları iltimâsıyla huzûr-ı âlîlerine i‘lâm olundu.<br><br>Fî 6 min-Za sene 1206.</p>          <br><a title="Önceki sayfa" style="text-decoration:none" href="./ayrmetin.php?idno=54325"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54327"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b781"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o991"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>