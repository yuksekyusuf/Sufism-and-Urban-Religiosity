﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 83<br>Hüküm no: 49<br>Orijinal metin no: [8a-2, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Terekesi Beytülmâl tarafından zabt edilen el-Hâc Receb b. Mehmed’in vârislerinin çocukları olduğu</b><br><br>Kazâ-i Viranşehir tevâbi‘inden Aydınlar karyesinde sâkin olan udûlden Kalender b. Nurullah ve İbrahim b. Kemal nâm kimseler Dîvân-i âlî dâme mahfûfen bi’l-me‘âlîde, emâcid-i mükerremîn defterdârlar -ebkāhümu’llâhu ta‘âlâ ilâ-yevmi’d-dîn- huzûrunda akdedilen meclis-i şer‘-i şerîf ve mahfil-i dîn-i münîf sânehu’llâhü ta‘âlâ ani’t-tağyîr ve’t-tahrîfe hâzırân olup, bundan akdem mahmiye-i Kostantıniyye kurbünde fevt olan el-Hâc Receb b. Mehmed’in terekesine vâzı‘-ı yed olan Dârü’s-saltanati’s-seniyye mahmiye-i Kostantıniyye’de ve tevâbi‘inde vâki‘ Beytülmâl-i âm emîni fahrü’l-akrân Murad Ağa b. Abdülmennan mahzarında, Yusuf b. el-Hâc Receb el-mesfûrdan asâleten, Abdülkerim ve Mahmud nâm racüleyn ve Âişe ve Elif ve Fâtıma nâm hatunlar kıbellerinden âti’z-zikr husûsu da‘vâ ve isbâta, sonra kabz ve kendilerine îsâle vekâleti bi-mâ hüve nehcü’s-sübût şer‘an sâbit olan Mehmed b. Hüseyin nâm kimseden sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki, asîl-i mezkûr Yusuf ve müvekkilîn-i mesfûrîn, müteveffâ-yı mesfûr el-Hâc Receb’in evlâd-ı sulbiyeleridir. Verâseti onlara münhasırdır. Onlardan gayrı vâris ve terekesine müstehak kimse ma‘lûmumuz değildir. Ba‘de ri‘âyet-i şerâiti’l-kabûl şehâdetleri hayyiz-i kabûlde vâki‘ olmağın mûcibiyle müdde‘iyyûn-ı mezbûrûnun verâsetine hükmedildi. İşbu hüküm asîl ve vekîl-i merkūmeynin ellerinde mevcûd, hâlâ kazâ-yı mezbûre kādısı mevlânâ el-Hâc Mehmed b. Nu‘mân’ın meclisinden vârid ve mazmûnu verese-i mezkûrînin verâsetini isbât eden kitâb-ı naklînin nehc-i şer‘î üzere şehâdet-i mezkûreye mutâbık olduğunun sübûtundan sonra vâki‘ oldu.<br><br>Cerâ zâlike ve hurrire fi’l-yevmi’s-sânî aşere min-Recebi’l-ferd li-sene selâse ve selâsîn ve elf.<br><br>Şühûdü’l-hâl: Efendi b. kādı, Muslihuddin Efendi el-kādî, Nasrullah Çavuş b. ( ), Ali Efendi el-kādî, Murad Bey b. el-cündi ve gayrühüm</p>          <br><a title="Önceki sayfa" style="text-decoration:none" href="./ayrmetin.php?idno=39340"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39342"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b083"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o430"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>