﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 130<br>Hüküm no: 122<br>Orijinal metin no: [25b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Çelebi b. Abdullah ile Hamun adlı zimmiye borcundan dolayı hapiste olan Hayim v. Bâli’nin kefaletle serbest bırakılması</b><br><br>Havâss-ı Aliyye kazâsı muzâfâtından Hasköy’de Kiremitçi Ahmed Çelebi mahallesi sükkânından olup hâzır bi’l-meclis Ahmed Çelebi b. Abdullah’a deyn-i şer‘îden üç yüz guruş ve gāib ani’l-meclis Hamun nâm zimmîye ma‘lûmü’l-mikdâr deyni için bin doksan dokuz senesi Ramazânü’l-mübârek muntasıfından beri Sicn-i Sultânî’de mahbûs olan Hayim v. Bâli nâm Yahudi’den vech-i âtî üzere istişhâd-ı şer‘î sudûrundan sonra yine mahalle-i mezbûrede sâkin Mahmud Ağa b. İskender ve Mustafa b. Dilaver ve Mehmed b. Ali ve Cerrâh Mustafa b. Abdullah li-ecli’ş-şehâde meclis-i şer‘a hâzırûn olup fi’l-vâki‘ işbu mezkûr Hayim hâlâ üzerinde lâbis olduğu köhne libâsdan gayrı ism-i mâl ıtlâk olunur şeyi olmayıp müflis ve mu‘dim olmağla kudret-i mâla vüsûlüne değin sebîli tahliye ve habsden ıtlâk olunması lâzım idiğine biz şâhidleriz, şehâdet dahi ederiz deyü edâ-i şehâdet-i şer‘iyye eylediklerinde mezbûr Ahmed Çelebi’nin sâire beyyinesi olmamağla hâkim-i muvakkı‘-ı sadr-ı kitâb tûbâ leh ve hüsnü-meâb hazretleri mezbûrûnun şehâdetlerini ba‘de’t-ta‘dîl ve’t-tezkiye kabûl ve mezbûrun iflâsına hükm-i şer‘î ve kazâ-i mer‘î etdikden sonra mezbûr Hayim’in nefsine ve hîn-i talebde meclis-i şer‘a ihzârına babası olup yine Hasköy’de sâkin Bâli v. Yako ve Mürdehay v. Mosi nâm Yahudiler kefîl olduklarında sâdır olan fermân-ı âlîşân mûcebince kudret-i mâl [ve] vüs‘at-i hâl vusûlüne değin sebîli tahliye ve habsden ıtlâk olunup mâ-vaka‘a bi’t-taleb ketb olundu.<br><br>Fi’l-yevmi’l-ışrîn min-Muharremi’l-harâm li-sene mi’e ve elf.<br><br>Şuhûdü’l-hâl: Ahmed Çelebi b. Ahmed, İbrahim Çelebi b. Ahmed, Ebûbekir b. Hüseyin, Ali b. Bâli.</p>          <br><a title="Önceki sayfa" style="text-decoration:none" href="./ayrmetin.php?idno=28146"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28148"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b130"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o374"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>