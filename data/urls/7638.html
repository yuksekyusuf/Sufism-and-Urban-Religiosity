﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 451<br>Hüküm no: 598<br>Orijinal metin no: [77a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Aslan v. Aslan ile Nikagos v. Kasber’in alacak-verecek davasında sulh olup birbirlerinin zimmetlerini ibra ettikleri</b><br><br>Ma‘rûz<br><br>Mahmiye-i İstanbul hısnı ebvâbından Fenerkapısı dâhilinde Abdi Subaşı mahallesinde mütemekkin sahib-i arzuhâl Aslan v. Aslan nâm zimmî meclis-i şer‘-i enverde yine mahmiye-i merkū[me]de Sultan Selim Han tâbe serâhu câmi‘-i şerîfi kurbünde Çukurbostan üzerinde çubukçu odalarında mütemekkin derûn-ı arzuhâlde mezkûrü’l-ism Nikagos v. Kasber v. Norsis nâm zimmî tarafından zikri âtî husûsları tasdîka vekîl olduğu Ayvaz v. Babek ve Bogos v. Ağya nâm zimmîler şehâdetleriyle vech-i şer‘î üzere sâbit olan li-ebeveyn er karındaşı Avanis nâm zimmî muvâcehesinde ben müvekkil-i mersûm Nikagos zimmî zimmetinde cihet-i deyn-i şer‘îden üç bin guruş hakkım vardır deyü müvekkil-i mersûm Nikagos zimmîden taleb ve da‘vâya tesâddî eylediğimde ol dahi meblağ-ı mezbûru külliyyen inkâr eylediğinden mâ‘adâ iki kıt‘a deyn temessükleri mûcebince senin zimmetinde yüz seksen guruş alacağım vardır deyü benden taleb ve da‘vâ sadedinde olmağın beynimizde münâza‘ât-ı kesîre cereyân etmekle bâ-tavassut-ı muslihîn müvekkil-i mersûm Nikagos zimmî ile da‘vâ-yı mezkûremden an-inkâr ben yüz otuz üç guruş bedel-i makbûza sulh olup mâ‘adâ iki bin sekiz yüz yetmiş guruşa ve târih-i i‘lâma gelince sâire müte‘allika âmme-i da‘vâdan müvekkil-i mersûm Nikagos zimmînin zimmetini ibrâ ve ıskāt eylediğimde ol dahi benden müdde‘âsı olan yüz seksen guruşa ve sâire müte‘allika âmme-i da‘vâdan benim zimmetimi ibrâ ve ıskāt eyledikde herbirimiz âharın ibrâsını kabûl eyledi deyü olan ikrârını vekîl-i merkūm Avanis bi’l-vekâle tasdîk eylediği Mahkeme-i Bâb’dan huzûr-ı âlîlerine i‘lâm olundu el-emrü li-men-lehu’l-emr.<br><br>Fî 21 S sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7637"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7639"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b451"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o584"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>