﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 171<br>Hüküm no: 209<br>Orijinal metin no: [31b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgaki v. Yanaki’nin kendisine ait ve kefâleti sebebiyle olan borçlarını Hasan Efendi’ye ödemesi gerektiği</b><br><br>İşbu sâhibü’l-kitâb Hasan Efendi b. Abdullah mahfil-i şer‘-i şerîfde mahrûse-i Galata kazâsına tâbi‘ kasaba-i Beşiktaş’da sâkin olan Yorgaki v. Yanaki nâm zimmî muvâcehesinde üzerine da‘vâ edip mezbûr Yorgaki zimmetinde cihet-i karz-ı şer‘den iki bin râyic fi’l-vakt akçe hakkım olup meblağ-ı mersûm mukābelesinde bana bir balık dişi saplı ve bir yenidünyâ saplı hançerler rehin vaz‘ edip ben dahi irtihân ve kabz eyledikden sonra şerîki gāib ani’l-meclis diğer Yorgaki dahi zimmetinde olan bin akçe hakkıma dahi emr ve kabûlü hâviye kefâlet-i sahîh-i şer‘iyye ile mezbûr Yorgaki kefîl bi’l-mâl olmağın asâlet ve kefâleti cihetlerinden zimmetinde edâsı lâzım olan cem‘an üç bin akçe hakkımı taleb ederim dedikde gıbbe’s-suâl mezbûr Yorgaki cevâbında müdde‘î-i mezbûra ancak yirmi riyâlî guruş deynim vardır deyü ziyâde üç yüz akçeyi ve şerîki gāib-i mezbûr diğer Yorgaki zimmînin nefsine kefîl olmuşdur deyü zimmetinde olan bin akçeye kefîl bi’l-mâl olduğunu inkâr eyledikde gıbbe’l-istişhâd udûl ve sikātdan Mustafa b. Mehmed ve el-Hâc Muharrem b. Kıyas nâm kimesneler li-ecli’ş-şehâde meclis-i şer‘a hâzırân olup fi’l-hakīka müdde‘î-i mezbûr bizim huzûrumuzda mezbûr Yorgaki zimmîye bi-tarîkı’l-karz iki bin akçe def‘ ve teslîm ol dahi tesellüm ve kabz eyledikden sonra şerîkim diğer Yorgaki zimmetinde olan bin akçe hakkıma dahi emriyle kefîl bi’l-mâl olmuşdur, bu husûsa şâhidleriz, şehâdet dahi ederiz deyü herbiri edâ-yı şehâdeti şer‘iyye eylediklerinde ba‘de ri‘âyeti şerâyiti’l-kabûl şehâdetleri hayyiz-i kabûle vusûl bulmağın mûcebiyle asâleti cihetinden iki bin akçe ve kefâleti cihetinden bin akçe cem‘an üç bin akçenin edâsı’çün mezbûr Yorgaki’ye tenbîh olunup mâ-vaka‘a bi’t-taleb sebt ü ketb olundu.<br><br>Fî-evâsıtı Saferi’l-hayr li-sene erba‘a ve sittin ve elf.<br><br>Şuhûdü’l-hâl: Mehmed Beşe b. Süleyman çukadâr, Pîrî Beşe b. Hüseyin, İbrahim Çelebi b. Davud, Mehmed Çelebi b. Hüseyin, Rıdvan Beşe b. Abdullah ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=391"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=393"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b171"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o411"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>