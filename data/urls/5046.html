﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 159<br>Hüküm no: 122<br>Orijinal metin no: [25b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadice Hatun b. Mehmed’in Molla Gürânî Mahallesi’ndeki evini Mahmud Ağa b. Ahmed’e sattığı</b><br><br>Mübâya‘a.<br><br>Mahmiye-i İstanbul’da Molla Gürânî Mahallesi sâkinelerinden <<olup>> Hadice Hatun bt. Mehmed b. Abdullah tarafından husûs-ı âti’z-zikri ikrâra vekîl olduğu zât-ı mezbûreyi ma‘rifet-i şer‘iyye ile ârifân Süleyman Efendi b. Ahmed ve İbrahim Efendi b. Mustafa şehâdetleriyle sâbit ve sübût-ı vekâletine hükm-i şer‘î lâhık olan Mehmed Beşe b. Hasan nâm kimesne meclis-i şer‘-i şerîf-i enverde Dergâh-ı âlî yeniçerilerinin yirmi beşinci bölüğün çorbacısı işbu bâ‘isü’l-kitâb Mahmud Ağa b. Ahmed nâm kimesne mahzarında bi’l-vekâle ikrâr ve takrîr-i kelâm edip müvekkilem mezbûre Hadice Hatun’un yedinde mülk ve hakkı olup mahalle-i mezbûrede vâki‘ bir tarafdan Mustafa Ağa b. Mehmed menzili ve bir tarafdan Aynacı el-Hâc Süleyman b. Ahmed menzili ve bir tarafdan el-Hâc Halil Efendi b. İbrahim menzili ve bir tarafdan tarîk-i âm ile mahdûd fevkānî üç bâb oda ve bir sofa ve tahtânî bir bâb oda ve bir matbah ve kenîf ve bahçe ve bir köşk ve bir bi’r-i mâ ve bir mikdâr havluyu müştemil mülk menzilini bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile merkūm Mahmud Ağa’ya bin yüz altmış guruşa bey‘ ve temlîk ve teslîm eylediğinde ol dahi ber-vech-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezbûr bin yüz altmış guruşu merkūm Mahmud Ağa yedinden tamamen ahz u kabz eyledi fîmâ ba‘d menzil-i mahdûd-ı mezbûr merkūm Mahmud Ağa’nın mülk-i müşterâsı ve hakk-ı sırfı olup müvekkilem mezbûre Hadice Hatun’un kat‘â alâka ve medhali kalmamışdır. Keyfemâ-yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 20 Rebî‘ülâhir sene [1]143.<br><br>Şuhûdü’l-hâl: Umdetü’l-müderrisîni’l-kirâm Süleyman Efendi b. Ahmed, Molla Gürânî imâmı el-Hâc Halil Efendi b. İbrahim, Mehmed Efendi b. Abdurrahman, İbrahim Efendi b. Mustafa, Ali Odabaşı b. Hasan, Berber el-Hâc Mustafa b. Mehmed, el-Hâc Mehmed b. Mustafa, Veli Ağa b. Ömer, Hasan Efendi b. Osman, Mehmed Çelebi b. İbrahim, Mustafa Çelebi b. Mehmed, Mehmed Çelebi b. Ahmed, es-Seyyid Mehmed Efendi mütevellî-i Molla Gürânî, Molla Mustafa b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=5045"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5047"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b159"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o739"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>