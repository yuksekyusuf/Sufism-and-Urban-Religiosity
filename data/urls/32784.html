﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 375<br>Hüküm no: 358<br>Orijinal metin no: [73a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sultan Abdülhamid Han vakfından icareli, kasap dükkânı gediğinin Ümmügülsüm bt. Halil’in vefâtı üzerine Seyyid Hasan Efendi’ye devredilmesi</b><br><br>Kasab inhâsı<br><br>Ma‘rûz[-ı dâ‘î-i devlet-i aliyyeleridir ki]<br><br>Hüdâvendigâr-ı esbak cennet-mekân firdevs-âşiyân merhûm Sultan Abdülhamid Hân -tâbe serâhu-hazretlerinin evkāf-ı şerîfeleri müstegallâtından mahmiye-i mezbûre[de] Yedikule hâricinde vâki‘ gayr-ez selhhâne-i mîrî on aded ganem selhhânelerinden [73b] onuncu selhhâneye merbût olan kasab dükkânlarından medîne-i Üsküdar’a muzâfe Kartal kasabasında kâin ma‘lûmü’l-hudûd bir bâb kasab dükkânı derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûmenin semen hisse-i şâyi‘asında bâ-temessük-ı mütevellî mutasarrıfe olan Ümmügülsüm bt. Halil nâm hatun bilâ-veled fevt olup semen-i hisse-i mezkûresi mahlûle ve cânib-i vakf-ı müşârun-ileyhe âid ve râci‘ oldukdan sonra semen-i hisse-i mezkûre ba‘de’l-müzâyede ve inkıtâ‘u’r-rağbe mu‘accele-i misliyesi idüğü zâhir olan yüz yirmi beş guruş mu‘accele-i makbûza ile kasab ustalarından es-Seyyid Hasan Efendi b. es-Seyyid Mehmed üzerinde karar ve ziyâde ile tâlib-i âharı zuhûr etmemekle semen-i hisse-i mezkûre cânib-i vakıfdan kendüye tefvîz olunduğu mezbûr es-Seyyid Hasan Efendi meclis-i şer‘de takrîr ve zabtı içün taraf-ı vakıfdan yedine temessük i‘tâsı istid‘â ve hisse-i tevzî‘ini kethüdâ ve ustalar ma‘rifetleriyle ahz etmek üzere kasablar kethüdâsı el-Hâc Hasan Ağa b. el-Hâc Osman ve mazbûtü’l-esâmî kasab ustaları hâzır oldukları hâlde ta‘ahhüd etmekle semen-i hisse-i mezkûre ber-vech-i muharrer müteveffât-ı mezbûrenin mahlûlünden merkūm es-Seyyid Hasan Efendi üzerine mu‘accele-i merkūme ile tahrîr ve yedine taraf-ı vakıfdan şürûtu üzere temessük i‘tâsı niyâzında olduğu İstanbul Mahkemesi’nden huzûr [-ı âlîlerine i‘lâm olundu.]<br><br>Fî 12 Receb sene [12]37</p>          <br><a title="Önceki sayfa" style="text-decoration:none" href="./ayrmetin.php?idno=32783"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32785"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b375"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o517"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>