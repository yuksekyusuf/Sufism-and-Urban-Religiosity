﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 118<br>Hüküm no: 63<br>Orijinal metin no: [9b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine Hatun vakfından Karabaş Mahallesi’ndeki evde oturan Ahmed Çelebi b. Mustafa’nın oturmaktan vazgeçmesi üzerine evin Seyyid Mehmed Salih Efendi b. Seyyid Mehmed’e tahsis edildiği</b><br><br>Merhûme Emine Hatun’un süknâsı kendiden sonra rûhiʼçün küllü yevm üçer İhlâs-ı şerîf tilâvet etmek üzere Sâliha Hatun’a ba‘dehâ İsmail ve Süleyman’a ba‘dehümâ bir recül-i sâlihe meşrûta vakfı olup mahmiye-i İstanbul’da Yenibahçe kurbünde Karabaş Mahallesi’nde vâki‘ bir tarafdan Gonca Hatun mülkü ve bir tarafdan Osman Ağa mülkü ve bir tarafdan Hadice mülkü ve bir tarafdan tarîk-i âm ile mahdûd fevkānî bir oda ve tahtânî bir oda ve cüneyneyi müştemil menzile tevcîh-i hâkimü’ş-şer‘le mutasarrıf olan Ahmed Çelebi b. Mustafa kasr-ı yed etmekle süknâ-yı menzil-i mezkûr sulehâdan işbu râfi‘u’l-kitâb es-Seyyid Mehmed Salih Efendi b. es-Seyyid Mehmed’e ber-mûceb-i şart-ı vâkıfe kıbel-i şer‘den tevcîh olunup tasarrufîçün işbu vesîka-i enîka ketb ü terkīm olunup yedine def‘ ve i‘tâ olundu.<br><br>Fî 8 min-şehri Rebîʻülâhir sene 1121<br><br>Şuhûdü’l-hâl: Ahmed Efendi b. Mehmed, es-Seyyid Mehmed Çelebi b. Mehmed, Eyüb Ağa b. Mehmed, el-Hâc Mustafa Efendi, Abdullah Efendi b. Mehmed ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4341"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4343"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b118"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o656"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>