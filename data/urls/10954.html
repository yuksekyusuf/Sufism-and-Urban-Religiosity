﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 378<br>Hüküm no: 411<br>Orijinal metin no: [59b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İskenderağa mahallesinden Hanife Hatun ile Ömer Efendi arasındaki vakıf menzil davasına sulh bedeli karşılığı son verildiği</b><br><br>Vakıf menzilden sulh ve ibrâ<br><br>Mahmiye-i İslâmbol’da İskender Ağa mahallesinde sâkin iken bundan akdem vefât eden es-Seyyid Mustafa b. es-Seyyid Mehmed’in sulbiye kebîre kızı ve hasran vârisesi mu‘arrefetü’z-zât Hanife nâm hatun meclis-i şer‘-i hatîr-i lâzımü’t-tevkīrde bâ‘is-i hâze’l-kitâbi’l-müstetâb sâbıkā Üsküdar kadısı umdetü’l-mevâli’l-izâm Ömer Efendi b. Ali tarafından husûs-ı âti’l-beyânı tasdîka vekîl olduğu ber-nehc-i şer‘î sâbit olan Ali Efendi b. Hüseyin mahzarında ikrâr ve takrîr-i kelâm edip babam mûrisim müteveffâ-yı mezbûrun hayatında bi’l-icâreteyn taht-ı tasarrufunda olup merhûme Âişe nâm sâhibetü’l-hayrın mahmiye-i mezbûrede el-Hâc Bayram Kaftânî Câmi‘-i şerîfinde mevzû‘ Dersiye Vakfı müsakkafâtından yine mârrü’z-zikr İskender Ağa mahallesinde kâin ma‘lûmü’l-hudûd bir bâb vakıf menzilini mukaddemâ hayatında gāib ani’l-meclis İbrahim b. el-Hâc Osman’a cihet-i karzdan seksen guruş deyni mukābelesinde mütevellîsi işbu hâzır bi’l-meclis İbrahim Ağa b. Lütfullah ma‘rifetiyle vefâen ferâğ ve gāib-i mezbûr İbrahim dahi menzil-i mezkûru kable’l-fek müvekkil-i mûmâ-ileyhe ferâğ ve kasr-ı yed edip lâkin menzil-i mezkûr bana intikāl-i âdî ile intikāl etmekle menzil-i mezkûru müvekkil-i [mûmâ] ileyhden bu esnâda taleb ve da‘vâya tesaddî etmiş idim. El-hâletü hâzihî beynimizde muslihûn tavassutuyla ber-vech-i muharrer tesaddî eylediğim da‘vâ-yı mezkûremden beni müvekkil-i mûmâ-ileyh Ömer Efendi ile kırk guruş üzerine inşâ-i akd-i sulh eylediklerinde ben dahi sulh-ı mezkûru kabûl ve bedel-i sulh olan meblağ-ı mezbûr kırk guruşu müvekkil-i mûmâ-ileyh Ömer Efendi yedinden tamamen ahz ü kabz edip menzil-i mezkûra ve bedeline müte‘allika âmme-i de‘âvî ve kâffe-i mutâlebâtdan müvekkil-i mûmâ-ileyh Ömer Efendi’nin zimmetini ibrâ-yı âmm-ı kātı‘u’n-nizâ‘la ibrâ ve ıskāt eylediğimde ol dahi ibrâmı kabûl eyledi dedikde gıbbe’t-tasdîki’ş-şer‘î.<br><br>Fî 7 Ca sene 1197<br><br>Şühûdü’l-hâl: el-Hâc Musa b. Süleyman, Osman Ağa b. İbrahim, Hüseyin Ağa b. Ali, Molla Ali b. Halil, Yusuf Ağa b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=10953"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10955"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b378"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o636"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>