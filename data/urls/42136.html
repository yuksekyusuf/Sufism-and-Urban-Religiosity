﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 83<br>Hüküm no: 30<br>Orijinal metin no: [6b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abacı Manol’un vefat eden Maverdioğlu Kostantin’de alacağı olduğu iddiasıyla varislerine açtığı davada haksız olduğu</b><br><br>Bâ-hatem-i hazret-i efendi,<br><br>Ma‘rûz,<br><br>Derûn-ı arzuhâlde mezkûrü’l-ism Abacı Manol v. Kostantin zimmî meclis-i şer‘-i münîrde yine arzuhâlde mezkûr Maverdioğlu hâlik Kostantin zimmînin hasran vârisleri olan zevce-i metrûkesi Todoşi bt. Dimitri Nasrâniyenin vekîl-i şer‘îsi diğer Kostantin v. Yorgi ve sulbî kebîr oğlu Nedirlanda Tercümanı Petraki ve sulbî sagīr veledleri Yorgi ve Marya’nın vasîleri Dimitri v. Komço zimmîler muvâcehelerinde Nedirlanda tercümanı Pirayot hâzır iken hâlik-i mesfûr Kostantin hayatında târîh-i i‘lâmdan yedi sene mukaddem medîne-i Filibe’de çarşıda malımdan ve yedimden bir def‘a bin üç yüz elli guruş ve yedi ay murûrunda dokuz yüz guruş ki bi-gayr-ı hakkın cem‘an iki bin iki yüz elli guruşumu ahz u kabz etmekle terekesinden taleb ederim deyü da‘vâ ve mesfûrûn diğer Kostantin ve Petraki ve Dimitri bi’l-asâle ve bi’l-vekâle cevâblarında müdde‘î-i mersûmun ber-minvâl-i muharrer müdde‘âsını inkârlarından mâ‘adâ müdde‘î-i mesfûr Manol işbu bin yüz yetmiş bir senesi Cemâziyelâhiresi gurresinde mersûm Kostantin’in helâkinden sonra İstanbul’da Rum Patrikhânesi’nde husûs-ı mezkûru bizden da‘vâ ve an-inkâr da‘vâ-yı mezkûresinden bizimle seksen iki guruş bedel-i makbûza sulh olup mâ‘adâ müdde‘âsına ve beynimizde ma‘lûm çiftlik bahâsından matlûbu olan üç yüz guruşa ve bi’l-cümle sâire müte‘allika âmme-i de‘âvî ve kâffe-i mutâlebâtdan hâlik-i mesfûr Kostantin ile verese-i mezkûresinden her birinin zimmetini ibrâ-i âm ile ibrâ ve iskāt edip ve her birimiz ibrâsını kabûl etmiş idik deyü bi’l-asâle ve bi’l-vekâle ve bi’l-vesâye ba‘de’d-def‘ ve’l-inkâr dâfi‘ûn-ı mersûmûn ber-minvâl-i muharrer def‘lerini zikr olunan Patrikhâne rehâbîninden Papa Kiryolos v. Yanaki ve Papa Hıristo v. Minol râhibler şehâdetleriyle muvâcehesinde vech-i şer‘î üzere isbât edip lede’t-tezkiye şehâdetleri makbûle olmağın mûcebiyle müdde‘î-i mersûm Abacı Manol husûs-ı mezkûr için hâlik-i mesfûrun veresesinden bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 4 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42135"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42137"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b083"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o609"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>