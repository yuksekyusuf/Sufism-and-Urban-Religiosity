﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 367<br>Hüküm no: 440<br>Orijinal metin no: [83a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Râziye Hatun’un Uyvar Ağası Ahmed Ağa’dan borç alması</b><br><br>Husûs-ı âti’z-zikrin mahallinde tahrîri iltimâs olunmağın savb-ı şer‘-i mergūbdan Mevlânâ Hasan Efendi b. el-merhûm Hüsameddin Efendi irsâl olunup ol dahi Râziye Hatun bt. Hüseyin’in mahmiye-i İstanbul’da Mimârsinan mahallesinde sâkine olduğu menzile varıp zeyl-i kitâbda muharrerü’l-esâmî olan Müslimîn mahzarlarında akd-i meclis-i şer‘ eyledikde mezbûre Râziye Hatun zâtı ma‘rifet-i şer‘iyye ile ârifân mahalle-i mezbûre imâmı Mehmed Efendi b. Abdurrahman ve yine mahalle-i mezbûre müezzini Hüseyin Ali b. Ahmed ta‘rîfleriyle mu‘arrefe oldukdan sonra meclis-i ma‘kūd-ı mezbûrda Dergâh-ı âlî -dâme mahfûfen bi’l-me‘âlî- çorbacılarından olup sâbıkā Uyvar Ağası olan umdetü’l-emâcid ve’l-ekârim câmi‘ü’l-mehâmid ve’l-mekârim işbu râfi‘ü’l-kitâb Ahmed Ağa b. Durmuş mahzarında ikrâr ve takrîr-i kelâm edip müşârün-ileyh Ahmed Ağa’ya târîh-i kitâbdan yüz seksen gün tamâmına değin müeccel <<ve mev‘ûd>> deyn-i şer‘îden zimmetimde lâzımü’l-edâ ve vâcibü’l-kazâ dört yüz altmış esedî guruş deynim olup mukābelesinde mahalle-i mezbûrede vâki‘ bir tarafdan müşârün-ileyh Ahmed Ağa mülkü ve bir tarafdan Mustafa Beşe mülkü ve bir tarafdan Medîne-i münevvere Vakfı ve bir tarafdan tarîk-i âm ile mahdûd olup iki bab fevkānî oda ve bir kilâr ve bir sofa ve bir kenîf [83b] ve bir su kuyusu ve tahtânî üç bâb oda ve hadîkayı hâvî mülk menzil fârigan ani’ş-şevâgil müşârün-ileyh Ahmed Ağa’ya rehin vaz‘ ve teslîm edip, ol dahi irtihân ve kabz eyledi, eğer ecel-i mezbûr hulûl edip deyn-i mezbûru edâ müyesser olmayıp zimmetimde kalır ise menzil-i mezbûru semen-i misli ile âhara bey‘ ve kabz-ı semene ve semeninden deyn-i mezbûrumu edâya ve fazla kalırsa fazlasını bana îsâle tarafımdan işbu hâzır bi’l-meclis mezbûr İmâm Mehmed Efendi’yi küllemâ aziltüke fe-ente vekîlî mazmûnu üzere azl in‘izâlden mazmûne [masûne] vekâlet-i devriye ile vekîl ve menâbıma nâib nasb u ta‘yîn edip ol dahi vekâlet-i mezbûreyi kabûl ve merâsimini edâya ta‘ahhüd eyledi dedikde mukırra-i mezbûrenin ikrâr-ı meşrûhunu mezbûrân Ahmed Ağa ve Mehmed Efendi bi’l-muvâcehe tasdîk ve bi’l-müşâfehe tahkīk etdiklerinden sonra mukırra-i mezbûrenin üveyi babası Abdünnebi Beşe b. Mehmed meblağ-ı mezbûr dört yüz altmış esedî guruşa tarafeynden emr [ü] kabûlü hâviye kefâlet-i sahîha-i şer‘iyye ile kefîl ve zâmin olduğundan sonra vâki‘ hâli mevlânâ-yı mezbûr mahallinde tahrîr ba‘dehû ma‘an irsâl olunan Çukadâr Şa‘bân Beşe b. ( ) ile meclis-i şer‘a gelip alâ-vukū‘ihi inhâ ve takrîr etdiklerinde mâ-hüve’l-vâki‘ bi’t-taleb ketb olundu.<br><br>Fî 25 min-Şa‘bâni’l-mu‘azzam sene 1081.<br><br>Şuhûdü’l-hâl: Mehmed Ağa b. Mustafa, Mehmed Efendi b. Ali el-imâm, Mustafa Beşe ser-oda-i sâbık, Mehmed Çavuş b. Hüseyin, Mehmed b. Yusuf.</p>          <br><a title="Önceki sayfa" style="text-decoration:none" href="./ayrmetin.php?idno=2757"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2759"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b367"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o541"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>