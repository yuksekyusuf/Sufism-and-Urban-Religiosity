﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 300<br>Hüküm no: 318<br>Orijinal metin no: [61b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tacir El-hac Abdullah’ın iki azadlı kölesinin yolda katledilip mallarını çalan Halil b. Reyan’ın işlediği suçun kölesi Hasan tarafından doğrulandığı</b><br><br>Mahmiye-i Edirne sükkânından bâ‘isü’l-kitâb el-Hâc Abdullah b. Mehmed nâm tâcir mahfil-i kazâda zümre-i tüccârdan Ali b. Abdullah nâm kimesnenin abd-i memlûku olan Moskoviyyü’l-asl Hasan b. Abdullah nâm emredi ihzâr ve mevlâsı mezbûr Ali huzûrunda takrîr-i kelâm edip târih-i kitâbdan iki yıl mukaddem abd-i me’zûnlarımdan Kasım ve Hüseyin nâm iki nefer gulâmımı iki yüz otuz bin akçe sermâye ile ticârete gönderip mezbûr Hasan’ın sâbıkā mevlâsı olan Halil b. Reyhan ve mezbûrun şerîki olan diğer Halil nâm kimesneler ile ma‘an koşup medîne-i Sofya’ya irsâl etmiş idim merkūmân Halil ve diğer Halil ve mezkûr Hasan ikisini dahi katl edip mâlımı gāret eylediler hakīkat-i hâl mezbûr Hasan’dan suâl olunup takrîri tahrîr olunmasın taleb ederim dedikde gıbbe’s-suâl mezbûr Hasan cevâbında fi’l-vâki‘ hâl zikr olunan minvâl üzere olup müdde‘î-i mezkûr târih-i mesfûrda merkūmân Kasım ve Hüseyin’i mevlâ-yı sâbıkım mezkûr Halil ve diğer Halil’e koşup ol zamânda ben merkūm Halil’in abd-i memlûku olmağla cümlemiz bile gidip mahmiye-i Edirne kurbünde Hasköy kazâsına tâbi‘ Senemce nâm karyede bir kâfirin evine nüzûl edip mezbûr Halil ve mevlâ-yı sâbıkım mezkûr Halil’in diğer kulu Yusuf ile mezkûr Kasım bizimle yatıp ve mevlâm merkūm Halil ve mersûm Hüseyin Türk Ali nâm refîkimiz ile âhar menzilde yatıp cümlemiz arak içip sekrân olmuşduk nısfü’l-leylde mevlâm mezbûr Halil taşra çıkıp ben yatarken bana depme urup ve diğer Halil mezbûr Kasım’ın üzerine oturup balta ile başına urup ba‘dehû boğazlayıp ve içerde yatan merkūm Hüseyin’i taşra çıkarıp onu dahi balta ile urup katl eylediler ba‘dehû Kasım’ın meyyitini bana yükledüp ve Hüseyin’in meyyitini mezbûr Yusuf’a yükletdiler biz dahi alıp gidip bir meşe içinde esbâblarıyla bırakdık ba‘dehû atlarını bir dereye alıp gidip salıverip yanlarında bulunan akçeyi mevlâm mezbûr Halil ile şerîki mezkûr Halil kasaba-i Rodoscuk’a gönderip ba‘dehû varıp taksîm eylediler bir yıldan sonra beni Rodoscuk kazâsına tâbi‘ Çeşme nâm karyede Üveys nâm bir yeniçeriye bey‘ edip ol dahi Deveci Memi nâm kimesneye bey‘ edip ol dahi medîne-i Gelibolu’da bir kasaba bey‘ edip ol dahi Biga sancağı beyine bey‘ edip ol dahi hâlâ mevlâm olan mezkûr Ali’ye bey‘ eyledi dedikde vâki‘-i hâl hıfzan li’l-makāl ketb ve imlâ olundu.<br><br>Hurrire fî-evâsıtı’l-Muharremi’l-harâm li-sene erba‘a ve selâsîn ve elf .<br><br>Şuhûdü’l-hâl: Ahmed Efendi b. Mehmed el-müderris, Ahmed Ağa b. ser-muhzıran, Mehmed Bey b. Mustafa, el-Hâc Mahmud b. el-Hâc Süleyman, Hasan b. Şaban, Nurullah Çavuş el-mübaşir, Ömer Beşe b. Abdullah, Ali b. Abdullah, Mevlana Ahmed Efendi b. ibnü’l-abidin, Osman b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39609"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39611"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b300"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o376"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>