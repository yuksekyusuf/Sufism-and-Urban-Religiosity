﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 56 Numaralı Sicil (H.990-991/M. 1582-1583)<br>cilt: 9,&nbsp;sayfa: 161<br>Hüküm no: 312<br>Orijinal metin no: [51a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Veli b. Nebi ve İbrahim b. Mustafa’nın şüpheli davranışlarının tahkiki maksadıyla Subaşı Ahmed’in nezâretine teslimleri</b><br><br>Oldur ki Mahalle-i Ma‘mûre zâbiti olan Ahmed Subaşı mahfil-i kazâya hâzır olup Veli b. Nebi ve İbrahim b. Mustafa nâm kimesneleri ihzâr ve mahzarlarında takrîr-i kelâm edip mezkûrlar Hasan Ağa mahallesinde bir evin kurbunda oturup torbalarından bir kutu çıkarıp içinde bir mikdâr guruş olup zikr olunan guruşu bir bezin içine döküp kutu kapağını bir âbhaneye bırakıp kutuyu dahi yabana atmak sadedinde iken yalnız mahalle-i mezbûreden Sinan b. Abdullah nâm kimesne bu hallerine muttali‘ olup bunlar iyi kimesnelere benzemez deyû üzerlerine varıp tutup getirip bana teslîm eyledi keyfiyyet-i hallerinden suâl olunmasın taleb ederin dedikde, gıbbe’s-suâl mezkûr İbrahim cevâb verip ben pazarcıyım Kırşehri’nden olup bir buçuk yıldır ki İstanbul’da kâr u kisb üzre olup hâlâ sılama azîmet edip Yeni mahallede vâki‘ imârete gelirken mezkûr Sinan bizi tutup getirdi dedikde zikr olunan kutudan niçin kuruşları çıkarıp kutuyu yabana atdınız denildikde kutu içinde kuruşlar sadâ vermeğin çıkarıp bir bez içine bağlayıp kutu maslahatımıza yaramamağın yabana atdık deyip yoldaşı merkūm Veli’den dahi istintâk olundukda cevâb verip ben dahi kasaba-i mezbûreden olup mezkûr İbrahim hemşehrim olmak ile buraya değin gönderi geldim ben yine İstanbul’a dönerim deyû tekellüm eylediklerinde bazı kimesne mezbûr İbrahim’e sen pazarcı değilsin deyû mukābele edip İstanbul’da terzilik ederdim deyip bu sözünde dahi kâzibsin denildikde esirciyim yakında Gözleve’den(?) geldim deyip yine ikdâm olundukda [51b] bu esbâb ve akçe benim değildir kasaba-i Kayseriyye’den ammim olan Mahmud Sofu nâm kimesnenindir mezbûr Sofu sılasına müteveccih olup Üsküdar’a ma‘an geçdiğimizde mezbûr aşağı câmi‘de cuma namazını kılmağa kalıp biz esbâb ile yeni imârete konmağa geliyorduk deyip ya heybeniz niçin ortasından kesilmiş denilip götürmesin âsân olsun için kesip birer işi götürdük dedikde galat kelâm edip şübhe ihtimâli ile teftîş ve tefahhus olunmak için ihtimâmen mezkûr subaşı zabtına teslîm olundukları kayd olundu. Tahrîren fî evâili Şa‘bâni’l-mu‘azzam sene 991<br><br><br>Şuhûdü’l-hâl: Mirza b. İbrahim Serpazar, Hacı Mustafa b. Mehmed, Hacı Ahmed b. İsâ, Mehmed b. Şaban, Eymir b. Menteşe, Ahmed b. Mehmed . </p>          <br><a title="Önceki sayfa" style="text-decoration:none" href="./ayrmetin.php?idno=50744"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=50746"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk056&bsm=usk056b161"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk056&bsm=usk056o252"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>