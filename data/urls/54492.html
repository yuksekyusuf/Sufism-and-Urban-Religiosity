﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 867<br>Hüküm no: 1467<br>Orijinal metin no: [122b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kartal kayığında bıçakla öldürülen Dimitri’nin cesedinin tahkiki</b><br><br>Ma‘rûz<br><br>Sâdır olan fermân-ı âlîlerine imtisâlen kıbel-i şer‘-i şerîfden mürsel Abdullah Efendi dâ‘îleri ve izzetli bostancıbaşı ağa tarafından müte‘ayyin Çukadâr Ali ve Kādı karyesi subaşısı ve sâir mazbûtü’l-esâmî Müslimîn ile medîne-i Üsküdar’a tâbi‘ Kādı karyesi iskelesinde Kartal kayığında mecrûhan hâlik olan Dimitri zimmînin a‘zâsına nazar eylediklerinde hâlik-i merkūm göbeğinin sol tarafından kolu zirâ‘ından kurşun ensesinden bıçak yarasıyla mecrûhan hâlik olduğunu ba‘de’l-keşf ve’l-mu‘âyene keyfiyeti suâl olundukda hâlik-i merkūm Bahr-ı Sefîd adalarından İpsara Adası mütemekkinlerinden olup Limni cezîresinden Tekfurdağı İskelesi’ne nakl için on bir nefer kimesneyi sefîneye tahmîl ve Tekfurdağı İskelesi’ne geldiklerinde bizi Âsitâne’ye götürün deyü cebr ve ihtilâf-ı hava ile Burgos Adası kurbüne geldiklerinde on bir nefer kimesne mellâh-ı sefîneden yedi nefer kimesneyi katl ve deryâya ilkā ve merkūm Dimitri’yi dahi ber-vech-i muharrer darb ü cerh ve zikr olunan sefîne ile firâr ve gaybet etmeleriyle merkūm Dimitri mecrûhan ve hayyen Kartal kasabasına gelip takrîr ba‘dehû esnâ-i râhda hâlik oldu deyü ihbârlarını mezbûr dâ‘îleri mahâllinde ba‘de’t-tahrîr ve’l-inhâ zîr-i hâke ilkāya izin birle mübâşir-i merkūm iltimâsıyla huzûr-ı âlîlerine i‘lâm olundu.<br><br>Fî 9 min-Safer sene 1207.</p>          <br><a title="Önceki sayfa" style="text-decoration:none" href="./ayrmetin.php?idno=54491"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54493"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b867"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o976"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>