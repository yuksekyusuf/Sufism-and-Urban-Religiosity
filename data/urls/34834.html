﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 229<br>Hüküm no: 181<br>Orijinal metin no: [73-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tütüncü esnafı kethuda vekîli İbrahim Efendi’nin Yani v. Sedri’den satın aldığı tütüncü dükkânı gediğini başka mahalle nakletmesine izin verildiği</b><br><br>Tütüncü gediği nakli ve sûret-i istid‘âsı<br><br>[Ma‘rûz]<br><br>Âsitâne-i aliyye’de vâki‘ tütüncü esnâfından Yani v. Sedri zimmî meclis-i şer‘-i münîrde esnâf-ı mezkûre kethudâ vekîli bâ‘isü’l-i‘lâm İbrahim Efendi b. el-Hâc Mustafa muvâcehesinde takrîr-i kelâm edip İslâmbol’da Edirnekapısı dâhilinde merhûme ve mağfûrun-lehâ Mihrimah Sultan -tâbe serâhâ- Câmi‘-i şerîfi ebvâbından Büyükkapı karşısında vâki‘ Eshâm Muhâsebesi’nde Halil Ağa ismine mukayyed bir bâb tütüncü dükkânının mülk sâhibi işbu lüzûmuna mebnî bundan akdem menziline ilâve etmekle derûnundan müstahlas beyne’l-esnâf gedik ta‘bîr olunur akd-i âti’z-zikrin sudûruna değin müstakıllen yedimde mülk ve hakkım olan âlât-ı lâzıme-i ma‘lûmeyi tarafeynden bi’l-îcâb ve’l-kabûl bâtten ve sahîhan bi-safkatin vâhide dokuz yüz guruş semen-i medfû‘ ve makbûza mezbûr İbrahim Efendi’ye bey‘ ve temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl ettikden sonra mebî‘-i mezkûrun tağrîr ve gabnine müte‘allika âmme-i da‘vâdan tarafeynden herbirimiz âharın zimmetini kabûlümüzü hâvî ibrâ-i âmm-ı sahîh-i şer‘î ile ibrâ ve iskāt eyledik ba‘de’l-yevm âlât-ı gedik-i mezkûrda benim aslâ ve kat‘a alâka ve medhalim kalmayıp merkūm İbrahim Efendi’nin mülk-i müşterâsı ve hakk-ı sırfı olmuşdur deyü ba‘de’l-ikrâr ve’t-tasdîk merkūm İbrahim Efendi meclis-i şer‘de esnâf-ı merkūmenin bâ-mukābeletân ve bâ-berât-ı âlî-şân hâlâ kethudâsı el-Hâc Mustafa Kâşif Ağa ve Yazıcı Mehmed Efendi ve Yiğitbaşısı el-Hâc Hasan Ağa ve sâir mazbûtü’l-esâmî lonca ihtiyârları hâzır oldukları hâlde takrîr-i kelâm edip işbu hâzır bi’l-meclis mesfûr Yani zimmî bâ-temessük-i mütevellî bi’l-icâreteyn müstakıllen taht-ı tasarrufunda olan câmi‘-i şerîf-i mezkûr zîrinde Kayhanaltı demekle arîf mahâlde hekîm ve berber dükkânları beynlerinde kâin âhar gedikden ârî üç kepenk vakıf dükkânı aded-i şühûr beyân olunmaksızın işbu târihden beher şehr üçer guruş kirâ mukāvelesiyle bana îcâr ve teslîm ben dahi ber-minvâl-i muharrer istîcâr ve tesellüm ve kabûl edip ve gedik-i mezkûru dükkân-ı merkūm derûnuna vaz‘a zimmî-i mersûm bana izin ve ruhsat vermekle gedik-i mezkûrun dükkân-ı merkūma nakl ve derûnuna vaz‘ olunması ve isim ve mahâll-i evvelin kaydı ref‘ ü terkīn ve mahâll-i sânî-i mezkûrda mu‘teber ve müstakar olarak kendi ismime tashîhan kayd ile kaleminden müceddeden yedime bir kıt‘a sûret i‘tâsı niyâzımdır deyip ve hâzır-ı mersûm Yani zimmî dahi mezbûr İbrahim Efendi’yi tasdîk ettikde fi’l-vâki‘ dükkân-ı mezkûr mezbûr Halil Ağa ismine mukayyed ve taht-ı nizâmda dâhil ve gediği mu‘teber olduğunu ve bu makūle mukayyed tütüncü gediklerinin kayd-ı evveline ta‘arruz olunmayarak tedâvül-i eydî ile mu‘ahharan mâlikleri kurb ve civârında vâki‘ mutasarrıflarının rızâlarıyla âhar gedikden ârî mahâll-i âhara nakl ve isimlerine tashîhan bâ-i‘lâm kaleminden müceddeden yedlerine sûret i‘tâsı şurût-ı nizâm-ı mer‘iyelerinden idiğini esnâf-ı hâzırûn-ı mezbûrûn ihbâr etmeleriyle bu sûretde ber-vech-i istid‘â gedik-i mezkûrun mahâll-i evvelinden isim ve resmi tayy ve terkīn ve mahâll-i sânî-i mezkûrda mu‘teber ve müstakar olarak mezbûr İbrahim Efendi b. el-Hâc Mustafa ismine tasrîhan kayd ile yedine bir kıt‘a sûret i‘tâsı muktezâ-yı şurût ve nizâm idiği İstanbul Mahkemesi’nden huzûr-ı [âlîlerine i‘lâm olundu]<br><br>Fî 24 min-Zilhicce sene [12]57<br><br>[74 Boş]<br><br>[75]<br><br>Gelenbevîzâde fazîletlü Mehmed Said Efendi hazretlerinin zaman-ı semûhîleri<br><br>Fî-gurreti Muharrem sene 1258</p>          <br><a title="Önceki sayfa" style="text-decoration:none" href="./ayrmetin.php?idno=34833"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34835"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b229"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o614"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>