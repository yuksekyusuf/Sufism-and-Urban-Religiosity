﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 306<br>Hüküm no: 319<br>Orijinal metin no: [43b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çelebi b. Hasan’ın Hoca Üveys Mahallesi’ndeki evini istiğlal yoluyla Velizâde Efendi Vakfı’na satıp tekrar bir seneliğine kiraladığı</b><br><br>Mahmiye-i İstanbul’da Hoca Üveys Mahallesi’nde sâkin Mustafa Çelebi b. Hasan nâm kimesne meclis-i şer‘-i şerîf-i enverde merhûm Velizâde Efendi Vakfı’na bi’l-fi‘il mütevellî olan Kasım Ağa imâmı işbu râfi‘u’r-rakīm Abdullah Efendi b. Halil Efendi mahzarında ikrâr ve takrîr-i kelâm edip yedimde mülküm olup mahalle-i mezbûrede vâki‘ bir tarafdan baʻzan Derzi Mehmed Çelebi menzili ve baʻzan merhûm Doğramacı Mehmed Paşa menzili ve bir tarafdan yine merhûm-ı müşârun-ileyh menzili ve bir tarafdan karındaşım Süleyman Çelebi menzili ve bir tarafdan tarîk-i âm ile mahdûd mülk menzilimi cümle tevâbi‘ ve levâhıkı ile mütevellî-i mezbûr Abdullah Efendi’ye iki yüz yetmiş guruşa bi-tarîkı’l-istiğlâl bey‘ ve teslîm ol dahi ber-vech-i muharrer iştirâ ve tesellüm edip semeni olan meblağ-ı mezbûr iki yüz yetmiş guruşu yedinden tamamen ahz u kabz eylediğimden sonra mütevellî-i mezbûr menzil-i mahdûd-ı mezbûru ba‘de’t-tahliyyeti’ş-şer‘iyye ve’t-tekābuzi’l-mer‘î târih-i kitâbdan bir sene tamamına değin kırk buçuk guruşa bana îcâr ve teslîm ben dahi vech-i meşrûh üzere istîcâr ve tesellüm ve kabûl eyledim dedikde gıbbe’t-tasdîkı’l-mer‘î mezbûr Mustafa Çelebi’nin oğlu işbu hâzır bi’l-meclis Ahmed Çelebi meclis-i şer‘de mütevellî-i mezbûr muvâcehesinde takrîr-i kelâm edip meblağ-ı merkūm ile ücret-i mezbûre cem‘an üç yüz on buçuk guruşa kefâlet-i sahîha-i şer‘iyye ile ben kefîl ve dâmin oldum dedikde yine mezbûr Mustafa Çelebi i‘âde-i kelâm edip meblağ-ı mezbûr iki yüz yetmiş guruş ile ücret-i merkūme kırk buçuk guruşa ber-vech-i muharrer sene tamamında mütevellî-i merkūma edâ ve teslîm eylemez isem menzil-i mezkûru sûk-ı sultânîde baʻde’l-müzâyede semen-i misli ile âhara bey‘ ve kabz-ı semene ve semen-i mezkûrdan meblağ-ı mezbûr iki yüz yetmiş guruş ile ücret-i mezbûru mütevellî-i mezbûra edâ ve fazla kalır ise bana îsâle ve bunların mütevakkıf olduğu umûrun küllîsine azl ve in‘izâlden masûne vekâlet-i devriye ile işbu Abdurrahman Çelebi b. Ali’yi tarafımdan vekîl ve nâib-i menâb nasb u ta‘yîn eyledim dedikde ol dahi vekâlet-i mezbûreyi kabûl ve hizmet-i lâzımesin edâya ta‘ahhüd ve iltizâm etmeğin mâ-vaka‘a bi’t-taleb ketb olundu.<br><br>Fî 7 min-Cumâdelâhire sene 1121<br><br>Şuhûdü’l-hâl: Ebûbekir Efendi b. İbrahim, Yahya Efendi b. Mustafa, Mustafa Odabaşı b. Yahya, Ali Çelebi b. Ahmed, Molla Mustafa Câbî-i vakf-ı mezbûr, Mehmed Beşe b. Nasuh, Ali Çelebi b. İvaz, Hasan b. Abdullah, Mustafa Çelebi b. Şa‘ban ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4597"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4599"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b306"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o622"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>