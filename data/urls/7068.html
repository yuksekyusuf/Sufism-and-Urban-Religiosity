﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 105<br>Hüküm no: 28<br>Orijinal metin no: [5a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çörekçi Hacı Mustafa b. Ali’nin Şirugancı Hacı Süleyman b. Hasan’a kalan borcunu ödemesi</b><br><br>Ma‘rûz<br><br>Şîrugancı tâifesinden el-Hâc Süleyman b. Hasan meclis-i şer‘de ve çörekçi tâifesinden el-Hâc Mustafa b. Ali muvâcehesinde benim iki yüz iki guruş kırk bir akçe deyn ile medyûnum olan yine çörekçi tâifesinden Sarıgörez fırını ustası gāib ani’l-meclis el-Hâc Mehmed nâm kimesne deyn-i mezkûrile üçümüz bir meclisde olduğumuz hâlde işbu mezbûr el-Hâc Mustafa üzerine mutlaka ba‘de’l-ihâle ve’l-kabûl mezbûr el-Hâc Mustafa’da elli iki guruş kırk bir akçe hakkım bâkī kalmağla taleb ederim deyü ba‘de’d-da‘vâ ve’s-suâl mezbûr el-Hâc Mustafa cevâbında fi’l-vâki‘ kazıyye minvâl-i muharrer üzere olduğunu ikrâr lâkin deyn-i mezkûrun iki yüz guruşunu müdde‘î-i mezbûra edâ ve teslîm edip deyn-i meblağ-ı mezbûrdan zimmetimde ancak iki guruş kırk bir akçe bâkī kalıp hatta mezbûr el-Hâc Süleyman deyn-i meblağ-ı mezkûrun iki yüz guruşunu benden ahz u kabz eylediğini târih-i kitâb günü huzûr-ı Müslimînde ikrâr dahi etmişidi deyü ba‘de’d-def‘ ve’l-inkâr mezbûr el-Hâc Mustafa def‘-i meşrûhunu ahrâr-ı ricâl-i Müslimînden lede’t-tezkiye adâletleri zâhir olan Ömer Efendi b. Nurullah Efendi ve Ali Çelebi b. Abdullah şehâdetleriyle mezbûr el-Hâc Süleyman muvâcehesinde vech-i şer‘î üzere ba‘de’l-isbât ve’l-kabûl mûcebiyle müdde‘î-i mezbûr deyn-i mezkûrdan bâkī olmak üzere müdde‘âsı olan elli iki guruş kırk bir akçenin elli guruş mutâlebesiyle mezbûr el-Hâc Mustafa’ya bî-vech-i şer‘î mu‘ârazadan ba‘de’l-men‘ mezbûr el-Hâc Mustafa’nın ikrârı üzere zimmetinde bâkī kalan iki guruş kırk bir akçeyi müdde‘î-i mezbûra edâ ve teslîmle mezbûr el-Hâc Mustafa’ya tenbîh olunduğu mahkeme-i bâbdan huzûr-ı âlîlerine i‘lâm olundu.<br><br>Fî 13 min-Rebî‘ülevvel sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7067"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7069"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b105"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o656"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>