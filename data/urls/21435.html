﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 556<br>Hüküm no: 371<br>Orijinal metin no: [90a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Çelebi’nin, merhum Rodoslu Mehmed Kapudan’ın zimmetindeki çuka bahasından alacağını varislerden talep ettiği</b><br><br>Mahmiye-i Galata hısnı ebvâbından Azebkapısı kurbünde sâkin Cafer Beyzâde demekle ma‘rûf işbu sahibüˈl-kitâb Ahmed Çelebi b. Mustafa meclis-i şer‘-i enverde mahmiye-i mezbûre tevâbi‘inden kasaba-i Kasımpaşaˈda el-Hâc Hasan mahallesinden olup bundan akdem Kırım Adasıˈnda vefât eden Rodoslu Mehmed Kapudan b. Yusufˈun verâseti zevce-i metrûkesi Âişe Hatun bt. Elvan ile li-üm er karındaşı Ivaz Çelebi b. Mehmedˈe münhasıra olduğu şer‘an zâhir [90b] ve müte‘ayyin oldukdan sonra mezbûr Mehmed Kapudanˈın terekesine vâzi‘uˈl-yed olan merkūme Âişe Hatunˈun vekîl-i müsecceli olan Ahmed Efendi ile mezkûr Ivaz Çelebi mahzarlarında üzerlerine da‘vâ ve takrîr-i kelâm edip deryâ beylerinden olup gāib aniˈl-meclis Hasan Bey nâm kimesne zimmetinde benim cihet-i deyn-i şer‘îden bin altı yüz kırk guruş hakkım olup mezbûr Hasan Beyˈin dahi müteveffâ-yı mezbûr yedinde altmış buçuk zirâ‘ Londrine emânet çukası olmağla mezkûr Hasan Bey her zirâ‘ı dörder esedî guruşdan iki yüz altmış iki guruş olmak üzere deyn-i mezkûreynin iki yüz altmış guruşuna mârrüˈz-zikr çukayı üçümüz bir meclisde hazır iken mezbûr bey merkūm Mehmed Kapudanˈdan bana havâle-i sahîha-i şer‘iye ile havâle edip ben dahi ba‘de kabûliˈl-havâle sâlifüˈz-zikr çukayı mezbûr Mehmed Kapudanˈdan taleb eylediğimde ol dahi cevâbında ben zikrolunan çukayı semen-i ma‘lûme bey‘ edip semenini kendi mesârifime sarfla istihlâk etmişidim lâkin meblağ-ı mezbûr iki yüz altmış iki esedî guruş zimmetimde sâkine bi-hükmiˈl-havâle deynimdir deyü huzûr-ı Müslimînˈde ikrâr ve bizi işhâddan sonra kableˈl-edâ fevt olmağla hâlen terekesinden meblağ-ı mezbûr iki yüz altmış iki esedî guruşu vekîl-i mezbûr ile merkūm Ivaz Çelebiˈden taleb ederim suâl olunsun dedikde gıbbeˈs-suâl veˈl-inkâr ba‘de talebiˈl-beyyine udûl-ı Müslimînˈden Elvan Kapudanzâde Mustafa Çelebi ve diğer Mustafa Çelebi b. el-Hâc Mehmed li-ecliˈş-şehâde meclis-i şer‘a hâzırân olup isreˈl-istişhâd fiˈl-vâki‘ müteveffâ-yı mezbûr Mehmed Kapudan bâlâda tafsîli mürûr ettiği vech üzere mezbûr Ahmed Çelebiˈye bi-hükmiˈl-havâle meblağ-ı mezbûr iki yüz altmış iki kıt‘a esedî zimmetimde deynimdir deyü bizim huzûrumuzda ikrâr ve bizi işhâd eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde isre-ri‘âyet-i şerâ’itiˈl-kabûl şehâdetleri makbûle oldukdan sonra müdde‘î-i mezbûr Ahmed Çelebiˈye ba‘deˈt-tahlîfiˈş-şer‘î mûcebiyle hüküm birle mâ vaka‘a biˈt-taleb ketb olundu.<br><br>Fiˈs-sâmin veˈl-işrîn min-Şevvaliˈl-mükerrem li-sene erba‘a ve semânîn ve elf.<br><br>Şuhûdüˈl-hâl: es-Sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=21434"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21436"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b556"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o938"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>