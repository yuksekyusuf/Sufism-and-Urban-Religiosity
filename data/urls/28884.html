﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 609<br>Hüküm no: 468<br>Orijinal metin no: [156a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Beyzâde Mahmud Efendi Vakfı’na ait olan Koğacızâde mahallesindeki evin değerinin kırk altı bin dört yüz akçe olarak tahmin edildiği</b><br><br>Husûs-ı âti’z-zikrin mahâllinde ketb ü tahrîri için sâdır olan fermân-ı şerîfe imtisâlen savb-ı şer‘den irsâl olunan İbrahim Efendi b. Mehmed ol dahi hâssa mi‘mârlardan es-Seyyid Mustafa Halîfe b. Eyüb ve zeyl-i kitâbda muharrerü’l-esâmî ile mahmiye-i İstanbul’da Kovacızâde mahallesinde vâki‘ sâbıkā Rumeli kazaskeri olan a‘lemü’l-ulemâi’l-izâm efdalü’l-fudalâi’l-fihâm keşşâfü’l-müşkilâti’d-dîniye hallâlü’l-mufassalâti’l-yakīniye yenbû‘u’l-fezâil ve’l-ma‘âlî metbû‘i’l-efâzıl ve’l-e‘âlî miftâhu künûzi’l-hakāyık messâhu rumûzi’d-dekāyık müstahsilü ulûmü’l-Arabiyye müstekmilü fünûni’l-edebiye sa‘âdetlü Mirza Mustafa Efendi hazretlerinin sa‘âdethânelerine varıp akd-i meclis-i şer‘-i nebevî eyledikde müşârun-ileyh hazretleri meclis-i ma‘kūd-ı mezbûrda mahalle-i mezbûrede vâki‘ merhûm Beyzâde Mahmud Efendi Vakfı’na hâlâ meşrûtiyyet üzere mütevellî olan Osman Efendi b. Muzaffer mahzarında takrîr-i kelâm ve ta‘bîr ani’l-merâm edip mütevellî-i mezbûr Osman Efendi’nin mütevellîsi olduğu vâkıf-ı mezbûrun evkāfı mülhakātından icâre-i mu‘accele ve yevmî ikişer akçe müeccele ile taht-ı tasarrufumda olup mahalle-i mezbûrede vâki‘ bir tarafdan tarîk-i hâs ve iki tarafdan benim âhar menzilim arsası ve matbahı ve bir tarafdan tarîk-i âm ile mahdûd hâriciye ve dâhiliyede köhne fevkānî beş bâb oda ve iki sofa ve ahır ve mağsel ve kenîf ve matbah ve havluyu müştemil menzil mürûr-ı eyyâm ile müşrif-i harâb olmağla mütevellî-i mezbûrun muvâcehesinde arsasının mikdârı keşf ve üzerinde olan köhne ebniyesi tahmîn-i sahîh ile tahmîn ve takvîm olunmak matlûbumdur dedikde gıbbe’t-tasdîkı’ş-şer‘î kazıyye minvâl-i muharrer üzere olduğu ba‘de’l-mu‘âyene ve’l-müşâhede mi‘mâr-ı mezbûr cümle muvâcehelerinde menzil-i mezbûrun evvelen arsasını mesâha etdikde tûlen ve arzen bi-hesâb-ı terbî‘î iki yüz yetmiş zirâ‘ arsası olduğu müte‘ayyen oldukdan sonra zikrolunan arsa üzerinde vâki‘ köhne ebniyesi sâniyen mesâha olundukda bi-hesâb-ı terbî‘î iki yüz otuz zirâ‘ köhne ebniyesi olup beher zirâ‘ı yüz altmış akçeden otuz altı bin sekiz yüz akçe ve yine be-hesâb-ı terbî‘î iki yüz kırk zirâ‘ köhne taş duvarın kırkar akçeden dokuz bin altı yüz akçe ki min-haysü’l-mecmû‘ kırk altı bin dört yüz akçeye bâliğ olup ebniye-i mezbûrenin el-yevm meblağ-ı mezbûrdan ziyâde tahammülü yokdur deyü mi‘mâr-ı mezbûr ve sâir ebniye ve sukūf ahvâline ıttılâ‘-ı tâmmı olan bî-garaz Müslimîn icmâ‘ ve ittifâk etdiklerini mevlânâ-yı mezbûr mahâllinde ketb ü tahrîr ba‘dehû ma‘an irsâl olunan Ali b. Bali ve Mustafa b. Şaban ile meclis-i şer‘e gelip alâ vukū‘ihî inhâ ve tahrîr etmeğin mâ vaka‘a bi’t-taleb ketb olundu.<br><br>Fî 16 min-Saferü’l-hayr sene [1]108.<br><br>Şuhûdü’l-hâl: Hasan Efendi b. Mustafa, Mehmed Efendi b. İbrahim, Nasuh Efendi b. Mehmed, İsmail Efendi b. Abdüsselam, Çukadâr el-Hâc Süleyman b. Abdullah, el-Hâc Abdullah Beşe b. Mehmed, Mehmed Çelebi b. Mehmed, Mustafa Efendi Kethudâ b. Mustafa, Fahrü’l-müderrisîn es-Seyyid Ömer Efendi, İbrahim Çelebi b. Ahmed, Ali b. Bali, Hasan b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=28883"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28885"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b609"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o760"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>