﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 357<br>Hüküm no: 343<br>Orijinal metin no: [48b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma bt. Abdullah’ın Feyzullah Efendi’den ödünç para aldığı</b><br><br>Mahmiye-i İstanbul’da Molla Hüsrev mahallesi sâkinelerinden Fâtıma bt. Abdullah nâm hâtun tarafından husûs-ı âti’l-beyâna vekîl olup mezbûreyi ma‘rifet-i şer‘iyye ile ârifân olan Osman Çelebi b. Abdullah ve Abdülgaffar Çelebi b. Abdullah şehâdetleriyle şer‘an vekâleti sâbite olan Mehmed Bey b. Ramazan nâm kimesne meclis-i şer‘-i hatîr-i lâzimü’t-tevkīrde umdetü’l-müderrisîni’l-kirâm zübdetü’l-muhakkıkīni’l-fihâm Feyz[ullah] Efendi b. neclü’l-merhûm Osmanzâde Mehmed Efendi tarafından ikrâr-ı âti’l-beyânı tasdîka vekîl olup vekâleti İbrahim Beşe b. Mehmed ve el-Hâc Ali Çelebi b. Murad şehâdetleriyle şer‘an sâbite olan Piyale Bey b. Abdullah mahzarında bi’l-vekâle ikrâr ve takrîr-i kelâm [edip] müvekkilem mezbûre Fâtıma Hâtun’un silk-i mülkünde olup mahalle-i mezbûrede vâki‘ bir tarafdan Âişe Hâtun Vakfı olup Mustafa Efendi tasarrufunda olan menzil ve bir tarafdan el-Hâc Hasan veresesi mülkleri ve bir tarafdan Ahmed Beşe b. Yusuf mülkü ve bir tarafdan tarîk-ı âm ile mahdûd büyût-ı adîdeyi müştemil mülk menzilini bi-cümleti’t-tevâbi‘ ve’l-levâhık müvekkil-i mûmâ-ileyh Feyzullah Efendi’ye iki yüz elli kıt‘a riyâlî guruşa bi-tarîkı’l-istiğlâl bey‘ ve teslîm edip ol dahi ba‘de’t-tahliyeti’ş-şer‘iyye ve’t-tekābuzı’l-mer‘î vech-i muharrer üzere iştirâ ve tesellüm ve kabûl eyledikden sonra semeni olan meblağ-ı mezbûr iki yüz elli riyâlî guruşu tamâmen müvekkil-i mezbûr Feyzullah Efendi yedinden ahz u kabz edip menzil-i mezbûru târih-i kitâbdan bir sene tamâmına değin otuz yedi buçuk riyâlî guruşa müvekkilem mezbûre Fâtıma Hâtun’a îcâr ve teslîm edip ol dahi vech-i muharrer üzere istîcâr ve tesellüm eyledi dedikde gıbbe’t-tasdîkı’ş-şer‘î yine mahalle-i mezbûrede sâkin mezbûr Osman Çelebi b. Abdullah derk-i menzil-i mezbûra ve ücret-i merkūmesine emr ve kabûlü hâviye kefâletle kefîl olmağın mâ-vaka‘a bi’t-taleb ketb olundu.<br><br>Fi’l-yevmi’r-râbi‘ min-Zilka‘deti’ş-şerîfe li-sene 1067.<br><br>Şühûdü’l-hâl: Şa‘ban Efendi b. Halil imâm-ı Yarhisar, Mehmed Çelebi b. Hasan müezzin-i Sinan Ağa, Ali Efendi el-kādî, Mustafa Efendi b. Muharrem el-imâm, Mehmed Efendi el-Kādî ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40621"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40623"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b357"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o864"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>