﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 63<br>Hüküm no: 16<br>Orijinal metin no: [5b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Taşçı İbrahim Beşe’nin vasiyyetini yerine getiren vasisi el-Hâc Murad Beşe’nin görülen muhasebesi</b><br><br>Havâss-ı Refîʻa kazâsına tâbi‘ Makrihora karyesinde sâkin iken bundan akdem vefât eden Taşçı İbrahim Beşe b. Hasan’ın sülüs-i muʻayyene ve gayr-ı muʻayyenesini tenfîze bâ-hüccet-i şer‘iyye vasiyy-i muhtârı el-Hâc Murad Beşe b. Ali’nin üzerine hasbî nâzırı olan müteveffâ-i mezbûrun karındaşı oğlu ve hasren vârisi Hasan Beşe ma‘rifetiyle merkūm el-Hâc Murad Beşe’nin görülen muhâsebesi defteridir ki ber-vech-i âtî zikr olunur.<br><br>Fi’l-yevmi’l-hâmis ve’l-ışrîn min-Muharremi’l-harâm li-sene semân ve hamsîn ve mi’e ve elf.<br><br>Vasiyy-i merkūm el-Hâc Murad Beşe’nin ber-mûceb-i defter-i kassâm sülüsden makbûzu: 101.786 akçe. Yalnız bir yük bin yedi yüz seksen altı akçedir.<br><br>Minhâ el-mesârif:<br><br>Iskāt-ı salât ve ta‘mîr-i hayr ve eyyâm-ı mu‘tâdede tabh-ı taʻâm ve itʻâm-ı fukarâ için ber-mûceb-i vasiyyet vasiyy-i mezbûrun masrûfu 12.000 akçe Vasiyy-i mezbûr ber-mûceb-i vasiyyet ma‘rifet-i şer‘le iştirâ eylediği on aded mushaf-ı şerîfe verdiği 12.000 akçe Müteveffâ-yı mezbûr ile zevcesi Âmine nâm müteveffiyenin rûhları için hatm-i şerîf tilâvet eden on nefer hâfızlara ber-mûceb-i vasiyyet vasiyy-i mezbûrun verdiği 5.406 akçe Mezbûr İbrahim Beşe fevt oldukda gece ile bekleyen imâm ve müezzine ve sâir fukarâya vasiyy-i mezbûrun verdiği 2.000 akçe Vasiyy-i merkūm ma‘rifet-i şer‘le fukarâya tasadduk eylediği 1.660 guruş Vasiyy-i merkūm el-Hâc Murad Beşe ber-mûceb-i vasiyyet aldığı ücret-i vesâyet 6.000 akçe Karye-i mezbûrede vâki‘ câmi‘-i şerîfi ve minâre ta‘mîrlerine müteveffâ-i mezbûrun vasiyyeti olmağla bâ-fermân-ı âlî mi‘mâr ağa taraflarından irsâl olunan mi‘mâr halîfelerine ve taraf-ı şer‘den giden kâtibe ve hüddâma verdiği ücret 3.000 akçe Karye-i mezbûre gidildikde mi‘mâr halîfelerine ve kâtibe ve hüddâm için bârgirlerine ücret ve taʻâmlarına vasiyy-i mezbûrun masrûfu 2.200 akçe [6a] Merkūm el-Hâc Murad Beşe vesâyet isbât ettikde harc-ı hüccet ve kalemiye ve hüddâmiye 3.000 akçe Harc-ı defter 1.000 akçe Kalemiye-i kâtib ve hüddâmiye 600 akçe Kaydiye-i defter ve hüccetler 120 akçe<br><br>Yekûn: 63.986 akçe. Yalnız altmış üç bin dokuz yüz seksen altı akçedir.<br><br>Sahhe’l-bâkī bi-yedi’l-vasiyyü’l-mezbûr: 37.800 akçe. Yalnız otuz yedi bin sekiz yüz akçedir.<br><br>Vasiyy-i merkūm el-Hâc Murad Beşe üzerine hasbî nâzırı olan merkūm Hasan Beşe ma‘rifetiyle muhâsebesi görülüp karye-i mezbûrede vâki‘ câmi‘-i şerîf ve minâresi ta‘mîrleri için ancak ber-mûceb-i vasiyyet yalnız otuz yedi bin sekiz yüz akçe vasiyy-i mezbûrun yedinde mevcûd olup mâ‘adâsını bâlâ-yı defterde mastûr olan mahallere harc u sarf eylediği tahlîf olunmağın işbu mahalle şerh verildi.</p>          <br><a title="Önceki sayfa" style="text-decoration:none" href="./ayrmetin.php?idno=16629"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16631"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b063"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o491"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>