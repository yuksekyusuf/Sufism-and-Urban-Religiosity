﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 461<br>Hüküm no: 510<br>Orijinal metin no: [63a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi’nin varisi olan oğlu Kasım babasından intikal eden arsayı Yusuf Efendi’ye sattığı</b><br><br>Mübâya‘a Yusuf Efendi’nin.<br><br>Husûs-ı âti’l-beyân mahâllinde tahrîr için kıbel-i şer‘den Mevlânâ Keşfî Mustafa Efendi irsâl olunup ol dahi mahmiye-i İstanbul’da Mi‘mâr Sinan-ı Atîk mahallesinde vâki‘ zikri âtî arsa-i hâliyenin üzerine varıp zeyl-i rakīmde muharrerü’l-esâmî olan Müslimîn huzûrunda akd-i meclis-i şer‘-i şerîf eyledikde mahalle-i mezbûrede sâkin iken bundan akdem vefât eden es-Seyyid Mehmed’in verâseti sulbî kebîr oğlu es-Seyyid Kasım ile sulbiye kebîre kızı Şerife Emine’ye münhasıra olup asl-ı meseleleri üç sehimden olup sihâm-ı mezbûrdan iki sehmi mezbûr es-Seyyid Kasım’a ve bir sehmi mezbûre Şerife Emine’ye isâbet eylediği şer‘an zâhir ve müte‘ayyin oldukdan sonra mezbûr es-Seyyid Kasım meclis-i ma‘kūd-ı mezbûrda işbu sahibü’l-kitâb umdetü’l-emâcid ve’l-ekârim Yusuf Efendi b. el-Hâc Hüseyin mahzarında bi-tav‘ihiikrâr ve takrîr-i kelâm edip babam müteveffâ-i mezbûr es-Seyyid Mehmed’in terekesinden olup mahalle-i mezkûrede vâki‘ bir tarafı ba‘zan İbrahim Ağa ve ba‘zan Hızır Beşe mülkleri ve iki tarafı Osmanpaşa Dârü’l-hadîsi ve bir tarafı müşârün-ileyh Yusuf Efendi mülkü ile mahdûd tûlen ve arzan bi-hesâb-ı şatrancî üç yüz otuz zirâ‘ mülk-i mevrûsumuz olan arsanın iki yüz yirmi zirâ‘ arsası iki sehm hissem mukābelesinde bana ve yüz on zirâ‘ arsa li-ebeveyn kız karındaşım mezbûre Şerife Emine’nin hisse-i şâyi‘asına isâbet ve intikāl eyleyip arsa-i mezkûreyi bi’t-terâzi ifrâz ve tahsîs ve mâbeynimizde alâmât-ı fâsıla vaz‘ olunup kabz ve kabûl eylemiş idik hâlâ müşârün-ileyh Yusuf Efendi mülkü ile dârü’l-hadîse muttasıl olan tûlen ve arzan bi-hesâb-ı şatrancî yüz kırk dört buçuk zirâ‘ arsa-i müfrezeyi müşârün-ileyh Yusuf Efendi’ye altı bin nakd-i râyic fi’l-vakt akçeye tarafından îcâb ve kabûlü hâvî bey‘-ı bâtt-ı sahîh-i şer‘î ile bey‘ ve teslîm ol dahi iştirâ ve kabûl ve kabz ve tesellüm eyledikden sonra semeni olan meblağ-ı mezbûr altı bin akçeyi müşârün-ileyh Yusuf Efendi yedinden tamamen ahz u kabz eyledim. Ba‘de’l-yevm zikrolunan yüz kırk dört buçuk zirâ‘ arsa-i müfreze müşârün-ileyh Yusuf Efendi’nin mülk-i müşterâsıdır. Keyfe mâ yeşâ’ mutasarrıf olsun dedikde gıbbe’t-tasdîkı’ş-şer‘î müşârün-ileyh Yusuf Efendi dahi bâyi‘-i mezbûr es-Seyyid Kasım mahzarında ikrâr ve takrîr-i kelâm edip ben dahi mezbûr es-Seyyid Kasım’ın kendi tasarrufunda bâkī kalan arsası üzerine kendi mâlımdan teberru‘an müceddeden bir fevkānî ve bir bâb tahtânî oda binâ ve ihdâs edivermeğe ta‘ahhüd eyledim dedikde vâki‘ hâli mevlânâ-yı mezbûr mahâllinde tahrîr ba‘dehû meclis-i şer‘e gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ ve’l-işrîn min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: es-Seyyid Ramazan b. Seyyid Mehmed, Abdurrahman Efendi b. Ahmed Efendi, es-Seyyid Mehmed Çelebi b. es-Seyyid Ramazan, İbrahim Bey b. ( ), Mustafa Beşe b. Durmuş, Şahbaz Beşe b. Abdullah, Mehmed Beşe b. Mustafa, Hüseyin Çelebi b. İsa.</p>          <br><a title="Önceki sayfa" style="text-decoration:none" href="./ayrmetin.php?idno=25396"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25398"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b461"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1004"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>