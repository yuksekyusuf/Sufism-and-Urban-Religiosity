﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 275<br>Hüküm no: 344<br>Orijinal metin no: [72b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Edirne’de öldürülen eski Menteş valisi Süleyman Paşa b. Mehmed b. Süleyman’ın küçük çocuklarının vasisi Hüseyin Efendi b. Üveys’in Vakkas Ağa b. Osman’da olan alacağı</b><br><br>Sâbıkā Menteş vâlisi oldukdan sonra mahrûse-i Edirne’de maktûlen vefât eden merhûm Süleyman Paşa b. Mehmed b. Süleyman’ın evlâd-ı sıgārı Mehmed Bey ve İbrahim Bey ve Ali Bey ve Havvâ Hanım’ın kıbel-i şer‘den mansûb vasîleri olan Hüseyin Efendi b. Üveys meclis-i şer‘-i şerîf-i enverde işbu bâ‘isü’l-kitâb Vakkas Ağa b. Osman mahzarında ikrâr ve takrîr-i kelâm edip merkūm Vakkas Ağa yedinde olan işbu deyn temessükü mûcebince (…) üzeremize kethudâ olmağın şehîd vezîriazam-ı sâbık merhûm (…) Paşa huzûrumuzda bin yüz senesi Cemâziyelâhiri evâsıtında rikâb-ı hümâyûndan (…) Süleyman Paşa yedinden (…) iki bin (…) ikrâz ve teslîm ol dahi iktirâz ve kabûl ve tesellüm eyledikden sonra (…) merkūm Vakkas Ağa (…) kefâlet-i sahîha ile kefîl olup (…) meblağ-ı mezkûr bin guruşu (…) kendi mâlından (…) Paşa’ya edâ (…) merkūm Süleyman Paşa vefât etmeğin mezkûr Vakkas Ağa târih-i kitâbdan (…) mukaddem meblağ-ı mezbûr bin guruşu (…) vaz‘-ı yed etmeğin (…) mezbûr Süleyman Paşa terekesinden bizim muvâcehemizde huzûr-ı hâkimde taleb ve da‘vâ ve ba‘de’l-isbât ve tasdîki’ş-şer‘î hükm-i şer‘î dahi (…) ve yedine işbu hüccet-i şer‘iyye verilip ve edâsına bana şer‘an tenbîh olunmuşidi. Hâlâ ben vesâyetim hasebiyle alacağım olan müteveffâ-yı mezbûr paşanın terekesinden meblağ-ı mezbûrun elli guruşunu Vakkas Ağa’ya edâ ve teslîm (…) edâ ve teslîm (…) yüz elli guruş mukābelesinde muhallefâtından bir sîm gülâbdân ve bir yeşil çukadan kaplı sırt samur kürk ve bir sîm raht ve bir sîm topuz ve bir kılabdânlı al çuka seccâde ve iki şam dikdiği sûk-ı sultânîde nidâ ve kassâm defterine tahrîr olunduğu mâlından ezyed olduğu hâlde mezbûr Vakkas Ağa’ya sagīrlere enfa‘ olmağla safka-i vâhide ile dokuz yüz altı guruşa izn-i şer‘le bey‘-i kat‘î ile bey‘ ve teslîm ve meblağ-ı bâkī-yi mezbûre takās-ı mezbûr Vakkas Ağa dahi nakd olan meblağ-ı mezbûr elli guruşu istîfâ ve kabz ve eşyâ-i mezkûreyi iştirâ ve tesellüm ve mukāssa ve kabûl etmeğin ba‘de’l-yevm eşyâ-i mezbûre merkūm Vakkas Ağa’nın bi-hükmi’l-mürâhaneti’l-mezbûr hakkı olan meblağ-ı mezbûr bin guruşdan sıgār-ı merkūmûn zimetlerinde bir akçe ve bir habbe hakkı kalmamışdır. Min ba‘d husûs-ı mezbûra müte‘allıka her birimiz da‘vâ ve nizâ‘ımız yokdur dedikde gıbbe’t-tasdîki’ş-şer‘î mâ-hüve’l-vâkı‘ bi’t-taleb ketb olundu.<br><br>Fi’l-yevmi’s-sâmin aşer min şehri Rebî‘ülevvel li-sene mi’e ve elf.<br><br>Şuhûdü’l-hâl: es-Seyyid Mahmud Çelebi-yi Er[zi]ncanî, Hüseyin Çelebi, İsmail b. Halil, Hüseyin Çelebi b. Abdi, Süleyman Ağa b. Osman, Çukadâr el-Hâc Abdullah, İbrahim Çelebi b. Ahmed, İbrahim Efendi, Beşir Ağa b. ( ), Fahrü’l-eşbâh el-Hâc Mustafa b. Mehmed.<br><br>Aşağıdaki hükmün son bölümü nemden dolayı okunamayacak şekilde bozulmuştur.</p>          <br><a title="Önceki sayfa" style="text-decoration:none" href="./ayrmetin.php?idno=28368"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28370"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b275"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o327"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>