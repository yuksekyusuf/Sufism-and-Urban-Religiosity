﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 242<br>Hüküm no: 201<br>Orijinal metin no: [24b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hersek sancağında Blagay kazasına bağlı Orah köyünde babası Hudaverdi ve kardeşi Murteza’nın vefatıyla Mustafa’ya kalan çiftlik ve tarlaların satılması</b><br><br>Vilâyet-i Rumeli’nde Hersek sancağında Blagay kazâsına tâbi‘ Orah? nâm karyede sâkin iken bundan akdem vefât eden Hudâverdi’nin verâseti sulbî kebîr oğulları Murtaza ve Mustafa’ya münhasıra olup kable’l-kısme mezbûr Mustafa dahi vefât edip verâseti ancak li-ebeveyn karındaşı mezbûr Murtaza’ya münhasıra olduğu şer‘an zâhir ve müte‘ayyen oldukdan sonra merkūm Murtaza meclis-i şer‘de Devletlüzâde demekle şehîr işbu bâ‘isü’l-kitâb Mehmed Çelebi b. el-Hâc Ahmed mahzarında ikrâr ve takrîr-i kelâm edip karye-i mezbûrede vâki‘ bir tarafı Ali Bey nâm sipâhi mülkü ve bir tarafı el-Hâc Selim Efendi mülkü ve bir tarafı bayır ve bir tarafı tarîk-i âmma müntehî tahtânî bir oda ve kayganlı? bir kule ve muhavvâta ve bir samanlık ve zât-ı eşcâr-ı müsmire ve gayr-ı müsmire bahçe ve harman yerini müştemil çiftlik ta‘bîr olunur mülk menzilimi mezbûr Mehmed Çelebi’ye bi-cümleti’t-tevâbi‘ ve’l-levâhık ve kâffetü’l-menâfi‘ ve’l-merâfik on beş bin nakd-i râyic fi’l-vakt akçeye tarafeynden îcâb ve kabûlü hâvî bey‘-ı bâtt-ı sahîh-i şer‘î ile bey‘ ol dahi iştirâ ve kabûl eyledikden sonra zikrolunan Blagay Kal‘ası mustahfızlarına mahsûs tımar arâzîsinden olup karye-i mezbûre sınırı dâhilinde vâki‘ lede’l-ahâlî ve’l-cîrân ma‘lûmü’l-hudûd tarlalar babamız müteveffâ-yı mezbûrun tasarrufunda olup ba‘de vefâtihî ber-vech-i iştirâk-i seviy intikāl-i âdî ile bana ve li-ebeveyn karındaşım mezbûr Mustafa’ya intikāl edip mezbûr dahi bilâ-veled fevt olup hakk-ı tapu benim olmağıyla sahib-i arzdan tapu-yı misli ile alıp mutasarrıf olduğum nısf-ı âharı iki bin beş yüz akçe bedel mukābelesinde Salih nâm kimesneden mezbûr ile ber-vech-iştirâk-i seviy tefevvüz eylediğimiz tarlaları ma‘rifet-i sahib-i arz ile on iki bin beş yüz akçe bedel mukābelesinde merkūm Mehmed Çelebi’ye ferâğ ve tefvîz ol dahi ber-minvâl-i muharrer tefevvüz ve kabûl eyledikden sonra semen-i mezkûr on beş bin akçe ile bedel-i mezkûr on iki bin beş yüz akçeyi mersûm Mehmed Çelebi yedinden tamamen ahz u kabz edip çiftlik ile tarlaları mahâllinde kabz ve tasarrufa mezbûr Mehmed Çelebi’yi taslît eyledim dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâdis aşer min-Şa‘bâni’l-mu‘azzam li-sene isnâ ve seb‘în ve elf.<br><br>Şuhûdü’l-hâl: Hasan Efendi b. Nasuh el-imâm, Süleyman Bey b. ( ) el-cündî, Osman Bey b. Ahmed el-cündî, Durak Bey b. Rıdvan el-cündî, Süleyman Beşe b. Ali, Salih Odabaşı b. Ömer, Ahmed Bey b. ( ) el-cündî, Şaban Beşe b. ( ), Ömer Bey b. ( ), diğer Şaban Bey b. ( ) el-cündî, Durak Bey b. ( ) el-cündî, Mehmed b. Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=25087"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25089"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b242"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1042"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>