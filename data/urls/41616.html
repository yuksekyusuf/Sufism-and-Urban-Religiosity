﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 117<br>Hüküm no: 86<br>Orijinal metin no: [18a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma Hatun’un çiftlik ve tarlalarını satmak üzere Hüseyin Çelebi’yi vekil tayin etmesi</b><br><br>Fi’l-asl vilâyet-i Rumeli’nde Kızanlık kazâsına tâbi‘ Hamursuz nâm karyeden olup hâlâ mahmiye-i İstanbul’da Sinanpaşa mahâllesinde sâkine zatını ma‘rifet-i şer‘iyye ile ârifân Mustafa Çavuş b. Mehmed ve Ali b. Abdullah nâm kimesneler ta‘rîfleriyle mu‘arrefe olan Fâtıma bt. Abdullah nâm hatun mahmiye-i mezbûrede meclis-i şer‘-i şerîf-i enverde işbu bâ‘isü’l-kitâb Hüseyin Çelebi b. Abdullah nâm kimesne mahzarında ikrâr ve takrîr-i kelâm edip yedimde mülküm ve hakkım olup zikr olunan Kızanlık kazâsına tâbi‘ mârrü’z-zikr Hamursuz nâm karyede vâki‘ lede’l-ahâlî ve’l-cîrân ma‘lûmü’l-hudûd Çatma odayı ve altı göz anbarı ve çit havluyu müştemil çiftlik ta‘bîr olunur menzilimi semen-i misli ile âhara bey‘a ve çiftlik-i mezbûra teba‘iyetle zirâ‘at ve hırâset olunur taht-ı tasarrufumda olan ma‘lûmü’l-hudûd ve’l-kıt‘a altmış dönüm tarlamı dahi varıp mahâllinde bedeli ile âhara tefvîze ve semeni ile bedelini ahz u kabza ve bana îsâle ve ahz [ve] îsâl mütevakkıf umûrun küllîsine tarafımdan işbu mezbûr Hüseyin Çelebi vekîl ve nâib-i menâb nasb u ta‘yîn eyledim dedikde ol dahi vekâlet-i mezbûreyi kabûl ve merâsimini kemâ-yenbagī edâya ta‘ahhüd etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâlis min-Saferi’l-hayr li-sene sitte ve aşere ve mi’e ve elf.<br><br>Şuhûdü’l-hâl: Hüseyin Efendi b. Himmet, İsmail Efendi kâtib, Mehmed Emin Efendi el-kādı, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=41615"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41617"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b117"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o675"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>