﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 111<br>Hüküm no: 73<br>Orijinal metin no: [14a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Rahip Ananya’nın varisi kardeşi Kaloriçe’nin Rahib Drako aleyhindeki miras davasını reddedilmesi</b><br><br>Bâ-hatem-i hazret-i efendi,<br><br>Ma‘rûz,<br><br>Termiye Adası ahâlîsinden Kapudağı metrepolidi iken bundan akdem hâlik olan Ananya v. Zakarya v. Vaşil nâm râhibin li-ebeveyn kız karındaşı ve hasran vârisesi arzuhâl eden Kaloriçe Nasrâniye tarafından zikri âtî husûsda vekîl olduğu şahsını ârifân Yorgaki v. Yanaki ve Rasimo v. Yani zimmîler şehâdetleriyle sâbit olan Anton v. Yorgi meclis-i şer‘-i münîrde Fener’de mütemekkin arzuhâlde ismi mezkûr Drako v. Yamandi zimmî muvâcehesinde müvekkile-i mersûme Kaloriçe Nasrâniye’nin mûrisi hâlik-i mesfûr Ananya Râhib hayatında târîh-i i‘lâmdan on üç sene mukaddem Fener’de kendi menzilinde mersûm Drako zimmîye li-ecli’l-hıfz mâlından bin zer-i mahbûb ve sekiz yüz zincirli Mısır altını ve yüz elli Macar altını ve bin cedîd guruş ki cem‘an bi-hesâb-ı guruş altı bin beş yüz guruş ile üç bin beş yüz guruş kıymetli bir mücevher avizesini îdâ‘ ve teslîm, ol dahi ahz u kabz edip kable’l-istirdâd ve’l-ahz mesfûr Ananya hâlik olmağla, zikr olunan nakid ve avizesi mesfûr Drako’nun yedinde kalıp müvekkilem mersûmeye mevrûs olmağın mersûm Drako’dan hâlâ bi’l-vekâle taleb ederim deyü da‘vâ ve mesfûr cevâbında vekîl-i mesfûrun ber-minvâl-i muharrer müdde‘âsını inkârından mâ‘adâ hâlik-i mesfûr Ananya Râhib ile hayatında işbu i‘lâm târîhinden otuz üç ay mukaddem Kapıdağı’nda metrepolid olup giderken benim menzilimde patrikhâne papasları muvâcehelerinde ahz ü i‘tâmızın hesâbını rü’yet eylediğimizde benim râhib-i mesfûr Ananya zimmetinde iki bin beş yüz guruş hakkım zuhûr etmekle râhib-i mesfûr Ananya ikrâr ve bir kıt‘a deyn temessükü yedime i‘tâ edip benim yed ve zimmetimde bir akçe ve bir habbe hakkı ve alacağı olmadığını ikrâr ve yevm-i hesâba gelince âmme-i de‘âvî ve kâffe-i mutâlebâtdan benim zimmetimi ibrâ-i âm ile ibrâ edip ve yedime ibrâ temessükü dahi i‘tâ etmekle ben dahi ibrâsını kabûl etmiş idim deyü ba‘de’d-def‘ ve’l-inkâr vâki‘ mersûm Drako ber-minvâl-i muharrer def‘ini lede’t-tezkiye şehâdetleri makbûle olan patrikhâne-i mezkûre rehâbîninden Papa Kiryolos v. Yanaki ve Papa Todoş v. Yanaki ve Papa Tanil v. Anton şehâdetleriyle muvâcehesinde vech-i şer‘î üzere isbât etmeğin mûcebiyle müdde‘î-i vekîl-i mesfûr Anton zimmî husûs-ı mezkûr için mersûm Drako zimmîye bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 22 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42178"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42180"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b111"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>