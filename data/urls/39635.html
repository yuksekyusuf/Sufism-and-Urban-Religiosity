﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 320<br>Hüküm no: 343<br>Orijinal metin no: [66b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüma bt. Mehmed’in Mehmed b. Ali ile menzil davasında sulh oldukları</b><br><br>Mahrûse-i Galata’ya tâbi‘ kasaba-i Kasımpaşa mahallâtından Sahaf Muhyiddin mahallesi sâkinelerinden Hüma bt. Mehmed nâm hatun mahfil-i şer‘-i hatîrde işbu bâ‘isü’l-kitâb Mehmed b. Ali mahzarında ikrâr ve takrîr-i kelâm edip mahalle-i mezbûrede vâki‘ bir tarafdan Kurd Çelebi mülküne ve bir tarafdan İbrahim Çelebi b. Abdullah mülküne ve bir tarafdan Perizad Hatun mülküne ve bir tarafdan tarîk-i hâssa müntehî olup hâlâ mezbûr Mehmed’in yedinde olan menzil babam mesfûr Mehmed’in mülkü olup ba‘de vefatihî verâseti bana ve li-eb kız karındaşım olup işbu hâzır fi’l-meclis olan Âmine nâm hatuna münhasıra olmağla menzil-i mezkûrun nısf-ı şâyi‘i bana ve nısf-ı âharı mezbûre Âmine’ye intikāl eylemiş iken merkūm Mehmed benim nısf hisseme vaz‘-ı yed etmeğle hâlâ hisse-i şer‘iyyemi da‘vâ ve taleb eylediğimde mezkûr Mehmed dahi cevâb verip fi’l-vâki‘ menzil-i mersûm baban mesfûr Mehmed’in mülkü olup lâkin hâl-i sıhhatinde menzil-i mezbûrun cümlesini mezbûre Âmine mahzar-ı müslimînde hibe ve temlîk ve teslîm edip ol dahi meclis-i hibede ittihâb ve tesellüm edip mülk-i mevhûbu olmağla bana râyic fi’l-vakt sekiz bin altı yüz nakid fıddî akçeye bey‘ eyledi mülk-i müşterâmdır dedikde ben dahi hibe-i mezkûreyi inkâr edip merkūm Mehmed isbât sadedinde iken beynimizde mulsihûn tavassut edip beni bin yedi yüz nakid fıddî râyic fi’l-vakt akçe üzerine sulh eylediklerinde ben dahi sulh-i mezbûru kabûl ve bedel-i sulh olan meblağ-ı mezbûr bin yedi yüz akçeyi mezbûr Mehmed’in yedinden bi’t-tamâm ve’l-kemâl ahz u kabz eyleyip menzil-i mezbûrdan zikr olunan nısf hisse-i şâyi‘ama müte‘allık cemî‘ de‘âvî ve husûmâtdan mezkûrân Mehmed ve Âmine’nin zimmetlerini ibrâ eyledim min-ba‘d menzil-i mersûmda bi-vechin mine’l-vücûh alâka ve medhalim yokdur dedikde gıbbe’t-tasdîk vicâhen mâ-hüve’l-vâkı‘ bi’t-taleb ketb olundu..<br><br>Tahrîren fî-gurreti Saferi’l-hayr li-sene erba‘a ve selâsîn ve elf.<br><br>Şuhûdü’l-hâl: Abdülcebbar Efendi b. Ahmed el-imâm bi’l-mahalle, Mehmed Çavuş b. Hüseyin el-mübâşir, Hasan b. Abdullah, Yusuf Çelebi b. Abdullah, Kadri Çelebi b. Ali, Sinan b. Mahmud ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39634"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39636"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b320"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o371"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>