﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 502<br>Hüküm no: 590<br>Orijinal metin no: [88a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Avanes’in, Süleyman Efendi b. Ahmed’e olan borcunu kefaletinden dolayı Artin’in ödemesi gerektiği</b><br><br>5.780 guruş kefâletine binâen hüküm<br><br>Ma‘rûz<br><br>Koru ağasızâde es-Seyyid Süleyman Efendi b. Ahmed meclis-i şer‘-i münîrde habbâzân kethüdâsı Mustafa hâzır olduğu hâlde İstanbul’da Şehremini nâm mahalde Vâlide Sultan fırını nâm-ı diğer fırının ustası Avanes v. Kazer nâm zimmînin oğlu Artin zimmî muvâcehesinde mersûm Artin’in babası mesfûr Avanes zimmî târih-i i‘lâmdan dokuz ay mukaddem ber-vech-i âtî malımdan ve yedimden iktirâz ve kabz edeceği beş bin yüz elli guruş mukābelesinde fırın-ı mezkûra merbût mütemekkin olduğu on horoslu bir bâb değirmen derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûmenin kırk sehm i‘tibâriyle yirmi üç buçuk sehm-i şâyi‘ini kethüdâ ve nizâm ustaları ma‘rifetleriyle bana rehn ve vech-i lâyıkı üzere teslîm ben dahi irtihân ve kabz eylediğimden sonra malımdan ber-vech-i muharrer beş bin yüz elli guruş zimmî-i mesfûra ikrâz ve teslîm ol dahi iktirâz ve kabz edip semeni târih-i merkūmdan beher sene tamamına değin müeccel ve mev‘ûd olmak üzere yine malımdan ve yedimden iştirâ ve kabz eylediği bir semmur kürk semeni olan sekiz yüz kırk guruşdan işbu târih-i i‘lâma gelince dokuz ayda müstehak olduğum altı yüz otuz guruş ki cem‘an beş bin yedi yüz seksen guruş hakkıma oğlu mersûm Artin zimmî tarafından bi’l-emr ve’l-kabûl kefâlet-i mutlaka-yı sahîha ile kefîl ve zâmin olmağla meblağ-ı mecmû‘-ı merkūm mesfûr Artin zimmîden kefâletine binâen hâlâ taleb ederim deyü da‘vâ ettikde ol dahi kaziyye minvâl-i meşrûh üzere olduğunu bi-tamâmihâ tâyi‘an ve kat‘iyyen ikrâr u i‘tirâf etmeğin alâ-mûceb-i i‘tirâfihi meblağ-ı mecmû‘-ı merkūm beş bin yedi yüz seksen guruşu müdde‘î-i mezbûr es-Seyyid Süleyman Efendi’ye bi-hükmi’l-kefâle edâsıyla mesfûr Artin zimmî ilzâm olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-15 Şa‘ban sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31343"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31345"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b502"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o575"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>