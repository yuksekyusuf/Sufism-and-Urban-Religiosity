﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 198<br>Hüküm no: 190<br>Orijinal metin no: [40a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sefer Beşe’nin vefat eden Mehmed’in varislerinden İbrahim aleyhindeki alacak iddiasında anlaşma sağlanması</b><br><br>Efendi hazretleri imzâsıyladır<br><br>Mahmiye-i İstanbul’da Debbâğ Yunus mahallesi ahâlîsinden olup sâbıkā Dergâh-ı âlî yeniçerilerinden elli ikinci bölükde çorbacı olan Sefer Beşe b. Hüseyin nâm kimesne meclis-i şer‘-i şerîfde sâbıkā Tunus Paşası olan emîrü’l-ümerâi’l-kirâm Musa Paşa’nın Tunus’da kethüdâsı olup bundan akdem mahrûse-i Galata muzâfâtından kasaba-i Kasımpaşa’da Başmâne? mahallesinde vefât eden el-Hâc Mehmed b. Rıdvan’ın veresesinden terekesine vâzı‘u’l-yed olan sulbî kebîr oğlu işbu bâ‘isü’l-kitâb el-Hâc İbrahim nâm kimesne mahzarında ikrâr ve takrîr-i kelâm edip müteveffâ-yı mezbûr Tunus’a gitmezden mukaddem üç bin üç yüz elli vakiye kahveyi her vakiyesi iki guruşa olmak üzere altı bin yedi yüz guruşa bey‘ ve teslîm ol dahi iştirâ ve tesellüm etdiğinden sonra semeni olan meblağ-ı mezbûrun iki bin beş yüz guruşu için bana iki yük elli bin akçe verip ben dahi alıp kabz edip bâkī dört bin beş yüz guruşunu dahi müteveffâ-yı mezbûrdan hayâtında taleb ve da‘vâ etdiğimde ve müteveffâ-yı mezbûr el-Hâc Mehmed dahi zikr olunan kahveyi Paşa-i mûmâ-ileyhe bey‘ etmiş idi deyüp kendi iştirâsını inkâr etmekle ba‘de’n-nizâ‘ muslihûn tavassut edip mezbûr Hacı Mehmed ile beynimizde üç yüz guruş üzerine inşâ-i akd-i sulh etdiklerinde ben dahi sulh-ı mezbûru kabûl etdiğimden sonra mezbûr Hacı Mehmed bedel-i sulh-ı mezbûru kable’l-edâ vefât etmekle oğlu mezbûr Hacı İbrahim’den bedel-i mezbûru müteveffâ-yı mezbûrun tereke-i vâfiyesinden ver deyü da‘vâ etdiğimde mezbûr Hacı İbrahim dahi bedel-i sulh-ı mezbûru tamâmen ahz u kabz etmiş idin deyü da‘vâ, ben dahi inkâr etdiğimde ba‘de’n-nizâ‘ muslihûn tavassut edip sulh-ı mezbûr bedel da‘vâsından mezbûr Hacı İbrahim ile beynimizde on bin akçe üzerine inşâ-i akd-i sulh etdiklerinde ben dahi sulh-ı mezbûru kabûl ve bedel-i sulh olan meblağ-ı mezbûr on bin akçeyi mezbûr Hacı İbrahim yedinden tamâmen ahz u kabz edip husûs-ı mezbûra ve târîh-i kitâba gelince müteveffâ-yı mezbûr ve merkūm Hacı İbrahim ile beynimizde cârî olan cemî‘ ahz u i‘tâ ve mu‘âmelât-ı şettâya müte‘allıka âmme-i hukūk-ı ma‘lûme ve mechûle da‘vâsından mezbûr el-Hâc İbrahim’in zimmetini ibrâ-i âmm-ı kâtı‘u’n-nizâ‘ ile ibrâ ve iskāt eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâdî aşer min-Recebi’l-mürecceb li-sene ihdâ ve semânîn ve elf.<br><br>Şuhûdü’l-hâl: Mehmed Çavuş b. Mustafa, el-Hâc Ahmed Çelebi b. Musli, Mustafa Beşe b. Hüseyin, Hasan b. Abdullah, Abdülkerim b. Mehmed,</p>          <br><a title="Önceki sayfa" style="text-decoration:none" href="./ayrmetin.php?idno=2507"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2509"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b198"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o584"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>