﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 24 Numaralı Sicil (H. 1138-1151/M.1726-1738)<br>cilt: 21,&nbsp;sayfa: 287<br>Hüküm no: 202<br>Orijinal metin no: [61a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Yedikule dışındaki debbağcıların ahîbabalığına el-Hâc Abdullah b. Mustafa’nın tayini</b><br><br>Mahmiye-i İstanbul hısnı ebvâbından Yedikule hâricinde vâki‘ debbâğ tâifesinin ahîbabaları olan imâm el-Hâc Musa b. el-Hâc kendi hâlinde olmayıp kadîmü’l-eyyâmdan ilâ hâze’l-ân fusûl-i erba‘ada verilen narh-ı cârînin adem-i itâ‘ati ve tebdîl ve tağyîri celebkeşân tâifesinin zararları ve sâir tezvîrât ve fesâdları için menzilinde dâimâ akd-i meclis-i şer‘ ve habâset edip tezvîrât ve fesâd etmeğe icmâ‘ ve ittifâk ve dâimâ ibâdullâhı ızrâr kasdındadır deyû mevsûkun-bih ustaları teşekkî ve tâife-i mezbûrenin ihtiyârlarından olup cümlenin mu‘temedi ve muhtârı olan râfi‘u tevkī‘-i refî‘ü’ş-şân-ı hâkānî Yeni usta oğlu el-Hâc Abdullah b. Mustafa, zikr olunan ahîbabalığın uhdesinden gelmeğe kādir ve her vechile mahall ü müstahık olduğun ihbâr etmeleriyle, mezbûr imâm el-Hâc Musa zikr olunan ahîbabalıkdan azl ve ref‘ olunmağın, fîmâ ba‘d tâife-i mezbûrenin umûruna karışmamak üzre şart ve ta‘lîk ve ber vech-i muharrer hüccet-i şer‘iyye verilmekle, mezbûr el-Hâc Abdullah ber vech-i muharrer ahîbaba nasb ve ta‘yîn olunmak üzre akzâ kuzâtü’l-müslimîn İstanbul kadısı Mevlânâ Mehmed Said -zîdet fezâiluhû- i‘lâm etmekle, i‘lâmı mûcebince ref‘inden tevcîh edip işbu berât-ı sa‘âdet-âyâtı verdim ve buyurdum ki ba‘de’l-yevm mezkûr el-Hâc Abdullah b. Mustafa varıp tâife-i mezbûrenin üzerlerine ahîbaba olup hizmet-i lâzımesin bî-kusûr mer‘î ve müeddâ kıldıkdan sonra ol bâbda ref‘ olunan merkūm imâm el-Hâc Musa ve efrâd-ı âferîdeden hiç ahad mâni‘ ve dâfi‘ ve müzâhim olmayıp dahl ü ta‘arruz kılmaya[lar] şöyle bileler alâmet-i şerîfe i‘timâd kılalar. Tahrîren fi’t-tâsi‘ ve’l-ışrîn min Saferi’l-hayr sene tis‘a ve selâsîn ve mi’e ve elf. Be makām-ı Kostantıniyye el-mahrûse.</p>          <br><a title="Önceki sayfa" style="text-decoration:none" href="./ayrmetin.php?idno=29179"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29181"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist024&bsm=ist024b287"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist024&bsm=ist024o576"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>