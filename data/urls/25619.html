﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 631<br>Hüküm no: 732<br>Orijinal metin no: [93b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Meryem bt. Hasan’ın ölen kocası Rüstem Beşe b. Ali ile altı bin akçe mehir üzerine evlendiğini ispat ettiği</b><br><br>Altı bin akçe mehr-i mü’eccel üzerine nefsini tezvîci isbât.<br><br>Mahmiye-i İstanbul’da Hasan Paşa mahallesinde sâkin iken bundan akdem vefât eden Rüstem Beşe b. Ali’nin verâseti zevce-i metrûkesi Meryem bt. Hasan’a ve li-ebeveyn karındaşı Hasan’a ve li-ebeveyn kız karındaşları Râbia ve Melekî’ye münhasıra olduğu şer‘an mütehakkık oldukdan sonra mezbûre Meryem meclis-i şer‘-i hatîrde tereke-i müteveffâ-yı mezbûre vâzı‘u’l-yed olan karındaşı el-Hâc Hasan mahzarında üzerine da‘vâ ve takrîr-i kelâm edip mezbûr Hasan zevcim müteveffâ-yı mezbûrun cemî‘ terekesine vâzı‘u’l-yed olup altı bin akçe mehr-i mü’eccelimi taleb eylediğimde vermede ta‘allül eder suâl olunup alıverilmesi matlûbumdur dedikde gıbbe’s-suâl mezbûr Hasan cevâbında bin akçe mehrini ikrâr ve mâ‘adâyı inkâr edicek müdde‘iye-i mezbûreden müdde‘âsını mübeyyine beyyine taleb olundukda udûl-i Müslimînden olup mahalle-i mezbûrede sâkin İbrahim Efendi b. Mustafa el-imâm ve Mustafa b. Receb nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müdde‘iye-i mezbûre müteveffâ-yı merkūm Rüstem’e bin elli dokuz senesinde altı bin akçe mehr-i mü’eccel üzerine nefsini tezvîc edip ol dahi bizim huzûrumuzda tezevvüc ve kabûl eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle olmağın ba‘de’t-tahlîfi’ş-şer‘î mûcebince meblağ-ı mezbûru müdde‘iye-i mezbûreye edâya merkūm el-Hâc Hasan’a tenbîh birle mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Mehmed Çavuş b. Yusuf el-mübâşir, Hüseyin Çelebi b. Mustafa, Yusuf Bey b. Abdullah, Ahmed b. Ali, Mustafa el-muhzır.</p>          <br><a title="Önceki sayfa" style="text-decoration:none" href="./ayrmetin.php?idno=25618"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25620"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b631"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o972"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>