﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 248<br>Hüküm no: 318<br>Orijinal metin no: [90a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dimitri’nin ölen İstefani v. İstefani’nin vârislerine elmas bedelinden otuz kuruş borcu olduğunu ikrar ettiği</b><br><br>Mahmiye-i Galata hâricinde Tomtom mahallesinde sâkin iken bundan akdem hâlik olan İstefani v. İstefani nâm zimmînin verâseti zevce-i metrûkesi Karnita bt. Corye nâm Nasrâniye ile sulbiye sagīre kızları Saroga ve Maryola’ya münhasıra idüği şer‘an zâhir ve mütehakkık oldukdan sonra sagīretân-ı mezbûretânın tesviye-i umûrlarına kıbel-i şer‘den mansûbe vasîleri olan vâlideleri mezbûre Karnita tarafından husûs-ı âti’l-beyânı da‘vâ ve talebe ve ahz u kabz ve kendüye îsâle vekîl olup Pasko v. Tomaraki ve Dimitraki v. Kostantin nâm zimmîler şehâdetleri ile şer‘an vekâleti sâbite olan Hastaki v. Tomaraki nâm zimmî meclis-i şer‘-i hatîr-i lâzımü’t-tevkīrde mahmiye-i mezbûra tâbi‘ kasaba-i Beşiktaş muzâfâtından Ortaköy nâm karye sâkinlerinden Dimitri v. ( ) nâm zimmî muvâcehesinde bi’l-vekâle üzerine da‘vâ ve takrîr-i kelâm edüp hâlik-i mezbûr İstefani sıhhati hâlinde mezbûr Dimitri’ye bey‘ etmek için bir elmas taşlı altın hâtemini def‘ ve teslîm edüp ol dahi ber-vech-i muharrer yedinden alıp kabz eyledikden sonra zikr olunan hâtemi Kerçe nâm zimmîye otuz kıt‘a riyâlî guruşa bey‘ ve kabz-ı semen eyledikde kable’l-îfâ mezbûr İstefani mürd olmağla semen-i mezkûr müvekkile-i merkūme ile sagīretân-ı mezbûretâna intikāl etmekle hâlâ vekâlet-i mahkiyem hasebi ile taleb ederim suâl olunup alıverilmesi matlûbumdur dedikde gıbbe’s-suâl mezbûr Dimitri cevâbında fi’l-vâki‘ hâlik-i mezbûrdan sıhhati hâlinde zikr olunan hâtemi bey‘ etmek için alıp kabz eylediğimden sonra merkūm Kerçe’ye otuz kıt‘a riyâlî guruşa bey‘ ve kabz-ı semen eyledim meblağ-ı mezbûr otuz guruş hâlik-i mezbûrun veresesine elân zimmetimde lâzımü’l-edâ ve vâcibü’l-kazâ deynimdir deyü ikrâr ve i‘tirâf etmeğin edâya tenbîh birle mâ-vaka‘a bi’t-taleb ketb olundu.<br><br>Fi’l-yevmi’s-sâlis ve’l-ışrîn min-Zilhicceti’ş-şerîfe li-sene isneteyn ve sittîn ve elf.<br><br>Şühûdü’l-hâl: Abdülhalîm Efendi el-müderris, Hızır Efendi el-müderris, Mustafa Beşe b. Mehmed, Cafer b. Mehmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10479"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10481"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b248"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o291"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>