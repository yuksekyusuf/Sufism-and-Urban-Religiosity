﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 874<br>Hüküm no: 1071<br>Orijinal metin no: [150a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sitti Hatun Vakfı’na ait arsa üzerine Raziye Hatun’un bina yapmasına izin verildiği</b><br><br>Hüccet-i îcâr-ı nıkz-ı mevcûd ba‘de’l-keşf.<br><br>Mahmiye-i İstanbul’da Kazgancı mahallesinde vâki‘ Sitti Hatun nâm sahibetü’l-hayrın vakıf ve gallesi mahalle-i mezbûre mescidinin imâmına şart etdiği lede’l-ahâlî ma‘lûmü’l-hudûd vakıf menzilin mütevellîsi olan Mehmed Efendi b. Ahmed meclis-i şer‘a gelip bi’t-tevliye takrîr-i kelâm edip menzil-i mezbûr bin yetmiş Zilka‘de’sinde vâki‘ harîkde muhterik olup arsa-i sırfa kaldıkda taraf-ı vâkıf da ve meşrûtun-leh olan kimesne de bî-kudret ve müsâ‘id-i binâ olmayıp bu kadar zaman arsa-i mezbûreyi icâre-i mu‘accele ba‘de’t-takdîr ecr-i misli olan ücret-i mü’eccele ile istîcar, mülkü olmak üzere nefsi için mâlıyla binâya râgıbe olup ondan gayrı tâlib ve mu‘accelesine mahsûb olmak üzere binâya râgıb bulunmamağla hâlâ arsa-i mezbûrenin üzerine varılıp nıkz-ı mevcûdu ba‘de’l-keşf ve’n-nazar tahmîn ve takvîm ve ecr-i misli ta‘yîn ve takdîr olunmasın tevliyeti hasebiyle taleb ederin dedikde savb-ı şer‘den bu fakīr ve hâssa mi‘mârlardan Üstâd Ahmed b. Ahmed zeyl-i kitâbda muharrerü’l-esâmî olan Müslimîn ile arsa-i mezbûrenin üzerine varılıp mezbûre Râziye Hatun mahzarında ba‘de’l-keşf ve’l-müşâhede mi‘mâr-ı mezbûr nıkz-ı mevcûduna bin akçe tahmîn ve takvîm ve mecmû‘-ı arsası üç yüz doksan dokuz zirâ‘ olup el-yevm ecr-i misli beher yevm birer akçedir deyü ta‘yîn ve takdîr edip ve sâir Müslimîn dahi icmâ‘ ve ittifak etdiklerinde mütevellî-i mezbûr Mehmed Efendi nıkz-ı mezbûrun kıymeti olan meblağ-ı mezbûru merkūme Râziye Hatun yedinden bi’t-tevliye vakıf için ahz u kabz etdikden sonra arsa-i mezbûreyi bin akçe icâre-i mu‘accele ve beher yevm birer akçe ücret-i mü’eccele ile mezbûre Râziye Hatun’a tevliyetim hasebiyle îcâr ve mülkü olmak üzere nefsi için binâya izin verip ol dahi vech-i meşrûh üzere istîcâr ve kabûl etmeğin mâ-vaka‘a bi’t-taleb ketb olundu.<br><br>Fî evâhiri Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Receb Efendi b. Şaban, Osman b. Veli, Şaban Beşe b. Abdullah, Fethullah Çelebi b. Ahmed, Ahmed Çelebi b. Ali, Yusuf Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=25957"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25959"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b874"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o916"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>