﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 477<br>Hüküm no: 404<br>Orijinal metin no: [90b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hanım’ın vefat eden kocası Kapıcıbaşı Halil’de mehir alacağı olduğu</b><br><br>Kezâlik akd-i meclis-i şer‘-i şerîf ettikde bâ‘isetü’l-kitâb mezbûre Âişe Hanım bt. el-merhûm Ali Paşa b. Mehmed tarafından husûs-ı âti’l-beyana vekîl-i müsecceli umdetü erbâbi’t-tahrîr ve’l-kalem Ali Efendi b. el-Hâc İsa meclis-i ma‘kūd-ı mezkûrda mahâlle-i mezbûrede sâkin iken bundan akdem vefât eden merhûm Kapıcıbaşı Halil b. Hüseyin’in li-ebeveyn karındaşı olmağla terekesine bi’l-verâse vâzı‘ü’l-yed olan Süleyman Ağa mahzarında bi’l-vekâle üzerine da‘vâ ve takrîr-i kelâm edip merhûm-ı mezbûr Kapıcıbaşı Halil Ağa b. Hüseyin b. Mustafa fevtinden sekiz ay mukaddem tezevvüc murâd eylediğinde müvekkile-i mezbûre Âişe Hanım’ı otuz altı bin akçe mehr-i mu‘accel ve elli bin akçe mehr-i müeccel tesmiyesiyle huzûr-ı Müslimînde tezevvüc ve kabûl edip akd-i nikâh beynlerinde kāim iken meblağ-ı mezbûr seksen altı bin akçeyi kable’l-edâ fevt olmağla terekesinden taleb ederim, suâl olunsun dedikde gıbbe’s-suâl mezbûr Süleyman Ağa cevâbında tereke-i merhûm-ı mezbûra ber-vech-i muharrer vaz‘-ı yedini ikrâr, vekîl-i mezbûrun ber-vech-i muharrer üzere müdde‘âsına beyyine taleb olundukda udûl-i ahrâr-ı ricâl-i Müslimînden zikr olunan İshak Paşa mahâllesinde sâkin Şeyh Mahfuz Efendi b. Ahmed ve İbrahim Ağa b. Mustafa li-ecli’ş-şehâde meclis-i ma‘kūd-ı mezkûrda hâzırân olup istişhâd olundukda fi’l-hakīka merhûm-ı mezbûr Kapıcıbaşı Halil Ağa b. Hüseyin b. Mustafa fevtinden sekiz ay mukaddem tezevvüc murâd eylediğinde müvekkile-i mezbûre Âişe Hanım bt. el-mezbûr Hazînedâr Ali Paşa b. Mehmed’i huzûrumuzda otuz altı bin akçe mehr-i mu‘accel ve elli bin akçe mehr-i müeccel tesmiyesiyle tezevvüc ve kabûl edip akd-i nikâh beynlerinde kāim iken vefât eyledi, biz bu husûsa bu vech üzere şâhidleriz ilâ-âhırihî gıbbe’t-tahlîfi’l-müvekkil-i mezbûre mûcebiyle ba‘de’l-hükm.<br><br>Fi’l-yevmi’s-sâdis min-Şa‘bân sene 1143.<br><br>Şuhûdü’l-hâl: Mustafa Efendi b. Hüseyin, es-Seyyid Abdüllatif Efendi b. Yakub, Süleyman Çelebi b. Derviş, Hasan Çelebi b. Hüseyin, Hüseyin Çelebi b. Mehmed, Molla Halil b. Mehmed, Ahmed Çelebi b. Abdullah, Hasan b. Ömer</p>          <br><a title="Önceki sayfa" style="text-decoration:none" href="./ayrmetin.php?idno=38208"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38210"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b477"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o517"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>