﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 110<br>Hüküm no: 69<br>Orijinal metin no: [15a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Musa Usta b. Mustafa’nın Şeyh Halil Efendi b. Mustafa’nın yerine berberler şeyhliğine tayini</b><br><br>Berberler şeyhliği nasbı<br><br>Âsitâne-i aliyye -sânahallâhu te‘âlâ ani’l-âfât ve’l-beliyye-’de kâin berber esnâfının bâ-berât-ı şerîf-i âlî-şân şeyhleri olan Mustafa Efendi b. Hüseyin nâm kimesne meclis-i şer‘-i hatîr-i lâzımü’t-tevkīrde esnâf-ı mezkûrenin kethudâları İbrahim Ağa ve Du‘âcı Abdullah Efendi ve Yiğitbaşı es-Seyyid Mehmed Nuri Ağa ve sâir mazbûtü’l-esâmî kimesneler hâzır oldukları hâlde yine esnâf-ı mezkûreden işbu bâ‘isü’l-kitâb el-Hâc Musa Usta b. Mustafa nâm kimesne mahzarında takrîr-i kelâm ve ta‘bîr ani’l-merâm edip bâ-berât-ı şerîf-i âlî-şân mutasarrıf olduğum esnâf-ı mezkûre şeyhliği umûrunu idâre ve rü’yete tarafımdan bâ-hüccet-i şer‘iye vekîlim olan eş-Şeyh Halil Efendi b. Mustafa esnâf-ı mezkûre şeyhliği umûrunu rü’yetden ızhâr-ı acz edip istifâ eylediğine binâen vekâlet-i merkūmeden mezbûru azletmemle vekîl-i ma‘zûl-i mezbûrun yerine sadâkāt ve istikāmet ile ma‘rûf ve diyânet ile mevsûf ve her vechile şeyhlik vekâleti umûrunu idâre ve rü’yete kādir ve bi’l-cümle esnâf-ı mezkûrenin merzî ve muhtârları olan merkūm el-Hâc Musa Usta’yı esnâf-ı merkūmenin şeyhliği umûrunu rü’yete cümlesinin taleb ve iltimâslarıyla tarafımdan vekîl-i nâib-i menâb nasb ü ta‘yîn eyledim dedikde ol dahi vekâlet-i merkūmeyi kabûl ve hizmet-i lâzımesini kemâ-yenbagī bi’l-vekâle idâre ve rü’yete ta‘ahhüd etmeğin mâ-vaka‘a [bi’’t-taleb ketb olundu.]<br><br>Fî 21 M sene [1]238.<br><br>Şühûdü’l-hâl: Kethudâ-i muhzırân İsmail Ağa, Molla Hüseyin el-Muhzır, Molla Halil el-Muhzır.</p>          <br><a title="Önceki sayfa" style="text-decoration:none" href="./ayrmetin.php?idno=32966"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32968"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b110"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o461"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>