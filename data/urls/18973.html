﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 320<br>Hüküm no: 493<br>Orijinal metin no: [117a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Beytülmale intikal edip satılan evlerin parasının asıl sahiplerine iadesi</b><br><br>Kıdvetü’l-emâsil ve’l-akrân Galata hâssa beytülmâl emîni olan Musa Çavuş -zîde kadruhû- tevkī‘-i refî‘-i hümâyûn vâsıl olucak ma‘lûm ola ki sâbıkan beytülmâl-i hâssa emîni Abdullah Çavuş kapıma arz gönderip hâssa beytülmâl cânibinden zabt olunup ba‘dehû beytülmâl tarafından bey‘ olunan evler kadîmü’l-eyyâmdan bu seneye gelinceye vârisleri zuhûr ettikde bey‘ fesh olunmak emr-i şerîf ile men‘ olunmuş iken hâlâ beytülmâl-i hâssa tarafından füruht olunup hüccet verilmiş evleri taleb edip almak istedikleri ecilden beytülmâl cânibinden hâliyâ zabt olunan evler mezâd olundukda beytülmâlden bey‘ olunan evler, vârisleri zuhûr edip taleb ettiklerinde üslûb-ı sâbık üzre bahâsı verilmek üzre emr-i şerîf ricâsına bildirdiği sâbıkan sene sitte ve tis‘în ve tis‘a mi’e Cumâdelâhiri’nin yirmi sekizinde arz olundukda kānûn-ı kadîmle amel olunup beytülmâl cânibinden füruht olunan emlâk ve akārın akçesi verilmek emrim olmuşdur. Buyurdum ki hükm-i şerîfim vardıkda bu bâbda olan fermân-ı şerîfim mûcebince kānûn-ı kadîm[le] amel edip beytülmâl cânibinden kabz olunup cânib-i beytülmâlden kānûn üzre mirâren ve kirâren mezâd olundukdan sonra füruht olunan emlâk ve akārın vârisleri min ba‘d kānûn-ı kadîme muhâlif dahl ve ta‘arruz ettirmeyip onun gibi vârisleri dîvân-ı âlîde sâbit olan evlerin ve akārın bahâsın verilip min ba‘d emr-i şerîfe muhâlefet vaz‘ olunmayıp dâimâ bu vechile amel oluna ve işbu emr-i şerîfim kassâm-ı askerî sicillerine kayd-ı sicil olundukdan sonra her kim hâssa beytülmâl emîni olursa yedinde ibkā oluna şöyle biline. Tahrîren fî evâili Rebî‘ilevvel sene 999.</p>          <br><a title="Önceki sayfa" style="text-decoration:none" href="./ayrmetin.php?idno=18972"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18974"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b320"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o329"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>