﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 495<br>Hüküm no: 507<br>Orijinal metin no: [74a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Mehmed Çelebi b. Seyyid Mustafa’nın mülk evini Derviş Ahmed Çelebi b. Ataullah’a sattığı</b><br><br>Mahmiye-i İstanbul’da Kasab Timurhan mahallesi sükkânından es-Seyyid Mehmed Çelebi b. es-Seyyid Mustafa meclis-i şer‘-i hatîrde sâhibü hâze’l-kitâb Ahmed Çelebi b. Ataullah mahzarında tav‘an ikrâr ve i‘tirâf edip mahalle-i mezbûrede vâki‘ olup bir tarafdan Murad Efendi b. ( ) mülküne ve bir tarafdan Derviş Mehmed Çelebi b. Mehmed Efendi tasarrufunda olan vakıf menzile ve bir tarafdan Zeyrek Yokuşu seddine ve bir tarafdan tarîk-ı âmma müntehî olup dâhiliye ve hâriciye büyût-ı adîdeyi müştemil olan cemî‘ mülk menzilimi kâffe-i hukūk ve merâfıkı ile târih-i kitâb senesi Recebü’l-ferdi’nin on sekizinci gününde tarafeynden îcâb ve kabûlü hâvî bey‘-i bâtla yüz otuz beş bin râyic [fi’l]-vakt akçeye merkūm Derviş Ahmed Çelebi’ye bey‘ ve teslîm edip ol dahi iştirâ ve kabûl ve tesellüm ettikden sonra semen-i merkūmdan seksen bin râyic [fi’l]-vakt akçesin bana def‘ ve teslîm ben dahi ahz u kabz eyleyip meblağ-ı bâkī elli beş bin akçeyi târih-i mezkûrdan yüz altmış iki gün tamâmına değin ecel-i sahîh ile te’cîl etmişdim el-hâletü hâzihî merkūm Derviş Ahmed Çelebi ecel-i mezkûr ile te’cîl olunan meblağ-ı bâkī elli beş bin râyic [fi’l]-vakt akçemi dahi tamâmen bana def‘ ve teslîm edip ben dahi ahz u kabz eyledim min ba‘d cemî‘ menzil-i mezbûr merkūm Derviş Ahmed Çelebi’nin mülk-i müşterâsı olup semen-i mezkûr yüz otuz bin akçeden üzerinde alâka ve hakkım kalmadı dedikde mukırr-ı mezbûru vech-i muharrer üzere cârî ve sâdır olan ikrârında el-mukarru lehü’l-mezbûr Derviş Ahmed Çelebi dahi vicâhen ve şifâhen tahkīk ve tasdîk edicek mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâdis min-Zilhicceti’ş-şerîfe li-sene seb‘a ve sittîn ve elf.<br><br>Şühûdü’l-hâl: Umdetü’l-müderrisîni’l-kirâm Mehmed Efendi b. el-Hammâmî, Umdetü’l-müderrisîn Ali Efendi b. Ahmed, Metharü’l-küttab Ali Çelebi b. Haydar, Kâtib Ahmed Çelebi b. Mustafa, Hasan Beşe b. Mehmed, Mehmed Çelebi b. Ali Efendi.</p>          <br><a title="Önceki sayfa" style="text-decoration:none" href="./ayrmetin.php?idno=40785"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40787"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b495"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o839"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>