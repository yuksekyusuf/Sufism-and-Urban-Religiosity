﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 276<br>Hüküm no: 305<br>Orijinal metin no: [39b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı İbrahim b. Yusuf’a borcundan dolayı hapiste olan Seragan v. Arakil’in fakir olduğu tespit edildiğinden hapisten serbest bırakılması</b><br><br>Ma‘rûz<br><br>Derkenârda mastûrü’l-ism Seragan v. Arakil nâm [zimmî] meclis-i şer‘-i enverde dâyini olup yine derkenârda mezkûr el-Hâc İbrahim b. Yusuf muvâcehesinde mezbûr el-Hâc İbrahim’e zimmetimde yüz altı guruş on para deynim olmağla hükm-i hâkimle üç buçuk aydan mütecâviz sicn-i sultânîde mahbûs olup üzerimde olan köhne libâsından mâ‘adâ ism-i mâl ıtlâk olunur bir nesneye mâlik olmamağla habsden ıtlâk olunmak murâdımdır deyü da‘vâ ol dahi ber-vech-i muharrer mesfûr Seragan zimmetinde bâ-i‘lâm yüz altı guruş on altı para hakkı olup üç buçuk aydan mütecâviz mahbûs olduğunu i‘tirâf lâkin edâ-i deyne kudreti vardır deyü olan da‘vâsını beyâna kādir olamayıp mesfûr Seragan zimmînin fakīr ve mu‘sir ve mu‘dim ve bir vechile deyn-i mezkûrunu edâya kudreti olmadığını zimmî-i mesfûrun hâline vukūfu olan bî-garaz Müslimînden olup mahmiye-i İstanbul’da sâkin olduğu Sultan Bâyezid-i Cedîd mahallesi imâmı Süleyman Efendi ve ahâlîsinden İbrahim Efendi b. Abdullah ve Süleyman Ağa b. İbrahim ve el-Hâc İsmail b. İbrahim ve Mehmed b. İbrahim ve Mehmed Ağa b. Ali ve el-Hâc Mahmud b. Abdullah ve Mehmed b. Mehmed ve Lütfullah b. Hüseyin ve Ömer b. Murad nâm kimesnelerden herbiri alâ-tarîkı’ş-şehâde haber vermeleriyle mesfûr Seragan zimmînin yesârı sâbit olmadıkca habsi meşrû‘ olmayıp habsden ıtlâk iktizâ eylediği Mahkeme-i Bâb’dan huzûr-ı âlîlerine i‘lâm olundu.<br><br>Fî 28 Recebi’l-ferd sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7344"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7346"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b276"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o621"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>