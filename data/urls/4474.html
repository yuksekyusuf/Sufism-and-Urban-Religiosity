﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 213<br>Hüküm no: 195<br>Orijinal metin no: [26b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Sefer’in Bor’da ebeveyninden intikal eden bağı ile menzil, leğen ve bir sığırdaki hissesini kardeşi Abdurrahman’a sattığı</b><br><br>Vilâyet-i Anadolu’da Bor kasabası ahâlîsinden olup medîne-i Eyüb’de sâkin Mustafa b. Sefer nâm kimesne meclis-i şer‘-i şerîf-i enverde li-eb karındaşı işbu bâ‘isü’l-kitâb Abdurrahman nâm kimesne mahzarında ikrâr ve takrîr-i kelâm edip kasaba-i mezbûrede Cârullah Mahallesi’nde vâki‘ babamızdan müntakil bir tarafdan İbrahim Beşe oğlu menzili ve bir tarafdan Abdüsselam menzili ve bir tarafdan Ali Bey menzili ve bir tarafdan tarîk-i âm ile mahdûd menzili ve yine tereke-i mezbûreden bir leğen ve bir kara sığır ineğinde olan nısf hisse-i şâyi‘amı yirmi beş guruşa ve yine vâlidem olup bundan akdem fevt olan Raziye bt. Abdullah’dan müntakil olup kasaba-i mezbûrede vâki‘ Yusuf Beşe fidanı demekle ma‘rûf dokuz hark tâʻbir olunur ma‘lûmü’l-hudûd bağımı dahi yirmi beş guruş ki min-haysü’l-mecmû‘ elli guruşa mezbûr Abdurrahman’a bi-safkatin vâhidetin tarafeynden îcâb ve kabûlü hâvî bey‘-i kat‘î ile bey‘ ve temlîk edip ol dahi ber-vech-i muharrer iştirâ ve temellük ve kabûl eylediğinden sonra semenleri olan meblağ-ı mezbûr elli guruşu mezbûr Abdurrahman yedinden tamamen ahz u kabz eyledim baʻde’l-yevm zikr olunan menzil ve leğen ve ineğin nısfı ve bağ-ı mezkûrun mecmû‘u mezbûr Abdurrahman’ın mülk-i müşterâsı ve hakk-ı sırfı olup mahallinde zabt u tasarrufa mezbûr Abdurrahman’ı taslît eyledim keyfe mâ yeşâ ve yehtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 9 min-Cumâdelûlâ sene 1121<br><br>Şuhûdü’l-hâl: Mustafa Efendi b. Ömer, Mahmud b. Hüseyin, Mehmed b. Hüseyin, Mustafa b. Şa‘ban, Ali b. İvaz ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4473"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4475"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b213"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o639"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>