﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 160<br>Hüküm no: 240<br>Orijinal metin no: [26a-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Durpaşa bt. Ahmed Çelebi’nin zevci Süleyman Bey b. Abdullah’a olan borcu mukabelesinde bir menzil, bir câriye ve bir Menemen kaliçesini vererek borcu ile takas ettikleri</b><br><br><<Havâss-ı Kostantıniyye tevâbi‘inden Hasköy’de vâki‘ Pîrî Paşa mahallesinde sâkine fahrü’l-muhadderât Durpaşa bt. Ahmed Çelebi nâm hâtun tarafından Hızır Bey b. Malkoç ve Mehmed Çelebi b. Memi nâm kimesneler şehâdetleriyle husûs-ı âti’z-zikri ikrâra vekâleti sâbite olan Ahmed Bey b. Abdullah nâm sipâhi mahfil-i kazâda işbu sâhibü’l-kitâb za‘îm Süleyman Bey b. Abdullah mahzarında takrîr-i merâm kılıp müvekkilem mezbûre Durpaşa’nın mahalle-i merkūmede vâki‘ hudûdunun bir cânibi mezbûr Süleyman Bey mülküne ve iki cânibi müvekkilem mülküne ve cânib-i uhrâ tarîk-i âma müntehî olup bir ahırı ve bir kileri ve dört cânibinde kerpiç duvarı ve havlu kapısı kurbunda bir köhne odayı ve kenîfi ve bi’r-i mâyı müştemil olan evini mezbûr Süleyman Bey müvekkilem mezbûre Durpaşa’nın vâcibü’l-kazâ ve lâzımü’l-edâ on dokuz bin akçe deyni olup meblağ-ı merkūmdan on bin akçe deyni mukābelesinde verip ve bâkī kalan deyninin yedi bin akçesi mukābelesinde Rûsiyyetü’l-asl Mâhsîmâ nâm câriyesini verip ve iki bin akçesine mukābil tûlen dokuz zirâ‘a mikdârı bir Menemen kaliçesini verip müvekkilem mezbûre Durpaşa mesfûr Süleyman Bey ile zikr olan deyni mârrü’z-zikr emlâki mukābelesinde takas ettiler dedikde mukırr-ı merkūm Ahmed Bey’i mukarrun lehü’l-mesfûr Süleyman ikrâr-ı meşrûhasında tahkīk ve tasdîk edip fi’l-vâki‘ zevcem Durpaşa zimmetinde olan on dokuz bin akçenin on bin akçe[si] mukābelesinde mahdûd-ı mezbûr menzilini yedi bin akçesi mukābelesinde mezbûre Mâhsîmâ câriyesini ve iki bin akçe[si] mukābelesinde mesfûr kaliçesini alıp kabz edip müşârün-ileyh on dokuz bin akçeye takas ettim dedikde tarafeynin ikrâr ve tasdîki bi’t-taleb ketb olup işbu vesîka-i enîka alâ mâ hüve’l-hakīka ketb ve tenmîk olunup yed-i tâlibe vaz‘ olundu.<br><br><br>Şuhûdü’l-hâl: Saruhan Bey b. Abdullah Ser-bölük, Kara Hâce el-İmâm, İsâ el-Müezzin, Ali Bey b. Abdullah, el-Hâc Mehmed ve gayr>> Sene-i mezbûrenin Cumâdelâhiresi’nin on altıncı gününde bir âhar tarîkle hüccet olmuşdur lâzım oldukda aşağıda görüle. </p>          <br><a title="Önceki sayfa" style="text-decoration:none" href="./ayrmetin.php?idno=12678"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12680"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b160"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o233"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>