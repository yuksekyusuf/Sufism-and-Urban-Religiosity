﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 158<br>Hüküm no: 94<br>Orijinal metin no: [31a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kubad Çavuş b. Abdullah’ın Haremeyn Vakfı’na ait evde tadilat yapmasına izin verildiği</b><br><br>Umdetü’l-emâcid ve’l-ekârim Nuh Ağa b. Abdüddâim tarafından husûs-ı âti’l-beyâna vekîl olup bimâ-hüve tarîki’s-sübût şer‘an vekâleti sâbite olan fahrü’l-cüyûş Kubad Çavuş b. Abdullah meclis-i şer‘a gelip takrîr-i kelâm edip mahmiye-i İstanbul mahallâtından Helvacıbaşı mahallesinde vâki‘ bir tarafı merhûm Kasımpaşa Vakfı ve bir tarafı Mustafa Çavuş ile Davud Çavuş mülkü ve iki tarafı tarîk-i âm ile mahdûd olan Haremeyn-i Şerîfeyn Vakfı’ndan olup icâre-i mu‘accele ve icâre-i müeccele ile müvekkilim müşârun-ileyh Nuh Ağa’nın taht-ı icâresinde olan menzil-i mezbûrun hâriciyyesinde vâki‘ olan ahırın ve üzerinde olan iki bâb oda ve ahır duvarı ve tarîk-i âm tarafında olan duvar harâba müşrif olup vakf-ı mezbûr mâlından kat‘â müsâ‘ade olmayıp müvekkilem müşârun-ileyh kendi mâlından tecdîd edip eylediği binâ asl-ı vakfa mülhak olup harc u sarf olunan meblağ icâre-i mu‘accelesine mahsûb olmak üzere binâ etmek murâdıdır kıbel-i şer‘den üzerine varılıp vâki‘ hâl keşf olunmak murâdıdır dedikde cânib-i şer‘-i şerîfden hâssa mi‘mârlardan üstâd Ali b. Halil ve zeyl-i kitâbda mastûrü’l-esâmî olan Müslimîn ile mahall-i mezbûra varıp mütevellîsi fahrü’l-bevvâbîn Hasan Bey b. Mehmed mahzarında keşf ve müşâhede olundukda fi’l-vâki‘ zikr olunan mahaller harâba müşrif olduğu muhakkak ve mukarrer olmağla mütevellî-i mezbûr vech-i meşrûh üzere binâya izin verdikde mâ-hüve’l-vâkı‘ bi’t-taleb ketb olundu.<br><br>Tahrîren fi’l-yevmi’t-tâsi‘ ve’l-ışrîn min-şehri Cemâziyelâhire li-sene isnâ ve ışrîn ve elf.<br><br>Şühûdü’l-hâl: Fahrü’l-müderrisîni’l-kirâm Receb Efendi, Kurt Bey b. Mehmed el-cündî, Ali b. Abdullah, Mehmed Bey b. Abdullah, Piyale Bey b. Abdullah, Ali Çelebi, Kara Mehmed, Rıdvan Bey b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11424"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11426"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b158"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o796"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>