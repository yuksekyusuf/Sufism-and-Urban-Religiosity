﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 340<br>Hüküm no: 321<br>Orijinal metin no: [45b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadice Hatun’un yeğeni merhum Ahmed Odabaşı’dan intikal eden menzildeki üçte iki hissesini diğer varislerden Ahmed Çelebi ve Rahime Hatun’a sattığı</b><br><br>Dâru’l-hilâfeti’l-aliyye Kostantıniyye el-mahmiyye[’de] Canbaziye mahallesinde sâkin iken bundan akdem vefât eden Ahmed Odabaşı b. Mehmed’in verâseti li-ebeveyn ammetesi Hadice bt. Mehmed Efendi nâm hâtun ile li-ebevyen hâli oğlu Ahmed Çelebi b. Mustafa’ya ve li-ebeveyn hâli kızı Rahime Hâtun’a münhasıra olduğu şer‘an zâhir ve müte‘ayyin oldukdan sonra mezbûre Hadice Hâtun tarafından zikri âtî bey‘ ve kabz-ı semeni ikrâra vekîl olup mezbûrenin zâtını ma‘rifet-i şer‘iyye ile ârifân Mahmud b. Mustafa ve Mehmed Çavuş b. Hasib nâm kimesneler şehâdetleri ile şer‘an vekâleti [sâbit] olan Hasan Efendi b. Yahya nâm kimesne meclis-i şer‘-i hatîr-i lâzimü’t-tevkīrde kendi nefsinden asîl ve li-ebeveyn kız karındaşı mezbûre Rahime Hâtun tarafından husûs-ı âti’z-zikri tasdîka vekîl olup nehc-i şer‘î üzere şer‘an vekâleti sâbite olan işbu bâ‘isü’l-vesîka mezbûr Ahmed Çelebi mahzarında bi’l-vekâle ikrâr ve takrîr-i kelâm edip müteveffâ-yı mezbûr Ahmed Odabaşı’dan müntakil olup mahalle-i mezbûrede vâki‘ bir tarafı Debbâğ Mustafa Beşe mülküne ve bir tarafı Nakkāş Mehmed Bey Vakfı’na ve bir tarafı Kahraman bt. ( ) nâm hâtun vakfına ve bir tarafdan tarîk-ı âmma müntehî iki bâb fevkānî odaları ve iki bâb tahtânî odaları ve iki sofayı ve iki tahtânî sofaları ve kuyu kurbünde bir bâb oda ve bir ahır ve kenîfi ve cüneyneyi ve su kuyusunu müştemil mülk menzilin sülüsânı bi’l-irsi’ş-şer‘î müvekkile-i mezbûre Hadice Hâtun’un mülkü olmağla hâlâ müvekkile-i mezbûre Hadice Hâtun’un mülkü olmağla hâlâ mezbûre Hadice Hâtun menzil-i mahdûd-ı mezbûrda olan sülüsân hisse-i şâyi‘asını tarafeynden îcâb ve kabûlü hâvî bey‘-i bâtt-ı sahîh-i şer‘î ile kırk altı bin altı yüz altmış altı akçeye mezbûr Ahmed Çelebi ile müvekkilesi merkūme Rahime’ye bey‘ ve teslîm onlar dahi bi’l-iştirâki’s-seviy iştirâ ve kabûl ve tesellüm eylediklerinden sonra semeni olan meblağ-ı mezbûr kırk altı bin altı yüz altmış altı akçeyi tamâmen mezbûr Ahmed Çelebi ve Rahime Hâtun yedlerinden ahz u kabz eyledi ba‘de’l-yevm menzil-i mahdûd-ı mezbûrda olan müvekkile-i merkūmenin sülüsân hisse-i şer‘iyyesi mezbûrân Ahmed Çelebi ve Rahime Hâtun’un mülk-i müşterâlarıdır keyfe mâ yeşâ mutasarrıf olunsunlar dedikde gıbbe’t-tasdîkı’l-mu‘teber mâ-hüve’l-vâki‘ bi’t-taleb ketb olundu.<br><br>Fî gurreti Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Mehmed Efendi b. Ramazan el-imâm, Ahmed Ağa b. Mehmed, Mehmed b. Ali, Hasan Çelebi b. Uğurlu, Mustafa Çelebi b. Mehmed, Mehmed Çavuş b. Hasib, Arslan b. Hasan, Mustafa b. Abdullah, Ahmed Efendi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=40599"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40601"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b340"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o867"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>