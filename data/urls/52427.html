﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 127<br>Hüküm no: 117<br>Orijinal metin no: [36a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma Hatun’un boşandığı eşi Mehmed Ağa’daki mehir bedeliyle diğer alacaklarını tahsil ettiği</b><br><br>Medîne-i Üsküdar’a tâbi‘ Kādı karyesinde sâkine Fâtıma bt. Hüseyin b. Süleyman nâm hatunun babası ve tarafından ber-vech-i âtî vekîli olduğu zât-ı mezbûreyi bi’l-ma‘rifeti’ş-şer‘iyye ârifân el-Hâc Hasan Ağa b. Ali ve Hüseyin Çelebi b. Abdullah nâm kimesneler şehâdetleriyle sâbit olan mezbûr Hüseyin Çelebi meclis-i şer‘-i hatîrde müvekkile-i mezbûrenin sâbıkā zevci işbu râfi‘ü’l-vesîka Mehmed Ağa b. Ali nâm kimesne mahzarında bi’l-vekâle ikrâr ve takrîr-i kelâm edip mezbûr Mehmed Ağa’ya [Ağa] bin akçe mehr-i müeccel tesmiyesiyle müvekkilem mezbûrenin zevci olup târîh-i kitâbdan bir gün mukaddem kızım mezbûreyi bâyinen [36b] tatlîk etmekle zimmetinde mütekarrir ve ma‘kūdün-aleyh olan yedi bin akçe mehr-i müeccelini ahz u kabz ve istîfâ edip nafaka-i iddet-i ma‘lûme ve me’ûnet-i süknâsı’çün bi’t-terâzi dokuz guruşu ve beynimizde ma‘lûm bir zümrüd yüzük kıymeti olan dokuz guruş ki cem‘an on sekiz guruşu bi’l-vekâle yedinden ahz u kabz eyledim ba‘de’l-yevm husûs-ı zevciyete ve sâir beynimizde cereyân eden ahz u i‘tâya müte‘allıka âmme-i de‘âvîden her biri âharın zimmetini ibrâ ve iskāt eyledi dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fî 7 Zilhicce sene 1150<br><br>Şuhûdü’l-hâl: İmâm Mustafa Efendi b. Hasan, Süleyman Çelebi b. Mehmed, el-Hâc Hasan b. Ali diğer Mustafa Efendi <<Çelebi>> b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=52426"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52428"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b127"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o303"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>