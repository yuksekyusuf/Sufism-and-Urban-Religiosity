﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 105<br>Hüküm no: 57<br>Orijinal metin no: [21-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nazilli kazası sarrafı Yahudi Bihor’un Yenipazar Voyvodası Mustafa Ağa’ya olan borcunu ödemesi için yapılan tenbih</b><br><br>Mukābele şüd<br><br>Yenipazar Voyvodası Mustafa Ağa’nın 23600 guruş hükmü<br><br>Ma‘rûz<br><br>Sâhib-i arzuhâl sâbıkā Yenipazar Voyvodası Mustafa Ağa b. el-Hâc Osman evvelen bi’d-defa‘ât Pazartesi günleri huzûr-ı hazret-i Fetvâ-penâhî’de ve ba‘dehû bi’t-terâzî dâr-ı hazret-i müşârün-ileyhde İstanbul kādıları efendiler dâ‘îlerine tahsîs buyurulan dâirede ma‘kūd meclis-i şer‘-i münîrde derûn-ı arzuhâlde ismi mastûr Nazilli Kazâsı sarrâfı Bihor v. Avram nâm Yahûdî muvâcehesinde mersûm Bihor Yahûdî ve gāibân ani’l-meclis babası mersûm Avram ve li-ebeveyn er karındaşı Salamon Yahûdîlerden her biri âharın zimmetine lâzım gelen meblağa kefîl ve zâmin olarak bin iki yüz elli üç senesi Recebi’l-ferd’inin gurresi târihiyle müverrah işbu bir kıt‘a temessük mantûkunca mâlımdan ve yedimden ma‘an iktirâz ve kabz ve umûrlarına sarfla istihlâk eyledikleri yirmi bin guruş ve bâ-devr-i şer‘î ribh-i mülziminden dokuz ay müddetde îcâb eden üç bin altı yüz guruş ki cem‘an yirmi üç bin altı yüz guruş zimmetlerinde alacağım olmağla meblağ-ı mecmû‘-ı mezkûr yirmi üç bin <<üç yüz>> altı yüz guruşu mersûm Bihor Yahûdî’den asâlet ve kefâletine binâen hâlâ taleb ederim deyü da‘vâ ettikde ol dahi cevâbında bâ-devr-i şer‘î meblağ-ı mezkûr yirmi üç bin altı yüz guruşu nâtık temessük-i mezkûru i‘tâ eylediğini ikrâr lâkin işbu yedimde olup elli dört senesi Zilhiccetü’ş-şerîfesinin gurresi târihiyle müverrah ve ol târihde medîne-i Güzelhisâr nâibi Hilmi Mehmed Efendi’nin imzâ ve hâtemini hâviye bir kıt‘a hüccet nâtıka olduğu üzere meblağ-ı mezkûr müdde‘î-i merkūma bundan akdem müflisen hâlik olan li-ebeveyn er karındaşım Zantile nâm Yahûdînin deyni olup ba‘de helâkihî merkūm Mustafa Ağa bizleri tahvîf ederek deyn-i mezbûru bizlere ta‘ahhüd ettirdip temessük-i mezkûru bizden ahz edip hattâ bundan akdem Mustafa Ağa’nın tarafından bâ-mektûb-ı sâmî husûs-ı [22] mezbûru husûmete vekîli olan Ahmed Ağa vürûduyla ol târihde Aydın müşîri ve hâlâ Kapudan-ı deryâ devletlü inâyetlü Mehmed Tâhir Paşa hazretlerinin huzûrunda akd olunan meclisde meblağ-ı mezkûr hâlik-i mezkûrun zimmetinde olarak ba‘de helâkihî bunlar edâsına müte‘ahhidlerdir deyü bizlerden <<bir şey lâzım gelmeyip>> da‘vâ ve lede’l-mürâfa‘a karındaşım mersûm müflisen hâlik olup ba‘de helâk[ihî] terekesine vaz‘-ı yed etmeyerek deyn-i mezbûru ta‘ahhüdümüz sahîh olmadığından şer‘an bizlerden bir şey lâzım gelmeyip ol-vechile yedimize hüccet-i mezbûreyi ahz etmişidik deyü hüccet-i mezbûreyi ibrâz ile merkūm Mustafa Ağa’nın inkârına mukārin eylediği def‘ini isbâtdan ızhâr-ı acz birle tahlîfe dahi tâlib olmamağla mûcebiyle dâfi‘-i mersûm def‘-i mezkûruyla mezbûr Mustafa Ağa’ya bilâ-beyyine mu‘ârazadan ba‘de’l-men‘ ikrâr ü i‘tirâfı üzere meblağ-ı mecmû‘-ı mezkûr yirmi üç bin altı yüz guruşu müdde‘î-i merkūm Mustafa Ağa’ya edâ ve teslîme mersûm Bihor Yahûdî’ye tenbîh olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 5 Ramazan sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34709"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34711"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b105"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o640"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>