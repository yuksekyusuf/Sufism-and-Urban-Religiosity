﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 172<br>Hüküm no: 165<br>Orijinal metin no: [18-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eytâm mal sandıklarından verilen borçların senet ve kefil ile teminat altına alınması</b><br><br>Huzûr-ı âlî-yi hazret-i Meşîhat-penâhîye<br><br>Eytâm Müdüriyet-i behiyesinden bi’t-takdîm Meclis-i İdâre-i Emvâl-i Eytâm’a havâle buyrulan ve leffen yine i‘âde ve takdîm-i pîşgâh-ı sâmî-i hazret-i Fetvâ-penâhî kılınan takrîr mütâla‘a olundu. Bunun hülâsa-i meâli Eytâm Müdüriyeti’nin başlıca vazîfesi idâne olunan emvâl-i eytâmın taht-ı te’mîne alınması kazıyye-i mühimmesi olup bu da iki sûretle cereyân etmekde olarak birinci rehin veyâ bedel mukābili verilen emvâldir ki, bunun mukābilinde te’mînât-ı kâfiye alınmakda olup fakat ikincisi de kefâletle verilen emvâl olup kefâletin iktidâ ve vüs‘lerine hakkıyla ve tamamıyla dikkat ve i‘tinâ olunamamasından veyâhûd hîn-i ikrâzda olan yüsrleri muahharan usre mübeddel olmasından emvâl-i eytâm aslından ve nemâsından zâyi‘ât vukū‘u melhûz olmasından ba‘demâ husûsât-ı mezkûrede kefîl olacak zevâtın emvâl nizâmnâmesinde gösterildiği vechile kefîl oldukları akçenin sonra bir diyecekleri kalmamak için kendü emvâl ve emlâkinden tazmîn eylemesi lâzım geldiği takdîrde te’diyeye bi’n-nefs râzı olduğunu mübeyyin bir sened alınarak eytâmın sandığında hıfz olunması her vechile ehem ve elzem bulunduğundan Meclis-i Emvâl-i Eytâmca taht-ı karâra alınarak ba‘demâ ol vechile mer‘iyyü’l-icrâ tutulması arz ve iş‘ârından ibâret olduğu anlaşılmışdır. Takrîr-i mezkûr meâli muvâfık-ı hâl ve maslahat bulunmasıyla ba‘demâ ol vechile düstûrda münderic mezkûr nizâm-ı mahsûsuna tatbîkan îcâbının icrâsı lâzım geleceğinin müdüriyet-i müşârün-ileyhâya irâde ve fermân buyurulması tezekkür kılınmışdır. Ol bâbda ve her hâlde emr ü fermân hazret-i men-lehu’l-emr<<indir>> ve’l-ihsânındır.<br><br>Fî 13 Şevval sene [1]295.<br><br>Meclis-i İdâre-i Emvâl-i Eytâm</p>          <br><a title="Önceki sayfa" style="text-decoration:none" href="./ayrmetin.php?idno=36089"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36091"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b172"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o569"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>