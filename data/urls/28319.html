﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 244<br>Hüküm no: 294<br>Orijinal metin no: [62b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Şaban b. Abdullah’ın öldürülen Yahya b. Yusuf’un varisi olduğu ve katil olduğunu iddia ettiği Mustafa Beşe b. Mahmud aleyhindeki davasının isbatı için kendisine mühlet verilmesi</b><br><br>Fi’l-asl medîne-i Halebü’ş-şehbâda Cellum mahallesi sükkânından olup mahmiye-i İstanbul’da Camcı Ali mahallesinde sâkin iken maktûlen fevt olan Yahya b. Yusuf b. Abdullah’ın li-ebeveyn karındaşı oğlu ve hasren vârisi olduğunu iddi‘â eden el-Hâc Şaban b. Mahmud nâm kimesne meclis-i şer‘-i şerif-i enverde Dergâh-ı Âlî yeniçerilerinden Doksan Yedinci Cemâ‘ati’ne mahsûs oda ahâlîsinden Mustafa Beşe b. Mahmud mahzarında üzerine da‘vâ ve takrîr-i kelâm [edip] maktûl-i mezbûr Yahya benim babam mezbûr Mahmud ile li-ebeveyn karındaşlar olup babaları ismi mezbûr Yusuf ve anaları ismi Hadice ve cedleri ismi Abdullah ve maskat-ı re’sleri zikr olunan Cellum mahallesidir, müteveffâ-yı mezbûrun verâseti min ciheti’l-âsûbeti’n-nesebiyye ancak bana münhasıra olup benden gayrı vârisi ve terekesine müstahıkk-ı âhar olmayıp ve işbu merkūm Mustafa Beşe târîh-i kitâbdan üç gün mukaddem mârru’z-zikr Camcı Ali mahallesinde vâki‘ Sütçü dükkânında mûrisim merkūm Yahya’nın sol memesi altına bıçak ile amden ve kasden vurup katl etmişdir, suâl olunup mûcebi icrâ olunmak matlûbumdur dedikde gıbbe’s-suâl ve akībe’l-inkâr evvelâ müdde‘î-i mezbûrdan verâsetine beyyine taleb olundukda udûl-i <<ahrâr-ı>> müslimînden ve medîne-i mezbûre ahâlîsinden olup hâlâ mahmiye-i merkūmda Hocapaşa mahallesinde sâkin Ali Efendi b. el-Hâc Mustafa ve Tahtakale’de sâkin Ma‘tuf b. Mehmed [63a] ve el-Hâc İbrahim b. Mustafa li-ecli’ş-şehâde meclis-i şer‘a hâzırûn olup isre’l-istişhâd fi’l-vâki‘ zikr olunan Camcı Ali mahallesinde sâkin iken maktûlen fevt olan mezbûr Yahya işbu müdde‘î-i mezbûr el-Hâc Şaban’ın babası merhûm Mahmud ile li-ebeveyn karındaşlar olup babaları ismi mezbûr Yusuf ve vâlideleri ismi Hadice ve cedleri ismi Abdullah ve maskat-ı re’sleri medîne-i Haleb’de Cellum mahallesidir, müteveffâ-yı mezbûrun vârisi ancak müdde‘î-i mezbûr el-Hâc Şaban’a min ciheti’l-asûbeti’n-nesebiyye münhasıradır, gayrı vârisi ve terekesine müstahıkk-ı âhar olduğu ma‘lûmumuz değildir, biz bu husûsa bu vech üzere şâhidleriz, şehâdet dahi ederiz deyü her biri edâ-yı şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcebiyle müdde‘î-i mezbûr el-Hâc Şaban’ın verâsetine ba‘de’l-hükm, sâniyen müdde‘î-i mezbûrdan müdde‘âsına beyyine taleb olundukda ityân-ı beyyine için istimhâl etmekle mehl-i şer‘î birle ba‘de’l-imhâl mâ-hüve’l-vâkı‘ bi’t-taleb ketb olundu.<br><br>Fi’l-yevmi’t-tasi‘ ve’l-ışrîn min-Saferi’l-hayr li-sene mi’e ve elf.<br><br>Şuhûdü’l-hâl: Mustafa Beşe b. Ali, el-Hâc Hüseyin b. Ahmed, el-Hâc Mehmed b. Mustafa, el-Hâc Salim b. ( ), İbrahim Çelebi b. Ahmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=28318"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28320"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b244"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o337"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>