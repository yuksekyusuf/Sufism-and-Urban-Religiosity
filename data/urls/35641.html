﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 404<br>Hüküm no: 503<br>Orijinal metin no: [96a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdulfettah ile Ayşe’nin boşanarak birbirinin zimmetlerini ibra eyledikleri</b><br><br>Mahmiye-i İstanbul’da Harrât Kemal mahallesinde sâkin Abdulfettah Çelebi b. Süleyman tarafından husûs-ı âti’z-zikre vekîl olup hasm-ı şer‘î mahzarında Ahmed b. Ali ve Mehmed b. Ahmed şehâdetleri ile vekâleti sâbite olan Ramazan Çelebi b. Ali mahfil-i kazâda müvekkil-i mezbûrun zevcesi Âişe bt. Mustafa Çelebi b. İbrahim tarafından husûs-ı âti’z-zikre vekîl-i şer‘î olan babası mezbûr Mustafa Çelebi mahzarında <<takrîr>> ikrâr ve i‘tirâf edip vekîl-i mezbûr Mustafa Çelebi ile vekâleti hasebiyle müvekkilim mezbûr Abdulfettah’ın zevcesi mezbûre Âişe’nin yirmi beş bin akçe mehr-i müeccelinden mezbûre Âişe’ye on bin akçeyi teslîm etdikden sonra bâkī on beş bin akçe mehr-i müecceli ve nafaka-i iddeti üzerine muhâla‘a edip cemî‘ zevciyete müte‘allik de‘âvîden ve zevcesi mezbûre Âişe ile müvekkilim mezkûr beyninde ilm-i şer‘î ile ma‘lûm bir câriye <<bahâsından>> da‘vâsından mezbûre Âişe[‘nin] Mehmed Çelebi vakfından kendi nafakası için kabz ve sarf etdiği sekiz bin akçe da‘vâsından mezkûre Âişe’nin zimmetini ibrâ-i âm ve iskāt-ı tam ile ibrâ ve iskāt eyledim dedikde vekîl-i mezbûr Mustafa Çelebi dahi vekâleti hasebiyle hul‘-ı mezbûru kabûl ve vech-i meşrûh üzere merkūm Abdulfettah Çelebi’nin zimmetini ibrâ ve iskāt eyledim deyü ikrâr ve i‘tirâf etdikde gıbbe’t-tasdîk kayd-şüd.<br><br>Şühûdü’l-hâl: (…) el-Hâc Veli (…), Mehmed Çelebi b. İbrahim, Ahmed b. Ali, Mustafa Çavuş b. Ahmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=35640"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35642"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b404"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o429"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>