﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 32 Numaralı Sicil (H. 1015 - 1016 / M. 1606 - 1607)<br>cilt: 36,&nbsp;sayfa: 83<br>Hüküm no: 69<br>Orijinal metin no: [16a-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hatice Hâtun bt. Mehmed’in Mustafa Bey ve Mehmed Bey ile mîrâs davasında sulh olduğu</b><br><br>Mahmiye-i Galata hâricinde vâki‘ Yazıcı mahallesinde müteveffâ Receb b. Mahmud nâm kimesnenin zevce-i metrûkesi Hatice Hâtun bt. Mehmed mahfil-i kazâda müteveffâ-yı mezbûrun kebîr oğlu Mehmed Bey ve sagīrleri Ali ve Mustafa ve sagīresi Sâliha’nın vasiyy-i şer‘îsi olan Mustafa Bey b. Mehmed mahzarlarında ikrâr ve i‘tirâf edip merhûm müteveffânın mahalle-i mezbûrede vâki‘ hudûdunun bir tarafı İshak Efendi mülkü ve bir tarafı Üstâd Mehmed mülkü ve bir tarafı Hüseyin Bey mülkü ve bir tarafı tarîk-i âm ile mahdûd mülk menzilinden bana sümün hissem için üç bin yedi yüz elli akçe zuhûr edip meblağ-ı mezbûru merkūmân Mustafa Bey ile Mehmed Bey yedlerinden alâ sebîli’t-tehârüc alıp kabûl ve kabz edip husûs-ı mezbûra müte‘allik da‘vâ ve nizâ‘ım kalmamışdır ba‘de’l-yevm benden asâleten ve vekâleten da‘vâ sudûr eder ise lede’l-hükkâmi’l-kirâm mesmû‘ ve makbûl olmaya dedikde mukırra-ı mezbûrenin vech-i meşrûh üzre olan ikrârını merkūmân Mustafa Bey ve Mehmed Bey bi’l-muvâcehe tasdîk eylediklerinde tarafeynin ikrâr ve tasdîkleri gıbbe’t-taleb ber mûceb-i temessük ketb olundu. Tahrîren fî evâsıtı şehri Receb sene hamse aşere ve elf.<br><br><br>Şuhûdü’l-hâl: Mustafa Bey [b.] Mehmed, Mehmed [b.] Yusuf, el-Hâc Rıdvan [b.] Abdullah, Ali [b.] Mehmed el-İmâm, Mustafa Çelebi b. Ali el-Müezzin, Üstâd Süleyman [b.] Abdullah, Üstâd Ramazan [b.] Mustafa</p>          <br><a title="Önceki sayfa" style="text-decoration:none" href="./ayrmetin.php?idno=19633"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19635"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt032&bsm=glt032b083"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt032&bsm=glt032o266"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>