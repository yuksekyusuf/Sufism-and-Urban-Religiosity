﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 199<br>Hüküm no: 290<br>Orijinal metin no: [69a-1, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>El-Hâc Ahmed Bey b. Mehmed’in vakfiyesi</b><br><br>Vâkıf-ı mezbûrun tebdîl u tağyîri elinde olmağla bunu tağyîr edip battâla çekildi. <<Elhamdü lillâhi’l-muvaffıkı men lehû âdemü’l-ibâd li i‘dâdi’l-a‘dâd? li yevmi’l-me‘âd. Ve’s-salâtü ve’s-selâmü alâ Muhammedin el-hâdî ilâ sebîli’r-reşâd ve alâ âlihî ve ashâbihî ve’t-tâbi‘îne lehüm bi ihsânin ilâ yevmi’t-tenâd. Ammâ ba‘d. İşbu sahîh ve şer‘î bir hüccet, şek ve şüpheden ârî bir sak ve mazmûnunda vakıf ikrârından bahseden sarîh ve mer‘î bir vesîkadır. Sâhibü’l-hayrât ve’l-hasenât er-râgıb fi’l-mesûbât er-râcî afve rabbihi’s-samed el-Hâc Ahmed Bey b. Mehmed meclis-i şer‘-i şerîf ve mahfil-i dîn-i münîfe hâzır olup medîne-i Ebâ Eyyûb-i Ensârî -radiye anhu rabbühü’l-bârî- mahallâtından Câmi‘-i Kebîr mahallesinde vâki‘, sâhibi ve mâliki olduğu, tahtânî iki ocaklı beyti, ocaklı diğer bir beyti, su kuyusunu, bahçeyi, helâyı, vâdi ve câmi‘-i şerîf tarafındaki cümle müştemilâtında yer alan ocaklı bir çok tahtânî ve fevkānî büyûtu, gölgeliği, tahta-pûşu, eşcâr-ı müsmire ve gayr-ı müsmireli bahçeyi hâvî olup, hudûdu bir tarafdan vâdi ve merhûm Babazâde Efendi veresesi mülküne, iki tarafdan tarîk-i âma ve bir tarafdan da tarîk-i hâssa muttasıl olan cemî‘ menzilini cümle tevâbi‘ ve levâhıkı ve kâffe-i menâfi‘ ve merâfıkı ile, niyet-i hâlise ve taviyye-i sâfiye ile haps edip vakf ettiğini ikrâr ve i‘tirâf etti. Vâkıf-ı mezbûr, menzil-i mezbûrda süknâyı müddet-i hayâtınca kendisine şart etti. Kuyu, bahçe ve helâ da dâhil olmak üzre vâdi tarafında yer alan evlerde süknâyı Râbia nâm zevcesinden ve gayrısından olan evlâdına, sonra nesilleri kesilinceye kadar evlâd-ı evlâdına, evlâd-ı evlâd-ı evlâdına şart etti. Menzil-i mezbûrda süknâyı sonra müddet-i hayâtınca Râbia nâm zevcesine ve vâkıf-ı mezbûrdan olma evlâdına şart etti. Sonra oturmaya en çok ihtiyâcı olan câmi‘-i mezbûrun iki imâmından birine şart etti. İmâmlar menzil-i mezbûrda oturmak istemezlerse ehl-i ilimden sâlih bir kimesneye verilmesini şart etti. Bundan sonra imâmeyn-i mezkûreynin ihtiyâcı zuhûr ederse sâlih kimesnenin menzilden ihrâc edilmemesini, tahliyye edene kadar imâmların beklemesini şart etti. Menzilde oturanların her gün sabah namazından sonra üç def‘a sûre-i İhlâs’ı, bir def‘a sûre-i Fâtiha’yı okumalarını şart etti. Câmi‘-i mezbûr tarafındaki menzil ve gölgelik serîr ve tahta-pûşda süknâyı müddet-i hayâtınca kendisine, sonra evlâdına, evlâd-ı evlâdına, evlâd-ı evlâd-ı evlâdına şart etti. Bunların soyu kesildiğinde süknâyı âzâdlı câriyesi Şâkire bt. Abdullah’a, sonra sâir âzâdlı kölelerine, sonra onların eslah-ı evlâdına, sonra neslen ba‘de neslin ve fer‘an gıbbe aslin eslah-ı evlâd-ı evlâdına, sonra oturmaya muhtâc Hazret-i Ebâ Eyyûb-i Ensârî -aleyhi rıdvânü’l-Bârî- câmi‘inin iki vâ‘izine şart etti. Vâ‘iz-i mezbûrun oturmak istememesi hâlinde ehl-i ilimden sâlih bir kimesneye şart etti. Bundan sonra vâ‘iz-i mezkûrun ihtiyâcı zuhûr ederse sâlih kimesnenin menzilden ihrâc edilmemesini, tahliyye edene kadar vâ‘izin beklemesini şart etti. Menzilde sâkin olanların her birinin her gün sabah namazından sonra üç def‘a sûre-i İhlâs’ı, bir def‘a sûre-i Fâtiha’yı okumalarını ve sevâbını seyyid-i enbiyâ-i izâm ve sened-i asfiyâ-i fihâm nebîyy-i ekrem sallallâhu aleyhi ve sellemin rûhuna hediye etmelerini şart etti. Vâkıf-ı mezbûr, iskele yanında vâki‘, bir tarafdan Kamer Hâtun mülkü, diğer tarafdan merhûm Şaban el-Fağfurî vakfı, öteki tarafdan deryâ ve diğer tarafdan da tarîk-i âm ile mahdûd bulunan, denizin kum, taş ve toprakla doldurulmasından husûle gelen iki kıt‘a yerini dahi vakf etti. [69b] Vâkıf-ı mûmâ-ileyh, hâlis malından ifrâz ve mahz-ı menâlinden temyîz edip râyicü’l-vakt otuz beş bin akçesini dahi vakf etti. Bunun bin akçesinin mütevellî yedinde muhâfaza edilmesini, otuz dört bin akçesinin ise noksansız ziyâdesiz senevî ona on bir ribh üzre istiğlâl ve istirbâh edilmesini şart etti. Mu‘âmelenin rehn-i kavî ve kefîl-i melî bi’l-mâl ile yapılmasını ve haseb-i iktizâ-i hâl bunlardan birisi ile iktifâ edilmesini şart etti. Allah’ın ribhden ve nemâsından rızık olarak verdiğinden yevmî bir akçeyi câmi‘-i mezbûr imâmlarından her birine her gün akşam namazından sonra câmi‘-i mersûmda bir def‘a sûre-i Mülk’ü tilâvet etmesi ve sûre-i kerîmenin sevâbını fahrü’l-âlemîn zahrü’l-enbiyâ ve’l-mürselîn en-Nebî ellezî lâ-nebiyye ba‘deh sallallâhu aleyhi ve sellemin rûhuna hediye etmesi kaydıyla ta‘yîn etti. Ebâ Eyyûb-i Ensârî mescidlerinden merhûm Ferruh Baba mescidi imâmına, her gün mihrâbda cehren sûre-i Yâsin’i okuyup sevâbını emîrü’l-mü’minîn Hasan ve Hüseyin’in rûhlarına hediye etmesi kaydıyla yevmî bir akçe ta‘yîn etti. Vakıf mütevellîsine yevmî bir akçe ta‘yîn etti. Tebdîl, tağyîr, taklîl, teksîr, tevliyye, azl ve nasb ve sâir tasarrufât-ı şer‘iyyeyi müddet-i hayâtınca kendi yedinde tuttu. Nezâret-i hasbiyyeyi ahâlî-i mahalle-i mezbûre ile birlikte evlâdına ve nesilleri kesilinceye kadar evlâd-ı evlâdına şart etti. Meblağ-ı mezbûrûn medîne-i merkūme ahâlîsi ile mu‘âmele edilmemesini şart etti. Yolcularla, tâcir-i ağniyâ ile, askerlerle ve erbâb-ı dîvân ile mu‘âmele yapılmamasını şart etti. Vâkıf-ı mezbûr, câmi‘-i mezbûrun dört müezzininin her birine, beş vakit namazdan sonra üç def‘a sûre-i İhlâs’ı tilâvet edip sevâbını Muhammed sallallâhu aleyhi ve sellemin rûhuna hediye etmeleri ve akşam ve cenâze namazları hâricinde müezzinlerin Cum‘a namazından sonra ettikleri tehlîlin aynısını yani “lâ ilâhe illallâh lâ ilâhe illallâh seyyidinâ Muhammedün Resûlullah lâ ilâhe illallâh lâ ilâhe illallâh İbrahim Halîlullâh” şeklinde tehlîl etmeleri ve yine müezzinlerin Cum‘a namazlarından sonra ettikleri salât ki “es-salâtü ve’s-selâmü aleyke yâ Resûlullah, es-salâtü ve’s-selâmü aleyke yâ seyyidinâ halîlullâh şeklinde salât ve selâm getirmeleri ve sevâbını ehl-i islâm ve ehl-i imânın ervâhına hediye etmeleri kaydıyla yevmî bir akçe ta‘yîn etti. Vâkıf-ı mûmâ-ileyh Câmi‘-i Kebîr karşısındaki Hazret-i Ebâ Eyyûb-i Ensârî imâreti kurbunda, kuyu yanında yaptırdığı çeşme için senevî yüz akçe ta‘yîn etti. [70a] Şadırvan için senevî elli akçe ta‘yîn etti. Bu sebîlin ve şadırvanın sevâbını Hz. Hasan ve Hz. Hüseyin’in rûhlarına hediye etti. Menzil-i mezbûrun ve kuyunun meremmetinin zevâ’id-i evkāfla yapılmasını şart etti. Vâkıf-ı mezbûr, mütevellînin muhâsebesinin her sene imâmeyn-i mezkûreyn ve evlâd-ı vâkıfın ve sâir nâzırların ma‘rifetleri ile görülmesini şart etti. Mesârif-i mezbûreden artanının muhâfazaya münâsib mahallerde hıfz edilip vakt-i hâcetde imâret-i vakfa sarf edilmesini şart etti. Her sene yüz akçeyi iki imâm ve iki müezzine yemek yapılmasına ta‘yîn etti. Emr-i vakf tamâm olduğunda vâkıf-ı mûmâ-ileyh menzili, arâziyi, su kuyusunu, sebîli ve meblağ-ı mezbûru tescîl maksadıyla mütevellî nasb ettiği el-Hâc Cafer b. Abdullah’a teslîm etti. O da tesellüm edip vâki‘ ikrârı vicâhen ve şifâhen tasdîk etti. Vâkıf-ı mezbûr sonra İmâm-ı A‘zam ve efham Ebû Hanîfe Nu‘mân b. Sâbit el-Kûfî indinde vakf-ı akār bâtıldır diyerek vakfından rücû‘ etti ve verdiklerinin i‘âdesini taleb etti. Mütevellî-i mezbûr, vakf-ı akār, imâmeyn-i hümâmeyn indinde sahîhdir; husûsen mütevellînin teslîminden sonra böyledir. Vakf-ı menkūlât dahi bazı eimme-i Hanefiyye katlarında sahîh ve lâzımdır, Ensârî’nin rivâyetine göre İmâm Züfer indinde vakf-ı nukūd sahîhdir diyerek redden imtinâ‘ etti. Hâkim vakfın sıhhatine ve ecr-i misilden ziyâde aldıklarından mütevellînin berâat-i zimmetine hükm etti. Cemî‘ mâ zükire bu sûretle bütün kavillere göre sahîh vakıf oldu. Vâkıf-ı mezbûr sonra kelâmını tekrâr edip vakf-ı nukūd [70b] İmâm Züfer katında sahîh ise de lâzım değildir. Vakfın sıhhatine hükm etmek lüzûmu îcâb ettirmez diyerek meblağ-ı mezbûrun i‘âdesini istedi. Mütevellî-i merkūm, hâkimin hükmü, İmâm Züfer katında lüzûmu îcâb ettirmese de imâmeyn-i hümâmeyn katlarında eder deyû cevâb verdi. Hâkim-i mûmâ-ileyh, vakıf husûsunda cârî eimme-i eşrâf beynindeki ihtilâfı da bilerek umûmen ve husûsen vakf-ı mezbûrun sıhhatine ve lüzûmuna hükm etti. Vakf-ı mezbûr bu sûretle evdâ‘-i şer‘iyye ve kavânîn-i mer‘iyyeye tevfîkan sahîh, şer‘î, lâzım ve müseccel bir vakıf ve tebdîline ve tağyîrine mecâl muhâl oldu. “Fe-men beddelehû ba‘de mâ semi‘ahû fe-innemâ ismuhû ale’llezîne yübeddilûnehû inna’llâhe semî‘un alîm ve alâ mugayyirihî la‘netühû ve’l-melâike ve’n-nâs ecma‘în”. Vaka‘a’l-işhâd ve ve’t-tahrîr fî evâili şehri Cumâdelûlâ fî silki şühûri sene tis‘a ve tis‘în ve tis‘a mi’e.<br><br><br>Şuhûdü’l-hâl: Abdülkādir Çelebi b. Mehmed el-İmâmü bi’l-câmi‘i’l-kebîr, şeyhü’l-kurrâ Ahmed b. Mehmed el-İmâm bi’l-câmi‘i’l-mezbûr, fahrü’l-kuzâti’l-izâm mevlânâ Abdurrahman Efendi b. Abdurrahman, Ramazan Çelebi b. Mehmed, Mehmed Halîfe b. Ali el-Hatîb, Mehmed b. Mehmed el-İmâm bi mescidi Ahmed Dede, Halil b. Sevindik el-İmâm, Veli Baba, İbrahim b. Veli Baba, Mehmed b. Mehmed el-Müezzin, Mahmud Çelebi b. Mehmed, Mehmed b. Mahmud el-Müezzin, Sünbül b. Abur? el-Müezzin, Hüseyin b. Ramazan el-Müezzin, Mehmed b. Hamza el-Müezzin, İbrahim Bey b. İsa, Hüseyin b. Cafer el-Kayyım, Mehmed Çelebi b. Abdülkādir Çelebi el-İmâm bi mescidi Çavuş Kasım, Ebûbekir Çelebi b. Abdülkādir el-İmâmü bi câmi‘i Şah Sultan, Mustafa b. Derviş, Mehmed b. Cafer, Mehmed b. Mahmud, Mehmed b. İbrahim er-Râcil, Ahmed Çelebi b. İsa, Sefer b. Mehmed ser-ferrâş, Hüseyin Çelebi b. Hasan el-Kâtib, Mustafa b. Hasan, Mehmed b. Mahmud el-Cündî, Mehmed b. Mahmud el-İmâm, Mehmed b. Mustafa ve gayruhüm mine’l-hâzırîn>>.</p>          <br><a title="Önceki sayfa" style="text-decoration:none" href="./ayrmetin.php?idno=18769"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18771"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b199"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o377"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>