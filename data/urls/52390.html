﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 95<br>Hüküm no: 80<br>Orijinal metin no: [23a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen Panayot’tan varislerine intikal eden ev ve dükkânların taksiminde ve tasarrufunda meydana gelen ihtilafın sulhle sonuçlandığı</b><br><br>Medîne-i Üsküdar’a muzâfe Adalar nâhiyesine tâbi‘ Heybeliada’da sâkin iken bundan akdem hâlik olan Panayot v. İstirati nâm zimmînin verâseti zevce-i metrûkesi Sakyonor bt. Kozoni nâm Nasrâniyeye ve sulbî kebîr oğulları Zafiri ve İstirati nâm zimmîlere münhasıra ve tashîh-i meselesi bi-hükmi’l-ferâiz on altı sehmden i‘tibâr olup sihâm-ı mezbûreden iki sehmi zevcesi mezbûreye ve yedişer sehmi oğulları mezbûrân Zafiri ve İstirati <<nam zimmîler>> isâbet[i] tahakkukundan sonra hâlik-i mezbûrun sulbî oğlu olduğu tersâne-i âmire çavuşlarından Mehmed Ağa b. Osman <<karındaşı Hüseyin b. Abdullah nâm mühtedî şehâdetleri>> ve hâlik-i mezbûrun hîn-i helâkinde zimmî olan mezbûr Zafiri hâlâ şeref-i İslâm ile müşerref olan karındaşı Hüseyin b. Abdullah nâm mühtedî şehâdetleriyle sâbit olan mersûm İstirati nâm şâbb-ı emred dahi meclis-i şer‘-i şerîf-i enverde zikri âti menzillere vaz‘-ı yedi mütehakkık olan işbu râfi‘ü’s-sifr Sava v. Mihalaki nâm [zimmî] muvâcehesinde ikrâr ve takrîr-i kelâm edip ada-i mezkûrda vâki‘ bir tarafdan Korine Nasrâniye mülkü ve bir tarafdan Rali zimmî mülkü ve bir tarafdan manastır tarlası ve bir tarafdan leb-i deryâ ile mahdûd bir bâb fevkānî oda ve tahtında mahzen ve bahçeyi müştemil bir bâb mülk menzil ile yine ada-i mezkûrda vâki‘ lede’l-ahâlî ve’l-cîrân ma‘lûmü’l-hudûd bir bâb menzil tahtında dükkânı müştemil olup bu iki kıt‘a menzil müştemilâtı ile babam hâlik-i mezbûrdan müntakil olmağla hîn-i helâkinde ben sagīr bulunup verese-i kibârın hissesi ile ma‘an zarûret-i deyn ve zarûret-i nafaka için taraf-ı şer‘den verilen izin hücceti ile hâl-i sıgārımda vasiyy-i mansûbum olan karındaşım mühtedî-i merkūm <<ben>> Hüseyin menzileyn-i mezkûreyni semen-i mislinden noksân-ı fâhiş ile bey‘ etmiş idi deyü bundan akdem dîvân-ı hazret-i sadrazamda taleb ve da‘vâ eylediğimde ol dahi bi’l-külliye inkâr etmekle beynimizde münâza‘ât-ı kesîre vâki‘ olmuşidi el-hâletü hâzihi beynimizde muslihûn tavassut edip beni da‘vâ-yı mezkûremden yirmi beş guruş üzerine inşâ-i akd-i sulh eylediklerinde ben dahi [sulh-ı] mezbûru kabûl ve bedel-i sulh olan meblağ-ı merkūm yirmi beş guruşu bi’t-tamâm ahz u kabz eyledim ba‘de’l-yevm menzileyn-i mezkûreyne ve dükkân ve kıymetlerine müte‘allıka vechen mine’l-vücûh [ve] sebeben mine’l-esbâb merkūm Sava ile kat‘â da‘vâ ve husûmetim kalmayıp husûs-ı mezkûra müte‘allıka âmme-i de‘âvî ve kâffe-i mutâlebâtdan mezbûr Sava’nın zimmetini ibrâ-i âmm-ı katı‘ü’n-nizâ‘la ibrâ ve iskāt eyledim dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fî 28 Şevvâl sene 1150<br><br>Şuhûdü’l-hâl: Abdullah Çavuş b. İsmail el-Mübâşir, Hüseyin Ağa b. Abdullah Mühtedi, Eyüb Ağa b. Hüseyin, Kalyon Çavuşu Mehmed Ağa b. Osman, Mehmed Beşe b. İbrahim, Mehmed Efendi b. Ahmed, diğer Mehmed Efendi b. Süleyman, Veli Bey b. Mehmed, Mustafa Bey b. Ahmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=52389"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52391"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b095"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o316"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>