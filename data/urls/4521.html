﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 246<br>Hüküm no: 242<br>Orijinal metin no: [32a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed b. Ömer, Mehmed b. Şa‘ban ve İbrahim Efendi b. Ali Efendi’nin Urgankiriş köyündeki tarlalarından öşür ve vergi talep eden Mahmud Efendi b. Mustafa’nın bu müdahalesinin menedildiği</b><br><br>Vilâyet-i Kastamonu sancağında Sâhil kazâsına tâbi‘ Urgankiriş nâm karye re‘âyâlarından ashâb-ı hâzihi’l-vesîka Ahmed b. Ömer ve Mehmed b. Şa‘ban ile İbrahim Efendi b. Ali Efendi nâm kimesneler dîvân-ı hazret-i [sadr]âzamîde ma‘kūd mahfil-i kazâda Dirilten? tekyesine [bâ] berât-ı âlî-şân mutasarrıf olan Mahmud Efendi b. Mustafa nâm kimesne mahzarında her biri takrîr-i da‘vâ ve tasvîr-i müdde‘â edip karye-i mezbûrede vâki‘ eben an-ceddin her birimiz tasarrufumuz olan lede’l-ahâlî ma‘lûmü’l-hudûd ve’l-kıt‘a tarlalarımızın öşür ve resmini sâ[hib-i] arza edâ edegelip âhardan kimesne ta‘arruz edegelmiş değil iken mezbûr Mahmud Efendi benim mutasarrıf olduğum tekye-i mezbûre evkāfındandır deyü zikr olunan tarlalarımıza müdâhale ve bi-gayr-ı vech öşür ve resm talebiyle rencîdeden hâlî olmayıp ve kendinden sûret-i defter-i hâkānî taleb olundukda defter-i hâkānîde kaydı dahi olmamağın suâl olunup bî-vech meşrûh üzere müdâhaleden men‘ olunmak matlûbumuzdur dediklerinde gıbbe’s-suâl mezbûr Mahmud Efendi cevâbında tekye-i mezbûrda ve mezbûrların müdde‘âsı olan tarlalarda kat‘â alâka ve medhalim olmayıp ve min-ba‘d ta‘arruz etmem demekle i‘tirâfı mûcebince baʻde’l-yevm mezbûrların tarlalarına müdâhale etmeyip öşür ve resm talebiyle rencîde etmemek üzere mezbûr Mahmud Efendi’ye tenbîh-birle mâ-vaka‘a bi’t-taleb ketb olundu.<br><br>Fi’l-yevmi’s-sânî aşer min-Cumâdelûlâ li-sene 1121<br><br>Şuhûdü’l-hâl: el-Hâc Mustafa Efendi tâbi‘-i efendi, Ebûbekir Efendi Nâib-i ayak, el-Hâc Hüseyin Beşe Çukadâr, Mehmed Çelebi b. Abdullah ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4520"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4522"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b246"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o634"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>