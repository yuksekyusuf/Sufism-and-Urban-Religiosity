﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 127<br>Hüküm no: 96<br>Orijinal metin no: [12b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Berber Ali bin Abdullah’tan miras kalan dükkân gediği ve evin Hatice bt. Mehmed’e satıldığı</b><br><br>Ma‘rûz<br><br>İslâmbol’da Sultanahmedhan Câmi‘-i şerîfi civârında Kemeraltı nâm mahalde sâkin iken bundan akdem vefât eden Berber Ali b. Abdullah’ın verâseti zevcesi Âişe ile li-ebeveyn er karındaşı Ali ve diyâr-ı âharda olan li-ümmin-kız karındaşı diğer Ayşe’ye münhasıra olmak üzere zâtı mu‘arrefe zevce-i mezbûre Âişe ve merkūm Ali kendi nefsinden asâleten ve mezbûre diğer Âişe tarafından vekâleten meclis-i şer‘-i münîrde zikri âtî dükkân ve üzerinde olan menzile bi’l-îcâreteyn mutasarrıfe olan Hatice bt. Mehmed nâm Hatun’un damadı ve tarafından bey‘-i âti’z-zikri tasdîka vekîl olduğu zâtını ârifân es-Seyyid Ahmed b. el-Hâc Süleyman ve Mehmed b. Süleyman haberleriyle zâhir olan müşârun-ileyhin vakfı kâtibi es-Seyyid Ahmed Efendi b. İbrahim mahzarında müvekkile-i mezbûrenin menzili tahtında vâki‘ bir bâb berber dükkânı derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûme mûrisimiz müteveffâ-i mezbûrun ile’l-vefât yedinde mülk ve hakkı olup ba‘de vefâtihi bizimle müvekkile-i mezbûreye mevrûs olmağın âlât-ı gedik-i mezkûru tarefeynden bi’l-icâb ve’l-kabûl müvekkile-i mezbûre Hatice Hatun’a dört yüz guruşa bi’l-asâle ve bi’l-vekâle bey‘ ve temlîk ve teslîm eylediğimizde ol dahi iştirâ ve kabz ve kabûl eylediğinden sonra semeni olan meblağ-ı mezkûr dört yüz guruşu bize def‘ ve teslîm biz dahi yedinden tamamen ve kâmilen bi’l-asâle ve bi’l-vekâle ahz u kabz eylediğimizden sonra mebî‘-i mezkûrun tağrîr ve gabnine müte‘allika âmme-i da‘vâdan tarefeynden her birimiz âharın zimmetini kabûlü hâvi bi’l-asâle ve bi’l-vekâle ibrâ ve iskāt eyledik fîmâ ba‘d âlât-ı gedik-i mezkûrda bizim aslan ve kat‘an alâka ve medhalimiz kalmayıp müşteriye-i mezbûre Hatice Hatun’un mülk-i müşterâsı ve hakk-ı sırfı olmuşdur deyü takrîrlerini vekîl-i merkūm es-Seyyid Ahmed Efendi ba‘de’t-tasdîk mezbûr Ali yine meclis-i şer‘de i‘âde-i kelâm edip eğer müvekkilem kız karındaşım mezbûre Âişe ba‘de zamânin zuhûr ve beni tevkîlini inkâr edip âlât-ı gedik-i mezkûrdan hissesini müvekkile-i mezbûreden da‘vâ ve şer‘an bir nesne ahz eder ise mikdâr-ı mehûzuna ben kefîl ve zâminim dedikde vekîl dahi kefâletini kabûl eylediği İslâmbol Mahkemesi’nden huzûr-ı âlîlerine i‘lâm olundu.<br><br>Fî-25 min-Şevvâli’l-mükerrem sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30849"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30851"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b127"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o650"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>