﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 226<br>Hüküm no: 165<br>Orijinal metin no: [35a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mevlid Kandili gecesinde camilerin minarelerindeki kandillerin yakılmasına dair hüküm</b><br><br>İ‘lâm-ı mevlûd-i Hazreti Rasûlü’s-Sakaleyn -sallallâhu aleyhi ve alâ âlihî ve sahbihî ecma‘în-<br><br>Bâ-sahh-ı âlî<br><br>İstanbul Kādısı Fazîletlü Efendi<br><br>İşbu i‘lâmınız rikâb-ı hümâyûn-ı mülûkâneye lede’l-arz iktizâ edenlere tenbîh olunmak bâbında hatt-ı şerîf-i tâc-dârî şeref-yafte-i sudûr olmağla mantûk-ı münîfi icrâ eyleyesin deyü.<br><br>Fî 7 Ra sene 1242<br><br>Dergâh-ı nusret-destgâh ve bârgâh-ı te’yîd-penâh hâk-i pâkine ma‘rûz-ı abd-i dâ‘î-i bî-iştibâhlarıdır ki<br><br>Sinîn-i hicriye-i eşref-terîn-i evlâd-ı Âdem -sallallâhu te‘âlâ aleyhi ve alâ âlihî ve sahbihî ve sellim-’den işbu bin iki yüz kırk iki <<sene>> sâl-i zafer-fâlinin silkü’l-lü’l-i şuhûrunda münselik-i dürr-i ferîd-i şehr-i Rebî‘ülevveli gurre-i garrâsı Salı gününden mazbût olmağla Misâl-i ebr-i rahmet dehri teşrîf ettiği sâ‘at / Mecûs ateşlerin bârân-ı fazlı eyledi itfâ beyt-i mu‘ciz-beyânı mu‘arref vasf-ı şânı olan sahibü’l-livâ Muhammedü’l-Mustafa -aleyhi elfü salât aleyhi elfü selâm- Efendimiz hazretlerinin hayat-bahş-ı âlem ve inâyet-fermâ-yı ümem oldukları şeb-i şeref-meşreb-i mâh-ı mübârek-i merkūmun on ikinci Sebt gecesine tesâdüf etmekle de’b-i dîrîn-i Devlet-i Aliyye-i Muhammediye -edâmellâhu te‘âlâ hâmîhâ ilâ-yevmi’l-kıyâme- üzre leyle-i müteberreke-i mezkûrede minârât-ı cevâmi‘ ve me‘âbid-i iş‘âl-i kanâdîl-i kamer-fitîl ile numûne-nümâ-yı envâr-ı âbid kılınmak bâbında fermân-ı âlîleri sudûru iktizâ eylediği İstanbul Mahkemesi’nden âsitân-ı felek-bünyânlarına i‘lâm olundu bâkī emr u fermân hazret-i veliyyü’l-emr ve’l-ihsânındır.<br><br>Fi’l-yevmi’r-râbi‘ min-şehri’ş-şerîfi’l-mezkûr li-seneti’l-müstahseneti’l-muharrere</p>          <br><a title="Önceki sayfa" style="text-decoration:none" href="./ayrmetin.php?idno=33591"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33593"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b226"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>