﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 312<br>Hüküm no: 258<br>Orijinal metin no: [50b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Emin Ağa b. Süleyman’ın, Şeyhferhad mahallesindeki arsadaki hisselerini devrettiği</b><br><br>Şeyhferhad mahallesinde arsa keşfi<br><br>Ma‘rûz<br><br>İşbu arzuhâle merbût diğer arzuhâl bâlâsına sâdır olan fermân-ı âlîlerine imtisâlen zikri âtî husûsun mahâllinde lede’l-mu‘âyene keşf ve tahkīki’çün savb-ı şer‘-i enverden me’zûnen irsâl olunan Kâtib Mehmed Hidâyetullah Efendi dâ‘îleri bi’l-ma‘iyye rü’yete me’mûr Haremeyn-i şerîfeyn müfettişi olup İstanbul pâyesiyle tekrîm buyrulan Emin Beyefendi-zâde fazîletlü Abdülkadir Beyefendi tarafından meb‘ûs Kâtib Mehmed Hamdi Efendi hâssa mi‘mârı hulefâsından Mustafa Seydâ ve Mehmed Tahir Halîfeler ile İstanbul’da Kumkapı kurbünde Musallâ nâm mahâlde Şeyhferhad mahallesinde vâki‘ Dârü’s-sa‘âdeti’ş-şerîfe ağası hazretleri nezâret-i aliyyelerinde âsûde evkāfdan sadr-ı esbak İbrahim Paşa Kethudâsı Mehmed Kethudâ’nın Ortaköy’de vâki‘ câmi‘-i şerîf ve mekteb ve hayrât ve sâiresi vakfı müsakkafâtından bir tarafdan ba‘zan vakf-ı mezbûrdan Terazine bt. Malhas Nasrâniye tasarrufunda olan bakkāl dükkânı ve bir tarafdan yine vakf-ı mezbûrdan doğramacı dükkânı ve bir tarafdan ba‘zan Yorganî zevcesi Zeyneb Hatun’un vakıf menzili ve etrâf-ı selâsesi tarîk-ı âm ile mahdûd ve şehriye yüz altmış akçe icâre-i müecceleli münâza‘un-fîh bir bâb arsaya varıp mahalle-i mezbûre imâmı es-Seyyid Mehmed Efendi b. Kasım ve Dîvân-ı hümâyûn kalemi küttâbından es-Seyyid Ali Bey b. es-Seyyid Lütfullah ve Esîrci es-Seyyid Ahmed Ağa b. Veliyüddin ve Tâcir Mustafa Ağa b. Hasan ve Kavukçu es-Seyyid Mehmed Ağa b. Mustafa ve Camcı el-Hâc Mustafa Ağa b. İsmail ve Ebûbekir Ağa b. Hasan nâm kimesneler huzûrlarında akd-i meclis-i şer‘-i âlî ettiklerinde arsa-i mezkûrenin bundan akdem rub‘una bâ-temessükât-ı mütevellî bi’l-icâreteyn mutasarrıfe olan Anna bt. Takfor Nasrâniye hâlike ve sadrî kebîr evlâdı olup kendi nefsinden asîl ve li-ebeveyn er-karındaşı Mağazacı Frankol v. Mardiros zimmî tarafından husûs-ı âti’l-beyânı tasdîka vekîl-i müseccel-i şer‘îsi olan şahsı mu‘arrefe Efkene Nasrâniye ile kezâlik selâse erbâ‘ına bâ-temessükât-ı mütevellî yine bi’l-icâreteyn mutasarrıfe olan kezâlik şahsı mu‘arrefe mersûme Terazine Nasrâniyeden her biri meclis-i ma‘kūd-ı mezkûrda mârrü’z-zikr arsaya el-yevm bâ-temessükât-ı mütevellî yüz altmış akçe icâre-i müeccele ile bi’l-icâreteyn mutasarrıf olan Kahveci es-Seyyid Mehmed Emin Ağa b. es-Seyyid Süleyman tarafından husûs-ı âti’l-beyânda vekîl olduğu Simkeş İbiş Ağa [51a] b. Ahmed ve Hüseyin Ağa b. Mehmed şehâdetleriyle ber-nehc-i şer‘î sâbit olan es-Seyyid el-Hâc İbrahim Ağa b. es-Seyyid Osman muvâcehesinde vakf-ı mezbûrun evlâdiyet ve meşrûtiyyet üzre mütevellîsi olan İsmail Bey b. İbrahim Bey hazır olduğu hâlde işbu derûnunda akd-i meclis-i şer‘-i âlî olunan arsa-i mahdûde-i mezkûreyi müvekkil-i mezbûr es-Seyyid Mehmed Emin Ağa bin iki yüz otuz altı senesi Şa‘bâni’l-mu‘azzamının on yedinci günü hâlike-i mersûme Anna ve mersûme Terazine Nasrâniyeleri ihâfe ederek yedlerinden bir-takrîb bin üç yüz guruş bedel-i makbûz mukābelesinde bâ-re’y-i mütevellî kerhen tefevvüz ve kabûl ettikden sonra arsa-i mahdûde-i mezkûrenin bir mikdârına müceddeden ebniye binâ ve inşâ ederek mutasarrıf olup lâkin zikrolunan mahâll-i mezkûru ke’l-evvel asîl ve müvekkil-i mersûmûna bâ-re’y-i mütevellî fâriğ olmak üzre müvekkil-i merkūm es-Seyyid Mehmed Emin Ağa’ya izâfetle vekîl-i mezbûr es-Seyyid el-Hâc İbrahim Ağa’ya tenbîh olunmak bi’l-asâle ve bi’l-vekâle murâdımızdır deyü bundan akdem da‘vâya tesâddî etmişler idi el-hâletü hâzihî muslihûn tavassutuyla sâlifü’z-zikr ebniye mahâllinden bakī kalan arsa-i âti’z-zikri bize hısas-ı mezkûrelerimize göre bi’l-vekâle fâriğ olmak üzre beynlerimiz te’lîf olunup ol vechile kâtibân-ı mezbûrân mahâllinde ketb ve tahrîr ve ma‘an meb‘ûs ümenâ-i şer‘le meclis-i şer‘a gelip ba‘de’l-inhâ ve’t-takrîr vekîl-i mezbûr es-Seyyid el-Hâc İbrahim Ağa bi’t-terâzî du‘âhâne-i dâ‘îlerinde ma‘kūd meclis-i şer‘-i münîrde sahibe-i arzuhâl mersûmetân Terazine ve Efkene Nasrâniyeler muvâcehelerinde arsa-i mahdûde-i mezkûr[e]den olarak bir tarafdan zikrolunan bakkāl dükkânı ve bir tarafdan müvekkil-i mezbûr es-Seyyid Mehmed Emin Ağa müceddeden inşâ eylediği menzili ve tarafeyni tarîk-ı âm ile mahdûd mi‘mârân-ı mezbûrân misâhalarıyla tûlen ve arzan bi-hesâb-ı terbî‘î iki yüz altmış iki zirâ‘ şehriye yüz akçe icâre-i müeccele ile olan mahâll-i mu‘ayyeni <<vekîl-i merkūm>> asîl ve müvekkil-i mersûmûna ferâğ-ı mu‘teber-i kat‘î ile bedel-i ma‘lûm ve makbûz mukābelesinde <<bize>> bi’l-vekâle hısas-ı mezkûre üzre ferâğ ve tefvîz eylediğimde <<bu>> onlar dahi bi’l-asâle ve bi’l-vekâle tefevvüz ve kabûl ve mütevellî-i mezbûr dahi tasarruflarrına bi’t-tevliye izin verip ferâğ-ı mezkûrda şurût-ı müfside müdde‘âsına ve sâire müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile bi’l-asâle ve bi’l-vekâle kabûlü hâvî ibrâ ve ıskāt edip ol vechile arsa-i mahdûde-i mezkûrenin rub‘u asîl ve müvekkil-i mersûmân Frankol zimmî ile Efkene Nasrâniyenin ale’l-iştirâki’s-seviy ve selâse erbâ‘ı dahi mersûme Terazine Nasrâniyenin dâhil-i havza-i tasarrufları olup müvekkilim mezbûrun kat‘a alâkası kalmadığını asîl ve vekîl-i mersûmân tasdîk ve tahkīk eylediği İstanbul Mahkemesi’nden huzûr.<br><br>Fî 7 B sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33684"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33686"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b312"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o570"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>