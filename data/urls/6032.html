﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 272<br>Hüküm no: 278<br>Orijinal metin no: [67b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Elvanzâde mahallesinden Ahmed Ağa’nın Kirkor’a borç verdiği parayı tahsil ettiği</b><br><br>Dîvân-ı âlî kâtiblerinden olup mahmiye-i İstanbul’da Hocapaşa kurbünde Elvanzâde mahallesi ahâlîsinden orta boylu kara gözlü kara kaşlı taze kara sakallı bâ‘isü’l-vesîka Ahmed Ağa b. Mahmud nâm kimesne meclis-i şer‘-i hatîr-i lâzımü’t-tevkīrde yine mahmiye-i mezbûrede Tahtahan demekle ma‘rûf hânda ticâret vechi üzere mütemekkin orta boylu kara kaşlı kara gözlü kara bıyıklı Kirkor v. Mirze nâm Ermeni muvâcehesinde ikrâr-ı tâm ve takrîr-i kelâm edip mezbûr Kirkor bin yüz otuz yedi senesinde yedimden iki bin guruş istidâne ve kabz etmişidi. Hâlâ mesfûr Kirkor zimmî meblağ-ı mezbûr iki bin guruşu bana edâ ve teslîm ben dahi yedinden tamamen ahz u kabz eylediğimden sonra husûs-ı mezbûra ve târih-i vesîkaya gelince sâir beynimizde cereyân eden ahz u i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika âmme-i de‘âvî ve kâffe-i mutâlebât ve muhâsamâtdan her birimiz âharın zimmetlerini ibrâ-i âmm-ı râfi‘u’l-hısâm ile ibrâ ve ıskāt eyledik dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 2 min-Muharremi’l-harâm li-sene 1144.<br><br>Şuhûdü’l-hâl: Abdullah Ağa b. Hasan, Sâdık Efendi kâtib-i dîvân, Hüseyin Efendi kâtib-i dîvân, el-Hâc Osman Ağa b. ( ), el-Hâc Mehmed b. Abdurrahman el-mütevellî, el-Hâc Mahmud Ağa, Ali Efendi kâtib-i mâliye, Şâtır Mehmed Ağa, Mehmed Efendi.</p>          <br><a title="Önceki sayfa" style="text-decoration:none" href="./ayrmetin.php?idno=6031"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6033"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b272"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o405"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>