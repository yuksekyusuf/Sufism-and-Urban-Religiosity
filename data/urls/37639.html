﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 854<br>Hüküm no: 695<br>Orijinal metin no: [158b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un vefat eden Derviş’in varisi olduğunu ispat ettiği</b><br><br>Mahmiye-i İstanbul’da Hoca Gıyaseddin mahallesinde sâkin iken bundan akdem vefât eden el-Hâc Derviş b. İlyas b. Habib’in li-ebeveyn hâletesi olduğunu iddi‘â eden zâtı ta‘rîf-i şer‘î ile mu‘arrefe olan hâfızetü’l-kitâb Âişe Hatun b. Hüseyin mahfil-i kazâda müteveffâ-yı mezbûrun vesâyâsını tenfîze vasiyy-i muhtârı olmağla terekesine vaz‘-ı yed eden Ali Çelebi b. İnayetullah mahzarında üzerine da‘vâ ve takrîr-i kelâm edip müteveffâ-yı mezbûrun vâlidesi Şehriban ile ben li-ebeveyn karındaşlar olup anamız ismi Âmine ve babamız ismi mezbûr Hüseyin ve dedemiz ismi Habib ve maskat-ı re’simiz vilâyet-i Anadolu’da Kastamonu kasabasında Gökdere mahallesidir müteveffâ-yı mezbûrun verâseti zevcesi Saliha bt. Abdullah ile zât-ı rahm cihetinden bana münhasıradır müteveffâ-yı mezbûrun cihet-i mezbûreden benden gayrı vârisi ve terekesinin selâse-i erbâ‘ına âhar müstahık yoğiken vasiyy-i mezbûr terekenin selâse-i erbâ‘ını bana teslîmden imtinâ‘ eder suâl olunsun dedikde gıbbe’s-suâl vasiyy-i mezbûr cevâbında tereke-i müteveffâ-yı mezbûra vech-i muharrer üzere vaz‘-ı yedini ikrâr ve müdde‘iye-i mezbûrenin ber-vech-i meşrûh müdde‘âsını inkâr edicek müdde‘iye-i mezbûreden sıdk-ı makāline beyyine taleb olundukda udûl-ı ahrâr-ı ricâl-i Müslimînden fi’l-asl zikr olunan Kastamonu kasabasında İbn-i Neccâr mahallesinden olup mahmiye-i mezbûrede Hoca Hayreddin mahallesinde sâkin Mehmed Usta b. Hüseyin ve Müezzin Mehmed Çelebi b. Muharrem li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müteveffâ-yı mezbûrun vâlidesi Şehriban ile işbu müdde‘iye-i mezbûre Âişe Hatun li-ebeveyn karındaşlardır anaları mezbûre Âmine ve babaları mezbûr Hüseyin ve dedeleri ismi Habib ve maskat-ı re’sleri sâlifü’z-zikr Gökdere mahallesidir müteveffâ-yı mezbûrun verâseti zevcesi Saliha ile zât-ı rahm cihetinden müdde‘iye-i mezbûreye münhasıradır terekesinin selâse-i erbâ‘ına müdde‘iye-i mezbûreden gayrı vâris ve âhar müstahık olduğu ma‘lûmumuz değildir biz bu husûsa bu vech üzere şâhidleriz şehâdet dahi ederiz deyü herbiri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm mâ-vaka‘a kayd-şüd.<br><br>Fî 29 min-Cumâdelâhire sene 1110<br><br>Şuhûdü’l-hâl: Eş-şâhidûnü’s-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=37638"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37640"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0854"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1085"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>