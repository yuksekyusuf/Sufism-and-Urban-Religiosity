﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 59<br>Hüküm no: 17<br>Orijinal metin no: [3b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman isimli kölenin, asıl sahibi Mehmed Bey b. İbrahim’e verilmesi</b><br><br>Mahrûse-i Galata tevâbi‘inden kasaba-i Kasımpaşa’da sâkin olan işbu bâ‘isü’l-kitâb Mehmed Bey b. İbrahim nâm râcil Dîvân-ı âlî -dâme mahfûfen bi’l-ma‘âlî- de Çukacı tâifesinden mahmiye-i Kostantıniyye mahallâtından Zeyrek mahallesi sükkânından Kör Arslan v. Mosi nâm yahudiyi mahfil-i kazâya ihzâr ve üzerine takrîr-i da‘vâ edip diyâr-ı harbiyyeden Rus dârına lâhık olan yahudi tâifesinden olmağla dârü’l-harbden alâ-vechi’l-kahr mesbî olan uzun boylu, kara kaşlı, kara gözlü tahmînen on yedi yaşında ve dört yüz filori kıymetli Süleyman nâm abd-i memlûkümü mezbûr Aslan târih-i kitâbdan dört ay mukaddem ben hâzır değil iken ihtiyâl ve ıdlâl ile üzerine vaz‘-ı yed edip alâ-vechi’l-istihdâm kasaba-i mezkûre iskelesinde peremeye <<kıyıp>> koyup ve mahmiye-i mezbûrede Unkapanı İskelesi’ne getirip ondan kendi meskenine alıp gitmişdir, hâlâ memlûk-i mezbûru mersûm Aslan’dan taleb eder<<in>>m, suâl olunsun dedikde gıbbe’s-suâl mezkûr Aslan bi’l-külliyye inkâr edip müdde‘î-i mezbûrdan da‘vâsına mutâbık beyyine taleb olundukda udûl-i Müslimînden Peremeci Mehmed b. Mustafa ve Mustafa Reis b. Süleyman li-ecli’ş-şehâde hâzırân olup gıbbe’l-istişhâd fi’l-vâki‘ târih-i kitâbdan dört ay mukaddem mezbûr Aslan müdde‘î-i mezkûr Mehmed Bey’in evsâf-ı mersûme ile mevsûf olan abd-i memlûkünü merkūm Süleyman’a vech-i muharrer üzere kasaba-i mezbûre iskelesinde peremeye koyup alâ-vechi’l-istihdâm İstanbul’a alıp giderken gördük bu vech üzere şâhidleriz, şehâdet dahi ederiz deyü edâ-i şehâdet-i şer‘iyye eylediklerinde ba‘de ri‘âyeti şerâiti’l-kabûl şehâdetleri makbûle olup mezkûr Aslan’a gulâm-ı mezbûru ihzâr ve müdde‘î-i merkūma teslîm için tenbîh olunup mâ vaka‘a bi’t-taleb ketb olundu.<br><br>Fî-evâhiri Cumâdelâhire li-seneti târihihî.<br><br>Şuhûdü’l-hâl: İskender b. Abdullah, el-Hâc Mahmud b. el-Hâc Süleyman, diğer el-Hâc Mahmud, el-Hâc Abbas b.</p>          <br><a title="Önceki sayfa" style="text-decoration:none" href="./ayrmetin.php?idno=39308"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39310"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b059"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o434"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>