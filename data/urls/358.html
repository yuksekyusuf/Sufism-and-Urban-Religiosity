﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 153<br>Hüküm no: 175<br>Orijinal metin no: [27b-3, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hâkimin İbrahim Çelebi adlı küçüğe takdir ettiği nafakayı artırdığı</b><br><br>Medîne-i mahmiye-i Galata mahallâtından Yolcuoğlu Mahallesi’nde sâkin iken fevt olan merhûm Kara Mehmed’in İbrahim Çelebi nâm sagīr oğlunun nafakası, kisvesi ve sâir havâic-i zarûriyesi için bundan akdem farz ve takdîr olunan yevmî yirmi akçenin adem-i vefâsı, isimleri zeyl-i kitâbda mastûr sikātın haber vermeleriyle hâkim-i muvakki‘ a‘lâhu el-mütevakkı‘ rızâ-i mevlâhu indinde ma‘lûm olmakla hâkim-i mûma-ileyh -esbaga’llâhu ni‘amehû aleyh-, hacr ve terbiyesi altında bulunduğu el-Hâc Hasan b. İbrahim’in talebiyle, müteveffâ-i mezbûr babasından intikāl eden ziyâdeye vâfî mâlından alınmak üzere nafaka-i mukaddere-i mezbûreyi zeyl-i kitâbda mezkûr târîhden itibaren yevmî on üç akçe artırarak cem’an yevmî otuz üç akçe nafaka farz ve takdîr etti ve meblağ-ı mefrûzu sagīr-i mezkûrun havâicine sarf etmeye ve vakt-i zarûretde istidâne edip vakt-i zaferde rücû‘ etmeye mezbûr el-Hâc Hasan’a izin verdi.<br><br>Cerâ zâlike ve hurrire fi’l-yevmi’r-râbi‘ ve’l-ışrîn min-Zilhicceti’ş-şerîfe li-sene selâse ve sittin ve elf.<br><br>Şuhûdü’l-hâl: el-Hâc Osman Pazarbaşı sâbıkā , Himmet Beşe b. Ahmed er-râcil, Hüseyin bölükbaşı en-nâzır, el-Hâc Hasan, el-Hâc Murtaza b. Mahmud, Abdülcelil b. Ahmed, Himmet Beşe b. Şa‘bân, Mehmed b. Hasan, Hasan Çelebi b. Davud, İbrahim Çelebi, Hüseyin Beşe b. Hüseyin Hasan ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=357"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=359"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b153"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o415"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>