﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 358<br>Hüküm no: 408<br>Orijinal metin no: [67b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice bt. Mehmed’in hizmetkârlık bedelinden Ayşe bt. Seyyid İsmail’de olan alacağını tahsil etmesi</b><br><br>Ücretden ibrâ<br><br>Mahrûse-i Galata’ya muzâfe İstinye nâhiyesine tâbi‘ Rumelihisârı nâm mahâlde sâkine Şerife Âişe bt. es-Seyyid İsmail nâm hatunun menzilinde sâkine tahmînen on altı yaşında sin ve cüssesinin bulûğa tahammülü ve bulûğunu mukırra ve mu‘terife ve zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan Hadice bt. Mehmed nâm bikr-i bâliğa meclis-i şer‘-i şerîf-i enverde işbu bâ‘isetü’l-vesîka kezâlik zâtı mu‘arrefe mezbûre Şerife Âişe Hatun mahzarında ikrâr-ı tam ve takrîr-i kelâm edip ben ücret ile hizmet eder makūlesinden olmamla benim hâl-i sugrumda babam mezbûr Mehmed beni mezbûre Şerife Âişe Hatun’un menzilinde hizmet etmek üzere beher mâh sekizer guruş ücret tesmiyesiyle mezbûre Şerife Âişe Hatun’a bi’l-velâye îcâr ve teslîm ve ücret-i mezkûremin iki guruşunu benim vakt-i rüşdüne değin yedinde hıfz ve mâ‘adâ altı guruşunu benim nafaka ve kisve ve sâir levâzım-ı zarûriyeme harc ü sarfa emr ettikden sonra ben mezbûre [68a] Şerife Âişe Hatun’a hâl-i sugrumda yetmiş iki mâh ve ba‘de’l-bulûğ yirmi dört mâh ücret kavlinsiz hizmet ve bu esnâda nefsimi bir kimesneye tezvîc irâdesiyle müfârakat murâd etmemle mezbûre Şerife Âişe Hatun müddeteyn-i mezkûreteynden ecr-i müsemmâ-yı mezkûremden terâküm eden ve ecr-i mislim için malından mecmû‘ sekiz yüz doksan guruş kıymetli bir nişân bohçası ve bir nişân çevresi ve bir şeker çevresi ve sekiz yemeni ve on beş çevre ve diğer dört bohça ve beş makreme ve beş havlu ve beş kat câmeşûy ve diğer dört kat câmeşûy ve bir kavuk örtüsü ve bir duhân kesesi ve bir akçe kesesi ve iki şalî entari ve iki basma entari ve dört şalvar ve dört çârşeb ve bir yüz yasdığı ve beş boyama yemeni ve bir kuşak ve bir kürk ve bir hırka ve bir kahve takımı ve bir sini ve iki şamdanını bana def‘ ü teslîm, ben dahi yedinden tamamen ahz ü kabz edip müddeteyn-i mezkûreteynde eylediğimhizmetim için ziyâde ecr-i misl mutâlebesine müte‘allika da‘vâdan mezbûre Şerife Âişe Hatun’un zimmetini ibrâ ve iskāt eylediğimde ol dahi ber-vech-i muharrer ibrâ-yı mezkûrumu kabûl eyledi dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 10 Ş sene [1]242.<br><br>Şühûdü’l-hâl: Muhzır Ali Çelebi, Muhzır Fettah Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38787"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38789"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b358"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o504"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>