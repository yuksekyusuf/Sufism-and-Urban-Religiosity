﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 98<br>Hüküm no: 59<br>Orijinal metin no: [21b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasım b. Mehmed’in varislerinden oğlu İbrahim’in, Topçular köyünde miras hissesini Sinan Beşe b. Ahmed’e sattığı</b><br><br>Husûs-ı âti’l-beyânın mahâllinde ketb ü tahrîri iltimâs olunmağın savb-ı şer‘-i enverden Mevlânâ Mustafa Efendi b. Hüseyin irsâl olunup ol dahi Havâss-ı Refî‘a kazâsına tâbi‘ Topçular nâm karyede sâkin iken bundan akdem vefât eden el-Hâc Kasım b. Mehmed’in hayatında sâkin olduğu menzile varup zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî etdikde müteveffâ-yı mezbûrun verâseti zevce-i menkûha-i metrûkesi Hadîce bt. Ali ile sulbî kebîr oğlu İbrahim ve sulbî sagīr oğlu Musa’ya münhasıra ve tashîh-i mes’elesi on altı sehimden i‘tibâr olunup sihâm-ı mezbûreden iki sehmi zevcesi mezbûre ve yedişer sehmi oğulları mezbûrândan her birine isâbeti tahakkukundan sonra mezbûr İbrahim Beşe meclis-i ma‘kūd-ı mezkûrda işbu râfi‘u’l-kitâb Sinan Beşe b. Ahmed mahzarında ikrâr ve takrîr-i kelâm edüp babam müteveffâ-yı mezbûrun ile’l-vefât taht-ı tasarrufunda olan Cico Bostanı demekle ma‘rûf bostanda mağrûs eşcâr-ı müsmire ve sebzevât ve sâir âlâtdan bana isâbet eden yedi sehim hissemi mezbûr Sinan Beşe’ye seksen guruşa bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eylediğinden sonra semeni olan meblağ-ı mezbûr seksen guruşu mezbûr Sinan Beşe yedinden bi’t-tamam ve’l-kemâl alıp kabz eyledim, ba‘de’l-yevm zikri mürûr eden bostanın derûnunda mağrûs <<sebzevât>> eşcâr-ı müsmire ve sebzevât ve sâir âlâtdan yedi sehim hissem mezbûr Sinan Beşe’nin mülk-i müşterâsı <<ve hakk-ı sırfı>> olup benim kat‘a alâka ve medhalim kalmadı dedikde gıbbe’t-tasdîkı’ş-şer‘î vâki‘ hâli Mevlânâ-yı mezbûr mahâllinde ketb ü tahrîr ba‘dehû ma‘an ba‘s olunan Çukadâr el-Hâc Mehmed ve Muhzır es-Seyyid Mehmed meclis-i şer‘a gelüp her biri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 2 min-Ramazan sene 1147.<br><br>Şuhûdü’l-hâl: el-Hâc İbrahim Ağa b. Mehmed, el-Hâc İbrahim b. Ömer, el-Hâc Ahmed b. Ömer, el-Hâc Ahmed Efendi [b.] el-Hâc Mehmed, Mustafa Beşe b. Hüseyin, Halil Beşe b. Mehmed, Osman Beşe b. Mustafa, Mehmed Çelebi b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=16429"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16431"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b098"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o382"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>