﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 605<br>Hüküm no: 474<br>Orijinal metin no: [112a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Feta Hatun’un vefat eden eşi Mustafa Efendi’de mehir alacağı olduğu</b><br><br>Mahmiye-i İstanbul’da Balatkapısı dâhilinde Molla Aşkī mahallesinde sâkin iken bundan akdem vefât eden eş-Şeyh Mustafa Efendi b. eş-Şeyh Hüseyin Efendi b. eş-Şeyh Mehmed Efendi’nin verâseti zevce-i menkûha-i metrûkesi Feta Hatun bt. Abdulkadir’e ve kebîr oğlu İbrahim Çelebi ve firâşından hâsıl zevcesi mezbûre Feta Hatun’un batnında mütebeyyin hamle münhasıra oldukdan sonra zâtı ta‘rîf-i şer‘î ile mu‘arrefe hâfızatü’l-kitâb mezbûre Feta Hatun meclis-i şer‘de müteveffâ-yı mezbûrun terekesine vaz‘-ı yed eden mezbûr İbrahim Çelebi mahzarında üzerine da‘vâ ve takrîr-i kelâm edip zevcim müteveffâ-yı mezbûr eş-Şeyh Mustafa Efendi b. eş-Şeyh Hüseyin Efendi b. eş-Şeyh Mehmed Efendi târîh-i fevtinden yirmi iki sene mukaddem yüz guruş mehr-i müeccel tesmiyesiyle beni tezevvüc ve kabûl edip hattâ hâl-i kemâl-i sıhhatinde zimmetinde bana ol kadar guruş deyni olduğunu huzûr-ı Müslimînde ikrâr ve işhâd edip akd-i nikâh beynimizde kāim iken meblağ-ı mezbûru kable’l-edâ fevt olmağla terekesinden taleb ederim suâl olunsun dedikde gıbbe’s-suâl ve’l-inkâr müdde‘iye-i mezbûreden sıdk-ı makāline beyyine taleb olundukda udûl-ı ahrâr-ı ricâl-i Müslimînden mahalle-i mezbûre İmâmı Yusuf Efendi b. Abdullah ve Osman Beşe b. İsmail li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müteveffâ-yı mezbûr Şeyh Mustafa Efendi b. eş-Şeyh Hüseyin Efendi b. eş-Şeyh Mehmed Efendi hâl-i kemâl-i sıhhatinde zevcesi müdde‘iye-i mezbûre Feta Hatun bt. Abdulkadir’e zimmetinde yüz guruş mehr-i müeccel deyni olduğunu huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın vaz‘-ı hamli karîb olmağın mevkūfen alâ-yemînihâ mâ-vaka‘a kayd şüd.<br><br>Fî selh-i Rebî‘ülâhir sene 1110.<br><br>Şâhidûnü’s-sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=37417"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37419"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0605"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1133"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>