﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 262<br>Hüküm no: 283<br>Orijinal metin no: [48b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Salih’in alacaklarını tahsil etmek üzere eşi Emine’yi vekil tayin etmesi</b><br><br>İsbât-ı vekâlet hücceti<br><br>Mahmiye-i İstanbul’da Kaliçeciler Köşkü kurbünde Molla Şeref mahallesi ahâlisinden olup vilâyet-i Rumeli’de Yerköy kazâsında sâkin Mehmed Salih b. Ahmed b. Abdullah’ın zevcesi ve ber-vech-i âtî vekâlet iddi‘â eden zâtı mu‘arrefe işbu bâ‘isetü’l-vesîka Emine bt. Mehmed Salih nâm hatun meclis-i şer‘-i şerîf-i enverde Mehmed Efendi b. Ahmed mahzarında üzerine da‘vâ ve takrîr-i kelâm edip zevcim merkūm Mehmed Salih’in merkūm Mehmed Efendi zimmetinde cihet-i karzdan beş guruş alacak hakkı olmağla meblağ-ı mezbûru merkūmdan ve gāib ani’l-meclis Kasımpaşalı Mehmed Ağa zimmetinde beynlerinde ma‘lûm eşyâ-yı ma‘lûme semeninden yüz guruş ve sâir ma‘lûmü’l-esâmî kimesneler zimmetlerinde ma‘lûmü’l-mikdâr alacak hakkını dahi merkūmândan taleb ve da‘vâ ve ahz ü kabza ve makbûzunu yedimde hıfza ve husûs-ı mezkûr mütevakkıf olduğu umûrun küllîsine tarafından bundan akdem kazâ-i mezbûre gider iken beni şühûd muvâcehelerinde vekîl nasb ü ta‘yîn eylediğinde ben dahi vekâlet-i merkūmeyi kabûl etmemle meblağ-ı mezbûr beş guruşu merkūm Mehmed Efendi’den vekâletim hasebiyle taleb ederim, suâl olunsun dedikde gıbbe’s-suâl merkūm Mehmed Efendi dahi cevâbında merkūm Mehmed Salih’e zimmetinde cihet-i karzdan beş guruş deyni olduğunu ikrâr müdde‘iye-i mezbûrenin vekâleti ma‘lûmum değildir deyü inkâr edicek müdde‘iye-i mezbûreden ber-vech-i muharrer vekâlet müdde‘âsına mutâbık beyyine taleb olundukda udûl-i ahrâr-ı ricâl-i Müslimînden İbrahim Edhem b. Hasan ve Mehmed Nuri b. Mustafa nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka merkūm Mehmed Salih’in merkūm Mehmed Efendi zimmetinde cihet-i karzdan beş guruş alacak hakkı olup meblağ-ı mezbûru merkūmdan ve gāib ani’l-meclis Kasımpaşalı Mehmed Ağa zimmetinde beynlerinde ma‘lûm eşyâ semeninden yüz guruş ve sâir ma‘lûmü’l-esâmî kimesneler zimmetlerinde ma‘lûmü’l-mikdâr alacağını merkūmândan taleb ve da‘vâ ve ahz ü kabza ve makbûzunu yedinde hıfza ve husûs-ı mezkûr mütevakkıf olduğu umûrun küllîsine tarafından zâtı rü’yetimiz ile ma‘lûmumuz olan zevcesi işbu müdde‘iye-i mezbûreyi kazâ-i mezbûre gider iken bizim muvâcehemizde vekîl nasb ü ta‘yîn eylediğinde ol dahi ber-vech-i muharrer vekâlet-i merkūmesiyi kabûl eyledi, biz bu husûsa bu vech üzere şâhidleriz şehâdet dahi ederiz deyü her biri müttefikü’l-lafz ve’l-ma‘nâ edâ-yı şehâdet-i şer‘iye ettiklerinde gıbbe ri‘âyeti şerâiti’l-kabûl şehâdetleri makbûle olmağın mûcebince ba‘de’l-hükm ve’t-tenbîh mâ-vaka‘a [bi’t-taleb ketb olundu.]<br><br>Fî 5 C sene [1]242.<br><br>Şühûdü’l-hâl: Muhzır Emin Çelebi, Muhzır Ali Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38662"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38664"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b262"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o520"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>