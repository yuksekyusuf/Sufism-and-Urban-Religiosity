﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 177<br>Hüküm no: 167<br>Orijinal metin no: [22b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saatçi Anton v. Lütfi ile Saatçi Mehmed b. Abdullah’ın vârislerinin bir birlerinin zimmetleri ibra ederek sulh oldukları</b><br><br>Sa‘atçi gediğinden 150 guruşa sulh<br><br>Ma‘rûz<br><br>İslâmbol’da Dıraman kurbünde sâkin iken üç sene mukaddem vefât eden Sa‘atçi Mehmed b. Abdullah’ın verâseti zevcesi Lebibe bt. Abdullah ile sulbî kebîr oğlu Ahmed ve sagīr Mehmed Tahir ve sulbiye-i kebîre kızları Necibe ve Şâkire ve Mecnûne Zeliha’ya ba‘de’l-inhisâr ashâb-ı arzuhâl zâtları ta‘rîf-i şer‘î ile mu‘arrefe olan zevce-i mezbûre Lebibe ve mezbûretân Necibe ve Şâkire asâleten ve sagīr-i mezbûr Mehmed Tahir ile mecnûne-i mezbûre Zeliha’nın hâleteleri ve tesviye-i emirlerine kıbel-i şer‘den mansûbe vasîleri olan kezâlik zâtı mu‘arrefe Sâliha bt. Abdullah nâm hatundan her biri meclis-i şer‘-i münîrde mezbûr Ahmed hâzır olduğu hâlde zikri âtî gedik âlâtına vaz‘-ı yedi mütehakkık olan Sa‘atçi Anton v. Lütfi nâm zimmî muvâcehesinde İslâmbol’da Çukacılar Hânı tahtında vâki‘ bir bâb sa‘atçi dükkânı derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûme zevcim ve mûrisimiz müteveffâ-i merkūm Mehmed’in hayatında mülkü olmağla âlât-ı mezkûreyi mecnûn olduğu hâlde mersûm Anton zimmîye yedi yüz seksen guruş semen-i makbûza bey‘ ve teslîm ve kable’l-ifâka fevt olup ve biz bey‘ini mücîze olmamızla âlât-ı mezkûreyi istirdâd ederiz deyü da‘vâya tasaddî eylediğimizde ol dahi cevâbında babanız ve mûrisiniz merkūm tammü’l-akl olduğu hâlde bana bey‘ etmişdi deyü da‘vâ ve müdde‘âsına iki nefer şâhid ikāme etmekle biz dahi cünûnu tevâtür ile isbât ederiz deyü şâhide havâle olunmuşduk el-hâletü hâzihi tevâtüre bizim şâhidlerimiz olmamağla sulh sagīr ve mecnûn-ı mezbûr haklarında her vechile evlâ ve enfa‘ olduğuna binâen biz tasaddî eylediğimiz da‘vâ-yı mezkûremizden mersûm Anton zimmî ile yüz elli guruşa bi’l-asâle ve bi’l-vesâye sulh olduğumuzda ol dahi sulh-i mezkûru ba‘de’l-kabûl bedel-i sulh olan yüz elli guruşu dahi işbu meclis-i şer‘de bize def‘ ve teslîm biz dahi yedinden bi’l-asâle ve bi’l-vesâye ba‘de’l-kabz zikr olunan gedik âlâtına ve bi’l-cümle husûs-ı mezkûra müte‘allika âmme-i da‘vâdan biz ve hâzır-ı merkūm Ahmed’den her birimiz mersûm Anton zimmînin zimmetini ibrâ ve iskāt eylediğimizde ol dahi ibrâmızı kabûl eyledi fîmâ ba‘d âlât-ı gedik-i mezkûra müte‘allika mersûm Anton zimmî ile bi’l-asâle ve bi’l-vesâye da‘vâ ve nizâ‘ ve husûmetimiz kalmadı deyü mukırrât-ı mezbûrâtın takrîr-i meşrûhlarını hâzır-ı merkūm Ahmed ve mersûm Anton zimmîden her biri tasdîk ve bu vechile kat‘-ı nizâ‘ eyledikleri İslâmbol Mahkemesi’nden huzûr-ı âlîlerine i‘lâm olundu.<br><br>Fî-19 min-Zilka‘de sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30920"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30922"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b177"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o640"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>