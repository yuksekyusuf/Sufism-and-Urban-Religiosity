﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 387<br>Hüküm no: 394<br>Orijinal metin no: [90a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed b. Hüseyin’in Yorgancı Mehmed Çelebi’nin vakfettiği arsaya hasbi mütevellî tayin edildiği</b><br><br>Mahmiye-i İstanbul’da el-Hâc Hamza Mahallesi’nde sâkin iken bundan akdem vefât eden merhûm Yorganî Mehmed Çelebi nâm sâhibü’l-hayrın atîkası Gülbûy bt. Abdullah’a ba‘dehâ evlâdına ba‘dehum evlâd-ı evlâdına ba‘dehum evlâd-ı evlâd-ı evlâdına ba‘de’l-inkırâz sulehâya [90b] tasarrufunu vakf ve şart eylediği mahalle-i mezbûrede vâki‘ bir tarafdan Gonca bt. Abdullah nâm hatun mülkü ve iki tarafdan Teberdâr Mehmed Efendi tasarrufunda olan vakıf bostan ve bir tarafdan tarîk-i âm ile mahdûd tûlen ve arzen bi-hesâb-ı terbî‘ iki yüz zirâ‘ muhterik menzil arsasının mütevellîsi olmamağla vakf-ı mezbûra kıbel-i şer‘den hasbî mütevellî nasb ve ta‘yîn olunmak lâzım ve mühim olmağın arsa-yı mezkûrenin ber-mûceb-i şart-ı vâkıf meşrûtalarından işbu bâ‘isetü’l-vesîka Ahmed b. Hüseyin her vechile tevliyet-i mezkûre uhdesinden gelmeğe kādir mahall ü müstahik idiği zeyl-i sahîfede mektûbü’l-esâmî Müslimîn haberleriyle müte‘ayyin [olmağın] vakf-ı mezbûra kıbel-i şer‘den mezbûr Ahmed ber-vech-i muharrer hasbî mütevellî nasb ve ta‘yîn olundukda ol dahi tevliyet-i mezkûreyi kabûl ve hizmet-i lâzimesin edâya ta‘ahhüd ve iltizâm etmeğin mâ-vaka‘a bi’t-taleb ketb olundu.<br><br>Fi’l-yevmi’l-ışrîn min-Şa‘bâni’l-mu‘azzam li-sene selâse ve erba‘în ve mi’e ve elf.<br><br>Şuhûdü’l-hâl: Mustafa Efendi b. Yunus, Nurullah Çelebi b. Mustafa, Molla Ali b. Mahmud, Osman b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=5317"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5319"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b387"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o675"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>