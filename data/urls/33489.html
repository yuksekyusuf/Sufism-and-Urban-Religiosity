﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 109<br>Hüküm no: 62<br>Orijinal metin no: [12b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma bt. Mustafa’nın, hissedarı olduğu debbağhanedeki hissesini, Kara Mustafa b. Süleyman’a kiraladığı</b><br><br>Debbağhâne îcârı<br><br>Ma‘rûz<br><br>Sahibe-i arzuhâl mu‘arrefetü’z-zat Fâtıma bt. Mustafa nâm hatun bi’l-ma‘iye istimâ‘a me’mûr nezâret-i hazret-i şeyhülislâm-ı sellemehü’s-selâmîde âsûde evkāf müfettişi müderrisîn-i kirâm-ı zevi’l-ihtirâmdan Meşreb Efendi hafîdi fazîletlü Mehmed Ârif Efendi ma‘iyetiyle akd olunan meclis-i şer‘-i münîrde debbağ esnâfından Kara Mustafa b. Süleyman nâm kimesne tarafından husûs-ı âtîde tasdîka vekîl olduğu el-Hâc Ömer b. Hasan ve el-Hâc Abdurrahman b. İbrahim nâm kimesneler şehâdetleriyle sâbit olan el-Hâc Mustafa b. Ali muvâcehesinde nezâret-i hazret-i müşârün-ileyhde âsûde evkāfdan Fâtih-i Yemen merhûm Gāzi Sinan Paşa Vakfı’nın bâ-berât-ı âlî-şân kāimmakām-ı mütevellîsi Mehmed Beyefendi b. el-Hâc İbrahim ile Kasımpaşa debbağları kethudâ ve ahî baba ve yiğitbaşı ve bi’l-cümle ustaları hazır oldukları hâlde vakf-ı müşârün-ileyh müstagallâtından kasaba-i Kasımpaşa’da Kebîrdere kurbünde vâki‘ bir şehr altmış akçe icâre-i müeccelelik dolab ta‘bîr olunur ma‘lûmü’l-hudûd bir bâb debbağhânenin rub‘ hissesi müteveffâ Geredeli Mustafa Ağa evlâdının ve rub‘u dahi Kara Halil nâm kimesnenin ve rub‘u müvekkil-i merkūm Mustafa’nın ve rub‘u dahi benim bâ-temessük-i mütevellî bi’l-icâreteyn taht-ı tasarrufumuzda olup lâkin hissedârlarım merkūmûn benim hissemi istîcâr etmeyip âhara îcârıma dahi mâni‘ olarak mecmû‘unu zabt ve benim hissemi dahi fuzûlî tasarruf etmeleriyle vâki‘ olan gadr ü te‘addîlerinin men‘ini istid‘â eylediğimde onlar dahi cevâblarında debbağhâne-i mezkûrenin teknesi ta‘mîre muhtâc olmağla ta‘mîr etmedikçe istîcâr edemeyiz deyip ol vechile beynimizde ba‘de’l-münâza‘a beynimiz ıslâh olunup ben hisse-i şâyi‘a-i mezkûremi işbu bin iki yüz kırk iki senesi şehr-i Rebî‘ülevvel gurresinden i‘tibâr ile aded-i şuhûr beyân olunmaksızın müvekkil-i merkūm Kara Mustafa’ya beher şehr on beşer guruşa îcâr ve teslîm eylediğimde ol dahi ber-vech-i muharrer istîcâr ve kabûl eyledikden sonra sâlifü’z-zikr teknenin ta‘mîri husûsuna dahi mâlından ancak yüz guruş sarfa ve kirâ-yı [13a] mezkûrdan mahsûbla istifâya emreylediğimde ol dahi kabûl ile bu def‘a ve fîmâ-ba‘d cüz’î ve küllî sarfını <<ben dahi>> benden mutâlebe etmemeğe ben dahi ziyâde kirâ talebinde olmamağa tarafeynden her birimiz ta‘ahhüd eyledik deyü mukırra-i mezbûre Fâtıma Hatun’un cemî‘ takrîr-i meşrûhunu vekîl-i merkūm el-Hâc Mustafa tasdîk ve bu vechile kat‘-ı nizâ‘ eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî 3 Rebî‘ülevvel sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33488"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33490"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b109"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o608"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>