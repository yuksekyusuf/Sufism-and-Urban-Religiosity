﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 452<br>Hüküm no: 506<br>Orijinal metin no: [73b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Timur mahallesinde içinde mülkname hüccetiyle yanmış olan evin Ali Odabaşı Ağa ile hanımı Rabia Hatun’a ait olduğuna dair şahitler olduğu</b><br><br>İstihbâr-ı menzil<br><br>Mahmiye-i İslâmbol’da el-Hâc Timur mahallesinde sâkinler işbu bâ‘isü’l-kitâb kendi nefsinden asîl ve hâlâ zevci Ali Odabaşı Ağa b. Mustafa tarafından ber-vech-i âtî vekîl olduğu Hafız Molla Abdurrahman b. İsmail ve Hamza Çavuş Ağa b. Mehmed nâm kimesneler şehâdetleriyle şer‘an sâbit ve zâtı şâhidân-ı mezbûrân ta‘rîfleriyle mu‘arrefe olan Rabia Hatun bt. Mehmed meclis-i şer‘-i hatîr-i lâzımü’t-tevkīrde bi’l-asâle ve bi’l-vekâle takrîr-i kelâm ve bast-ı merâm edip mahalle-i mezbûrede vâki‘ bir tarafdan Kahveci el-Hâc Mustafa veresesi menzili ve bir tarafdan benim tasarrufumda olan vakıf menzil ve ba‘zan es-Seyyid Mehmed menzili ve iki tarafdan tarîk-i âm ile derûnunda bir bi’r-i mâ ve müştemilât-ı sâireyi hâvî bir bâb mülk menzil sekiz sehm i‘tibârıyla bir sehmi irsen ve yedi sehmi şirâen mülk ve hakkım olduğu hâlde ben menzil-i mahdûd-ı mezkûrun nısf-ı şâyi‘ini zevcim müvekkilim mezbûr Ali Odabaşı Ağa’ya semen-i medfû‘ ve ma‘lûma bey‘ ve temlik ve teslîm ve ol dahi ba‘de’l-iştirâ ve’t-temellük ve’t-tesellüm ve’l-kabûl ol-vechile menzil-i mahdûd-ı mezkûrun nısf-ı şâyi‘i benim ve nısf-ı şâyi‘-i âharı dahi zevcim müvekkilim mezbûr Ali Odabaşı Ağa’nın yedimizde mülk ve hakkımız iken menzil-i mahdûd-ı mezkûr ile yedimizde olan mülknâme hüccetlerimiz bundan akdem vukū‘ bulan harîki kebîr-i gālibde bi’l-külliye muhterik olmağla takrîrim zabt ve tahrîr ve husûs-ı mezkûra vukūf-ı tammı olan bî-garaz Müslimînden suâl ve istihbâr ve haberleri hüccet olunmak bi’l-asâle ve bi’l-vekâle matlûbumdur dedikde hakīkat-i hâl bi’l-cümle mukırre-i mezbûre Rabia Hatun’un bâlâda bast ü beyân ve şerh ü ayân eylediği minvâl üzere olduğunu mahalle-i mezbûre ahâlisinden İmâm Hafız b. İbrahim Efendi b. Ali ve Müezzin Molla Mehmed Said b. Mehmed ve Ali Efendi b. İsmail ve İsmail Ağa b. Mustafa ve es- Ağa b. Mesud ve Mustafa Çavuş Ağa b. Ali ve Ali Çavuş Ağa b. Mustafa nâm kimesnelerden her biri meclis-i şer‘de alâ-tarîki’ş-şehâde haber vermeleriyle vâki‘ü’l-hâl hıfzen li’l-makāl mâ-vaka‘a bi’t-taleb.<br><br>Fî 15 min-C sene 1197<br><br>Eş-şâhidûnü’s-sâbıkūnü’s-sâbıkūn ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=11048"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11050"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b452"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o622"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>