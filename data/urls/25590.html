﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 611<br>Hüküm no: 703<br>Orijinal metin no: [89M/b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Mehmed’e ait mülk arsa ile Valide Sultan’a ait mülk arsanın değiştirilmesi</b><br><br>Mahmiye-i İstanbul’da hâlâ Adliye ta‘bîr olunup müceddeden binâ olunan câmi‘-i şerîf kurbünde lede’l-ahâlî ma‘lûmü’l-hudûd tûlen ve arzan be-hesâb-ı şatrancî altmış üç zirâ‘ arsa-i memlûke üzerine mebnî olup binâsı bin yetmiş Zilka‘desi’nin on altıncı gününde vâki‘ olan harîk-i gālibde muhterik oldukda bâkī olan arsa-i sırfanın mutasarrıfe ve mâlikesi hâfızetü’l-kitâb Âişe Hatun bt. Mehmed tarafından husûs-ı âti’l-beyânı ikrâra vekîl-i sâbitü’l-vekâlesi sadrî kebîr oğlu İbrahim Çelebi b. Şükrullah meclis-i şer‘de Sultanü’l-muhadderât bürhânü’l-mutahharât Hazret-i Vâlide Sultan -dâmet ismetuhâ- taraf-ı bâhirü’ş-şereflerinden kethudâlıkları hizmeti ile şeref-yâb olan umdetü’l-emâcid ve’l-e‘âlî câmi‘ü’l-mehâmid ve’l-meâli ‘izzetlü Hasan Ağa b. Mehmed Ağa hazretleri muvâcehesinde bi’l-vekâle ikrâr ve i‘tirâf edip akd-i âtî sudûruna değin silk-i mülkümde münselik olan arsa-i mezkûresini mûmâ-ileyh Hasan Ağa hazretlerine râyic fi’l-vakt yirmi beş bin akçeye bey‘ ve teslîm ol dahi Sultan -ı müşârün-ileyhâ hazretleri için iştirâ ve tesellüm etdikden sonra semeni olan meblağ-ı mezbûr yirmi beş bin akçe mukābelesinde mûmâ-ileyh Hasan Ağa hazretleri müşârün-ileyh Vâlide Sultan hazretlerine mahrûse-i Galata’da vâki‘ ma‘lûmü’l-hudûd olup mülkiyetine hükm-i şer‘î lâhık ve hatt-ı hümâyûn-ı sa‘âdet-makrûnla temlîk olunan Yani Kenîsesi demekle ma‘rûf olan kenîsenin kıble tarafında vâki‘ iki yüz dört zirâ‘ arsa-i mebniye bana def‘ ü teslîm ve mahâllinde kabzına taslît etdikde ben dahi müvekkilem için tesellüm ve kabz eyledim min-ba‘d arsa-i muhterika-i memlûke Sultan -ı müşârün-ileyh hazretlerinin mülk-i müşterâları olup keyfe mâ teşâ’ mutasarrıfe olsunlar dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-işrîn min-Şevvali’l-mükerrem li-sene isneteyn ve seb‘în ve elf.<br><br>Şuhûdü’l-hâl: Umdetü’l-a‘yân İbrahim Ağa el-emîn, Mustafa Ağa ser-mi‘mârân, Umdetü erbâbü’t-tahrîr ve’l-kalem Murtazallah?, Ali Efendi b. ( ), Ahmed Çelebi b. ( ), Mehmed Ağa el-mütevellî.</p>          <br><a title="Önceki sayfa" style="text-decoration:none" href="./ayrmetin.php?idno=25589"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25591"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b611"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o976"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>