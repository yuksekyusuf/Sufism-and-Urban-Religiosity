﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 135<br>Hüküm no: 107<br>Orijinal metin no: [52-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tanzim edilmiş olan bütün senet, kefalet ve şirket mukavelenamelerinin resm-i nisbiye tâbi olduğu</b><br><br>Taraf-ı âlî-yi cenâb-ı Meşîhat-penâhîye<br><br>Ma‘rûz-ı bende-i dîrîneleridir ki,<br><br>Mu‘ayyen kıymet veyâ meblağ üzerine yapılmış olan kâffe-i senedât ve kefâlet ve şirket ve mukāvelenâmelerin resm-i nisbiye tâbi‘ olacağı damga ve varaka-i sahîha nizâmlarının üçüncü ve beşinci maddeleri ahkâmı iktizâsından olduğu hâlde ba‘zı devâirden vukū‘ bulan mübâya‘ât için bâyi‘ ve müte‘ahhidlerle te‘âtî olunan senedât ve mukāvelenâmelerde mübâya‘a olunan erzâk ve eşyâ-yı sâirenin yalnız beher zirâ‘ veyâ aded-i fiyâtı gösterilip esmân-ı hâsıla-i mecmû‘ası tasrîh olunmaması gûyâ meblağ-ı mu‘ayyen olmadığı ser-rişte ile o gibi senedât ve mukāvelenâmelerin evrâk-ı maktû‘a ya‘ni on guruşluk varaka üzerine tanzîm ve te‘âtî olunmakda idiği haber alınıp hâlbuki mikdâr-ı zirâ‘ ve kıyye ve adedi ve beherine kaçar guruş fiyât vaz‘ eylediği ma‘lûm olan eşyânın mecmû‘-ı esmân-ı hâsılası dahi inde’l-hesâb mütebeyyen iken meblağ-ı mu‘ayyen olmadığını vesîle ile bu gibi senedât ve mukāvelenâmelerin resm-i nisbîden çıkarılması hasâr-ı hazîneyi dâ‘î ve sû-i sirâyeti? müeddî göründüğü beyânıyla ba‘de ezîn varaka-i sahîha-i nisbiye üzerine tanzîmi iktizâ eden senedât ve mukāvelenâmelerin nizâmen şâyân-ı kabûl olmayan o misillü te’vîlât ibnâen? varaka-i maktû‘a üzerine yazılması âdetinin terki ve ahkâm-ı nizâmiyenin malını bi’t-tamam muhâfazası husûsunun ta‘mîmen her tarafa iş‘âr ve tavsiyesi Rüsûmât Emânet-i behiyesinden bâ-tezkire beyân ve ifâde kılınmış ve keyfiyet bi’l-cümle devâir-i merkeziye ile vilâyâta ve idâre-i mahsûsada bulunan mutasarrıflıklara bildirilmiş olmağla taraf-ı âlî-yi Fetvâ-penâhîlerinden dahi nizâ[mnâ]me-i mezkûre ahkâmınca icrâsı bâbında emr ü irâde hazret-i men-lehu’l-emrindir.<br><br>Fî 9 Cumâdelâhire sene [1]291 ve fî 11 Temmuz sene [1]290.<br><br>Mukābele şüd.</p>          <br><a title="Önceki sayfa" style="text-decoration:none" href="./ayrmetin.php?idno=36031"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36033"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b135"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o583"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>