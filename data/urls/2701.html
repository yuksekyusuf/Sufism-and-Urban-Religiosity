﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 323<br>Hüküm no: 383<br>Orijinal metin no: [72a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Hamza Ağa’nın varislerinin menzil hisselerini Mısır kadılarından Abdülmümin Efendi’ye satmaları</b><br><br>Mahmiye-i İstanbul’da Sultan Selim Hân -aleyhi’r-rahmetü ve’l-gufrân- câmi‘-i şerîfi ve ma‘bed-i latîfi kurbünde Koğacıdede mahallesi ahâlîsinden iken bundan akdem cezîre-i Girid’de vefât eden Hamza Ağa b. Eyüb’ün verâseti sulbiye kebîre kızı Ümmühani Hatun ile sulbiye sagīre kızları Âişe ve Hadîce’ye ve li-ebeveyn er karındaşları Şa‘bân Ağa ve Ali Ağa ve Veli Ağa’ya münhasıra olduğu şer‘an mütehakkık oldukdan sonra sagīreteyn-i mezbûreteynin vasiyy-i muhtârları olup mezbûre Ümmühani Hatun’un zevci ve tarafından husûs-ı âti’l-beyâna vekîli olduğu zâtını ma‘rifet-i şer‘iyye ile ârifân olup mahmiye-i mezbûre mahallâtından Debbâğ Yunus mahallesinden Sinan Beşe b. Mehmed ve Papasoğlu mahallesinden Zülfikar Bey b. Abdullah şehâdetleri ile şer‘an sâbit olup ve merkūm Veli Ağa tarafından dahi şâhidân-ı mezbûrân şehâdetleriyle sâbitü’l-vekâle vekîl olan umdetü’l-akrân Ali Ağa b. Osman nâm kimesne vesâyeten ve vekâleten ve mezbûr Şa‘bân Ağa kendi tarafından asıl ve li-ebeveyn karındaşı merhûm Ali Ağa tarafından husûs-ı câi’l-beyâna vekîl olup şâhidân-ı mezbûrân şehâdetleriyle şer‘an vekâleti sâbite oldukdan sonra vekâleten meclis-i şer‘-i şerîf-i Ahmedî ve mahfil-i dîn-i münîf-i Muhammedî’de sâbıkā diyâr-ı Mısriye’de Mahalletü’l-kübrâ kādısı olan bâ‘isü’l-kitâb umdetü kuzâti’l-islâm zübtedü’l-vülâti’l-enâm Abdülmümin Efendi b. Mustafa mahzarında her biri ikrâr-ı tâm ve takrîr-i kelâm edip tereke-i müteveffâ-yı mezbûrdan olup mahalle-i mezbûrede vâki‘ bir tarafdan müteveffâ-yı mezbûrun bi-tarîkı’l-vasiye vakfı olan menzil ve bir tarafan umdetü’l-müderrisîn ve’l-mehâdîmü’l-kirâm Abdullah Efendizâde Mustafa Efendi mülkü ve bir tarafdan Tekye Mescid demekle ma‘rûf mescid-i şerîfe mürûr eden tarîk-i âm ve bir tarafdan ba‘zan Mahmud Efendi Vakfı ve ba‘zan Sebzehâne Kâtibi umdetü erbâbi’t-tahrîr ve’l-kalem Ömer Efendi mülkü ile mahdûd mûmâ-ileyh Mustafa Efendi mülkü tarafından birisi kubbeli ikisi kubbesiz üç bâb oda ve taraf-ı mukābilinde iki bâb oda ve bir kebîr orta sofa ve dehliz-i kebîr ve bir kenîf ve bir kebîr tahta-pûş ve tahtânî bir kârgîr mahzen ve üç bâb oda ve bir kebîr mahtab ve mahtab-ı mezbûr içinde zîr-i zemînde bir kârgîr mahzen ve bir kilâr ve bir matbah ve câmekânlı iki halvetli iki kurnalı bir kenîfli bir hamam ve bir fırın ve hamâm-ı mezbûre muttasıl başka sokak kapısı tahtânî iki oda ve bir sofa ve bir kenîf ve zât-ı eşcâr-ı müsmire ve gayr-ı müsmire hadîka ve hadîka-i mezbûre içinde bir su kuyusu ve bir sokak kapısı ve âhar hudûdundan müteveffâ-yı mezbûrun vech-i muharrer üzere vakfı olan menzilin tarafından arzen iki zirâ‘ altı parmak arsa-i hâliyeyi müştemil olan menzil harâbe müşrif olduğu keşif ve müşâhede olunup ve hâsılı harcına vefâ etmeyip ve tenkīs? ve taksîm olunduğu sûretde sagīretân-ı mezbûretânın hisseleri müntefi‘un-bih olmamağla sagīretân-ı mezbûretânın hisselerini bey‘ sagīretân-ı mezbûretâna enfa‘ olmağın menzil-i mezkûru vakıf olan menzil-i mezkûr içinde vâki‘ kuyudan mülk olan hamâm-ı mezkûra giden suyun mecrâsında olup zîr-i zemînde olan beynimizde ma‘lûm kurşun borulu safka-i vâhide ile mûmâ-ileyh Abdülmümin Efendi’ye tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile iki bin yüz elli kıt‘a esedî guruşa bey‘ ve teslîm edip ol dahi iştirâ ve kabûl ve tesellüm eyledikden sonra semeni olan meblağ-ı mezkûr iki bin yüz elli kıt‘a esedî guruşu yedinden asâlet ve vesâyet ve vekâletim hasebiyle tamâmen alıp kabz eyledik. Ba‘de’l-yevm menzil-i mahdûd-ı mezbûr mûmâ-ileyh Abdülmümin Efendi’nin mülk-i müşterâsı olmuşdur, keyfe mâ yeşâ ve yahtâr mutasarrıf olsun dediklerinde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb ü imlâ olundu.<br><br>Fi’l-yevmi’r-râbi‘ aşer min-Şa‘bâni’l-mu‘azzam li-sene ihdâ ve semânin ve elf.<br><br>Şuhûdü’l-hâl: Umdetü’l-müderrisîni’l-kirâm zübdetü’l-muhakkıkīni’l-fihâm es-Seyyid Ebussuud Efendi, umdetü’l-müderrisîni’l-kirâm Ahmed Efendi b. Mehmed Ağa en-nâib bi’l-bâb, Zübdetü’l-müderrisîni’l-kirâm Mustafa Efendi b. el-merhûm Abdullah Efendi el-muhâsib, umdetü’l-müderrisîni’l-kirâm Abdullah Efendi, mefharü’l-müderrisîni’l-kirâm Zeki Ahmed Efendi, fahrü’l-kuzât Mehmed Efendi, [72b] Abdurrahim Efendi el-imâm, es-Seyyid Şeyh Mehmed Efendi b. Abdülbaki Efendi, Ahmed Efendi b. Mustafa Ağa, umdetü’l-a‘yân ve’l-ekfâ Hüseyin Ağa kethüdâ-yı hazret-i efendi, Abdullah Efendi b. Yusuf, Derviş Çelebi tâbi‘-i efendi, Ali Çelebi b. Ahmed, el-Hâc Mehmed b. Sinan tâbi‘-i Osman Efendi, fahrü’l-a‘yân ve’l-ekfâ Abdünnebi Ağa, mefharü’l-müderrisîni’l-kirâm Abdülhalim Efendi, Şah Mehmed Çelebi b. Abdullah, Mehmed Çelebi b. Abdülmennan kethüdâ-yı muhzırân, umdetü’l-kuzât İbrahim Efendi b. eş-Şeyh Hızır Efendi, fahrü’l-müderrisîn Mehmed Efendi b. ( ), Mehmed Beşe b. Hasan tâbi‘-i Efendi ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=2700"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2702"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b323"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o552"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>