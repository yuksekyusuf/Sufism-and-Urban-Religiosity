﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 194<br>Hüküm no: 125<br>Orijinal metin no: [46b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şeyh Osman’nın Kudüs surresinden alacağını surre emini Mehmed Çavuş’tan tahsil ettiği</b><br><br>Mahrûse-i Kuds-i şerîf sükkânından fahrü’s-sulehâ eş-Şeyh Osman b. Mahmud meclis-i şer‘-i şerîfde bin yirmi üç senesinde Kuds-i şerîf fukarâsına irsâl olunan surrenin emîni olan müftehârü’l-a‘yân Mehmed Çavuş b. Abdülmennan mahzarında ikrâr ve takrîr-i kelâm edip zikr olunan surreden yedimde olan berât-ı sultânî ve defter-i hâkānî mûcebince yılda otuz altı buçuk altına mutasarrıf olup merhûm Sultân Süleyman Hân aleyhi’r-rahme ve’l-gufrân hazretlerinin rûhi’çün yevmî dört akçe vazîfe ile cüz’-i şerîf tilâvet edip yılda on iki altına mutasarrıf olmağın hâlâ emîn-i müşârun-ileyh Mehmed Çavuş zikr olunan surreden ta‘yîn olunan otuz altı buçuk altını <<bana def‘>> ve eczâ’-i şerîf vazîfesinden bir yılda müctemi‘ olan on iki altını cem‘an kırk sekiz buçuk altını bana def‘ ve teslîm eyledi ben dahi yedinden kabz ve tesellüm eyledim. Emîn-i müşârun-ileyhin yedinde sene-i mezbûreden bir habbe hakkım bâkī kalmadı dedikde mukırr-ı mezbûrun vech-i meşrûh üzere cârî olan ikrârın emîn-i müşârun-ileyh dahi vicâhen ve şifâhen tasdîk eyledikde mâ-hüve’l-vâkı‘ gıbbe’t-taleb ketb olundu.<br><br>Tahrîren fî-evâhiri Cemâziyelâhire li-sene selâse ve ışrîn ve elf.<br><br>Şühûdü’l-hâl: Fahrü’l-akrân Siyavuş Ağa b. Abdülmennan, Ebubekir b. Ahmed, Teberdâr Ahmed Bey, Mehmed Bey b. Ebubekir el-Kürdî ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11455"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11457"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b194"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o780"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>