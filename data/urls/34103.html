﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 374<br>Hüküm no: 196<br>Orijinal metin no: [68b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Asakir-i Mansûre Ordusu’na asker yazılması</b><br><br>Mahallâtdan Asâkir-i Mansûre’ye neferât idhâli<br><br>Bâ-sahh-ı âlî<br><br>Sa‘âdetlü atûfetlü serasker paşa hazretleri ve İstanbul ve Havass-ı Refîa ve Üsküdar kādıları fazîletli efendiler<br><br>Fe-lillâhi’l-hamd ve’l-minne dâhil-i dâire-i intizâm olan Asâkir-i Mansûre-i Muhammediye’nin mensûb oldukları nâm-ı sâmî-i hazret-i risâlet-penâhî feyz ve meymenetine mazhariyetle bu sene-i mübârekede vukū‘ bulan muhârebâtda baş düşmanda sîne gererek ızhâr-ı sebât ve metânet ve tahsîl-i dest-mâye-i fevz ve gālibiyet eyledikleri meşhûd ve bu cihetle asâkir-i merkūmenin gün be-gün teksîr ve tevfîri ehass-ı matlûb ve maksûd idüğü bedîhî ve rû-nümûde olduğuna binâen ber-muktezâ-yı irâde-i seniyye bu def‘a küşâd olunan Asâkir-i Mansûre tabûrları için taşra sancaklardan tertîb olunmuş olan asâkirin bi’l-ikdâm tamamen celb ve tahrîrlerine bakılmakda ise de zât-ı şevket-meâb-ı mülûkâneye mahsûs olmak üzere tertîb ve küşâd buyrulmuş olan [69a] asâkir-i hâssa tabûrlarının dahi hadd-i lâyıkında bulunması lâzimeden ve-lillâhi’l-hamd ve’l-minne dârü’s-saltanatü’s-seniyye sevâd-ı a‘zam ve sekenesinin bi’l-hâssa isti‘dâd ve kābiliyet-i mâderzâdları muktezâsından olarak Asâkir-i Mansûre-i Muhammediye silkine hâhişleri vâzıhât ve şimdiye kadar kendisinin ve hâhişleriyle asâkir-i hâssaya Dersa‘âdet sekenesinden haylice asâkir tahrîr olunduğu misillü Âsitâne-i sa‘âdet-âşiyâna ve havâlîsi mahallâtı ahâlî ve sekenesinden iktizâsına göre mütehammil olan mahallerinden bi’l-intihâb mahallât imâmı ve vücûhları ma‘rifetleriyle münâsib olanlardan birer ikişer üçer beşer neferin kendi hâhiş ve istekleriyle tertîb ve tedârik ve asâkir-i hâssa-i şâhâne silkine idhâl olunması husûsu irâde-i seniyye-i mülûkâne muktezâsından olmağla ber-minvâl-i muharrer Dersa‘âdet ve havâlîsi mahallâtı ahâlîsi ve sekenesinden kendi istekleriyle münâsibi vechile asker tahrîr ve tertîbi râbıta-i hasenesini ikmâle mübâderet ve icrâ-yı muktezâ-yı irâde-i seniyyeye sarf-ı mâ-hasale makderet eyleyesiz deyü<br><br>Fî 29 C sene 1244</p>          <br><a title="Önceki sayfa" style="text-decoration:none" href="./ayrmetin.php?idno=34102"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34104"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b374"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o492"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>