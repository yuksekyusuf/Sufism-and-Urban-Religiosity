﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 183<br>Hüküm no: 150<br>Orijinal metin no: [21b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nimetullah Hatun’un evini Abdülkerim Ağa’ya sattığı</b><br><br>Mübâya‘a<br><br>Medîne-i Üsküdar’da Kadıasker mahallesinde sâkine ve zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan Nimetullah Hatun bt. el-Hâc Bayram meclis-i şer‘-i şerîf-i âlî-kadrde sâhib-i hâzihi’l-vesîka fahrü’l-emâsil ve’l-akrân Abdülkerim Ağa b. Ahmed muvâcehesinde ikrâr-ı tâm ve takrîr-i kelâm edip zikri câî akdin sudûruna değin yedimde mülk ve hakkım olup mahalle-i merkūmede vâki‘ etrâf-ı erba‘ası Yusuf Beşe ve İbrahim Çelebi ve çorbacı odaları ve Molla Beşir ve Hoca Hatun menzilleri ve tarîk-i âm ile mahdûd hâriciye ve dâhiliyesinde fevkānî dört oda ve bir kilâr ve bir matbah ve bir sofa ve tahtânî ahur ve samânhâne ve üç aded bi’r-i mâ ve hadîkayı müştemil mülk menzilimi alâ mâ yeştemilühû ve yahvîhi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile merkūm Abdülkerim Ağa’ya bin guruşa bey‘ ve temlîk ve teslîm eylediğimde ol dahi ber-vech-i mübeyyen iştirâ ve temellük ve kabz ve tesellüm ve kabûl edip semen-i mebî‘-i mezbûr bin guruşu müşteri-yi merkūm Abdülkerim Ağa yedinden tamâmen ahz u kabz eyledim ba‘de’l-yevm menzil-i mahdûd-ı mezkûrda benim kat‘an alâka ve medhalim kalmayıp merkūm Abdülkerim Ağa’nın mülk-i müşterâsı olmuşdur keyfe mâ yeşâ’ ve yehtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâmin aşer min-Muharremi’l-harâm sene 1153.<br><br>Şuhûdü’l-hâl: Fahrü’l-müderrisîni’l-kirâm el-Hâc İbrahim Efendi, umdetü’l-meşâyihi’l-kirâm Himmetzâde Şükûrî Efendi, fahrü’l-meşâyihi’l-kirâm Himmetzâde es-Seyyid Mehmed Nurullah Efendi, fahrü’l-müderrisîni’l-kirâm Hıfzı el-Hâc Mehmed Efendi, mefharü’l-meşâyih Hüseyin Efendi Şeyh-i Câmi‘-i Küçük Ayasofya, İmâm Hâfız Mehmed Efendi b. Abdullah, Mustafa Çelebi b. İsmail, Yusuf b. Abdullah, İsmail Çelebi b. Hacı Ali, Mehmed b. Abdullah, Tahtacı Mehmed Çelebi b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=6365"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6367"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b183"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o661"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>