﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 308<br>Hüküm no: 355<br>Orijinal metin no: [70b-4, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Muhallefatı Beytülmal tarafından zabtedilen İslam b. Habib’in evinin müzayede ile satıldığı</b><br><br>Âti’l-beyân müteveffânın muhallefâtına vâzı‘-ı yed olan Dârü’s-saltanati’s-seniyye mahmiye-i Kostantıniyye’de vâki‘ Beytü’l-mâl-i hâs emîni aynü’l-a‘yân Abdullah Çavuş b. Hızır meclis-i şer‘-i şerîfe hâzır olup, bundan akdem mahmiye-i Kostantıniyye mahallâtından Çukurbostan mahallesinde vefât eden İslâm b. Habib’in muhallefâtındaki, mahalle-i mezbûrede vâki‘, hudûdu bir tarafından Hadice bt. Mehmed mülkü, bir tarafından Rencber Sinan mülkü, bir tarafından da tarîk-ı âm ile mahdûd olan çatma ta‘bîr edilen ahşabdan ma‘mûl iki hâneyi cümle tevâbi‘i ve levâhıkı ile râyicü’l-vakt dokuz bin akçe semen-i mu‘ayyen-i makbûzla bâ‘is-i hâze’s-sicil fahrü’l-eşbâh Osman Bey b. Abdullah nâm cündiye îcâb ve kabûlü hâvî bey‘-i bâtt-ı sahîh-i şer‘î ile bey‘ ettiğini ikrâr eyledi. Mezbûr Osman Bey dahi kendi mâlıyla ve li-nefsihî iştirâ eyledi. Mubâya‘a-i mezbûre, menzileyn-i mesfûreynin, Beytü’l-mâl emîni kâtibi fahrü’l-muharrirîn İbrahim Bey b. Abdulmuin ma‘rifeti ile sûk-ı sultânîde ve mecma‘-ı nâs olan mahallerde tâlibîn ve râgıbîn beyninde kirâren müzâyede olunup ragabât-ı nâs bi’l-külliye münkatı‘a oldukdan sonra müşârün-ileyh üzerinde semen-i meblağ-ı merkūmda karâr edip ziyâde ile âhar tâlibi olmadığı ecilden vâki‘ oldu.<br><br>Cerâ zâlike ve hurrire fî-evâsıtı şehri Rebî‘i’l-âhir li-sene selâse ve elf.<br><br>Şühûdü’l-hâl: Mevlana Hasan b. Pîrî el-imâm, Yusuf b. Behram, Mustafa b. Abdullah, Ali b. Ömer, Mehmed b. Rıdvan</p>          <br><a title="Önceki sayfa" style="text-decoration:none" href="./ayrmetin.php?idno=35492"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35494"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b308"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o454"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>