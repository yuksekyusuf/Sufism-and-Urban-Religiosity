﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 478<br>Hüküm no: 430<br>Orijinal metin no: [135b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Vakfı’na ait el-Hac Büzürg mahallesindeki eve yanındaki arsanın ilhak olunması</b><br><br>Haremeyn-i Muhteremeyn Vakfı’ndan olup mahmiyye-i İstanbul’da el-Hâc Büzürg mahallesinde vâki‘ ma‘lûmü’l-hudûd olan menzilin icâre-i mu‘accele ve ayda otuz akçe ücret-i müeccele ile müste’ciri olup sâbıkā hâssa arabacıbaşı olan fahrü’l-akrân ( ) nâm kimesne mahfil-i kazâda takrîr-i kelâm edip zikr olunan menzilin tarîk-i mahsûsu için mevzû‘a olup tûlen on iki ve arzen beş zirâ‘ hesâb-ı şatrancî üzere altmış zirâ‘ arsa memer olmayıp tenhâ yerde vâki‘ olmağın bazı eşkıyâ nâ-mahrem ile cem‘iyet edip fi‘il-i şenî‘den hâlî değildir, kıbel-i şer‘-i şerîfden üzerine varılıp icâre takdîr olundukdan sonra menzil-i mezbûra ilhâk olunması matlûbumdur dedikde savb-ı şer‘-i mutahhardan Mevlânâ Halil Efendi ve hâssa mi‘mârlardan Üstâd Hasan Çelebi b. Hüseyin ve Üstâd Ali Çelebi b. Halil irsâl olunup anlar dahi vakf-ı mezbûra bi’l-fi‘il mütevellî olan fahrü’l-akrân Ömer Ağa b. Mustafa ile menzil-i mezbûrun üzerine varıp nazar ve mesâha ettiklerinde fi’l-vâki‘ arsa-i mezbûre zikr olunan menzilin tarîk-i mahsûsu olup tenhâ yerde vâki‘ olmağla bazı eşkıyâ nâ-mahrem ile cem‘iyet edip fi‘il-i şenî‘den hâlî olmayıp böyle kaldığı takdîrce nice fesâda mü’eddâ olması mukarrerdir, lâkin arsa-i merkūme menzil-i merkūmeye ilhâk olunursa her vechile vakfa nâfi‘ ve vech-i muharrer üzere fi‘il-i şenî‘den hâlî olduğu mütehakkık ve ecr-i misl ayda beş akçe olup ândan ziyâdeye tahammülü olmadığı [136a] <<mütehakkık ve [e]cr-i misl ayda beş akçe olup ândan ziyâdeye tahammülü olmadığı>> mütebeyyin olmağın mütevellî-i mezbûr arsa-i mezbûru menzil-i mârru’z-zikre ilhâk olunmak üzere ayda beş akçe icâre-i müeccele ile merkūma îcâr edip ol dahi [vech-i muharrer] üzere istîcâr ve [kabûl] ettiğini mevlânâ-yı mezbûr mahallinde tahrîr, ba‘dehû meclis-i şer‘de haber vermeğin mâ-vaka‘a gıbbe’t-taleb ketb u sebt olundu.<br><br>Tahrîren fî-evâili şehri Rebî‘i’l-âhir sene hamse ve selâsîn ve elf mine’l-hicret.<br><br>Şühûdü’l-hâl: Mehmed [b.] Nimetullah el-imâm, Bahtiyar b. Hüseyin el-müezzin, Mustafa b. Ca‘fer el-müezzin, Mehmed Çelebi b. Mustafa, Mustafa Çelebi b. Ali, Murad b. Ali, İsmail b. Ömer ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11760"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11762"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b478"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o691"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>