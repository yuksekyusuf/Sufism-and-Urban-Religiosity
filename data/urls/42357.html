﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 229<br>Hüküm no: 251<br>Orijinal metin no: [47b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Miroğlu Ömer’in mirası hususunda varislerinin davacı oldukları</b><br><br>Bâ-hatem-i hazret-i efendi,<br><br>Ma‘rûz,<br><br>Vâlide Hanı tüccârından olup bin yüz altmış altı senesi Zilka‘desi’nde tarîk-i hacc-ı şerîfde vefat eden Miroğlu el-Hâc Ömer Ağa b. el-Hâc Mustafa’nın verâseti zevce-i menkûha-i metrûkeleri Hâce Emetullah bt. Abdullah ve Bahri bt. Abdullah ve Ümmühani bt. Abdullah nâm hatunlar ile sulbî kebîr oğulları es-Seyyid el-Hâc Abdulkadir Ağa ve el-hâc İbrahim Ağa ve el-Hâc Mahmud Ağa’ya ve sulbiye kebîre kızları Hadice ve Âişe ve Naile’ye inhisârı tahakkukundan sonra zâtları ta‘rîf-i şer‘î ile mu‘arrefe olan sâhibetey-i arzuhâl mezbûretân Hadice ve Âişe dîvân-ı âlîlerinde ma‘kūd meclis-i şer‘-i münîrde babaları müteveffâ-yı mezbûrun sülüs malından vesâyâsını tenfîze vasiyy-i muhtârı olan karındaşları mezbûr es-Seyyid Abdulkadir Ağa ile nâzırı muhtârı karındaşları mezbûr el-Hâc İbrahim Ağa muvâcehelerinde babamız ve mûrisimiz müteveffâ-yı mezbûrun terekesinden kādıasker-i esbak inâyetlü âtıfetlü Dâmâdzâde Feyzullah Efendi hazretlerinin imzâsıyla mümzâ ve hatemiyle mahtûm bir kıt‘a kassâm defteri mantûkunca hisselerimize isâbet eden on yedişer bin yedişer yüz seksen sekiz buçuk ve sâbıkā askerî kassâmı olup hâlâ Selanik kādısı mevâlî-i i‘zâmdan Hafız Mustafa Efendi’nin mümzâ ve mahtûm bir kıt‘a defteri mantûkunca isâbet eden on dört bin ikişer yüz altmış altışar guruş ki cem‘an her birimizin hisse-i irsiyemize isâbet eden otuz ikişer bin elli dörder buçuk guruş hisse-i irsiyelerimizi vasiyy-i mezbûr yedinden tamâmen ahz u kabz etmiş idik. Lâkin vasiyy-i merkūm es-Seyyid el-Hâc Abdulkadir Ağa ile nâzır-ı mezbûr el-Hâc İbrahim Ağa babamızın fevti haberi geldikde bize haber etmeksizin babamızın Han-ı mezkûrda vâki‘ odasını açıp derûnunda mevcûd babamızın nükūd-ı memlûkesinden ber-vech-i muharrer cümlemize mevrûs olan bir demir sandık içinde mevzû‘ sâfî fındık altını olmak üzere üç yüz elli bin guruş ile hacc-ı şerîfe azîmeti esnâsında sermâye olmak üzere ber-vech-i iştirâk babamızın malından ve yedinden ahz u kabz eyledikleri yüz elli bin guruşdan defter-i kassâma idhâl olunan otuz beş bin guruşdan mâ‘adâ yed ve zimmetlerinde kalan yüz on beş bin guruş ki cem‘an dört yüz altmış beş bin guruşu karındaşlarımız mezbûrân es-Seyyid el-Hâc Abdulkadir Ağa ve el-Hâc İbrahim Ağa defter-i kassâma idhâl etmeyip hâric-ez defter ketm ü ihfâ ve bi-gayr-ı hakkın müstakıllen ahz u kabz etmeleriyle hâlâ meblağ-ı mezbûrdan her birimize isâbet eden kırk beşer bin yüz sekizer guruş otuz beşer akçeyi hisse-i irsiyelerimizi karındaşlarımız mezbûrândan taleb ederiz deyü ba‘de’d-da‘vâ ve’l-inkâr müdde‘iyetân-ı mezbûretân ber-vech-i muharrer müdde‘âlarını beyân için bi’d-defa‘ât dîvân-ı âlîde ba‘de’l-istimhâl ve’l-imhâl bir vechile beyân edemeyip yine huzûr-ı hazret-i sadrıazamîde talebleriyle mezbûrân es-Seyyid el-Hâc Abdulkadir Ağa ve el-Hâc İbrahim Ağa’dan her birine muvâcehelerinde vech-i şer‘î üzere yemîn verilip mûcebiyle müdde‘iyetân-ı mezbûretân Hadice ve Âişe husûs-ı mezkûr için karındaşları mezbûrân es-Seyyid el-Hâc Abdulkadir Ağa ve el-Hâc İbrahim Ağa’dan her birine bilâ-beyyine-i âdile bî-vech mu‘ârazadan men‘ olundukları huzûr-ı âlîlerine i‘lâm olundu.<br><br>Fî 24 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42356"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42358"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b229"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o568"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>