﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 182<br>Hüküm no: 121<br>Orijinal metin no: [26b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Ağa’nın, Beyşehir mütesellimi İbrahim Edhem Efendi’ye açtığı davasını geri çektiği</b><br><br>6000 guruşdan meccânen ibrâ<br><br>Ma‘rûz<br><br>Anadolu’da Beyşehir kazâsına muzâfe Karadiken karyesi ahâlîsinden sahib-i arzuhâl Baklavacıoğlu es-Seyyid el-Hâc Hasan Ağa b. es-Seyyid el-Hâc Abdülbaki nâm kimesne evvelen Çarşamba günü Arz Odası’nda huzûr-ı lâmi‘u’n-nûr-ı sadâret-penâhîlerinde ve ba‘dehû bi’t-terâzî dâ‘îhânelerinde ma‘kūd meclis-i şer‘-i münîrde mukaddemâ Beyşehir sancağı mütesellimi olup bu def‘a yine livâ-i mezbûra taraf-ı saltanat-ı seniyyeden mütesellim nasb olunan hâcegân-ı Dîvân-ı hümâyûndan derûn-ı arzuhâlde mezkûru’l-ism İbrahim Edhem Efendi b. Süleyman muvâcehesinde mûmâ-ileyh İbrahim Edhem Efendi mukaddemâ livâ-i mezbûr mütesellimi iken beni bi-gayr-ı hakkın habs ve cerîme nâmıyla mâlımdan zulmen altı bin guruş ile dört yüz guruş kıymetli bir re’s katırımı ahz ve istihlâk etmekle nakd-i merkūm ile zikrolunan katırın kıymet-i şer‘iyyesini [27a] mûmâ-ileyhden istirdâd ederim deyü da‘vâya tesâddî etmişdim el-hâletü hâzihî ben da‘vâ-yı mezkûremden rızâmla meccânen fâriğ olup bi’l-cümle husûs-ı mezkûra <<müte‘allika âmme-i da‘vâdan>> ve sâir cemî‘ hukūk-ı şer‘iyyeye müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ ve ıskāt eyledik deyü takrîrini mûmâ-ileyh İbrahim Edhem Efendi tasdîk eylediği İstanbul Mahkemesi’nden huzûr.<br><br>Fî-gurreti R sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33547"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33549"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b182"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o594"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>