﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 125<br>Hüküm no: 89<br>Orijinal metin no: [18b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yahudi iken Müslüman olan Ahmed’in Abraham v. Kamal aleyhindeki menzil davasında anlaşma sağlanması</b><br><br>Mahmiye-i İstanbul’da Gürüz [Kadiz] cemâ‘atinden olup medîne-i Üsküdar’a tâbi‘ karye-i Kuzguncuk’da sâkin iken bundan akdem hâlik olan Salomon nâm Yahûdinin sulbî oğlu ve hasren vârisi olup babası mezbûr Salomon’un helâkinden sonra şeref-i İslâm ile müşerref olan Ahmed nâm kimesne meclis-i şer‘-i hatîr-ı lâzımü’t-tevkīrde yine karye-i mezbûre sükkânından Abraham v. Kamal nâm Yahûdinin sulbî kebîr oğlu ve tarafından ikrâr-ı âti’l-beyânı tasdîka vekîl olup vekâleti yedinde olan mazmûnu müsbet hüccet-i şer‘iyye ile sâbite olan işbu bâ‘isü’s-sifr Kemâl nâm Yahûdi muvâcehesinde ikrâr ve takrîr-i kelâm edip babam mezbûr Salomon hâl-i hayâtında silk-i mülk-i sahîhinde münselik olup karye-i mezbûrede vâki‘ bir tarafdan Mayer v. Yako nâm Yahûdi mülkü ve bir tarafdan sâhil-i bahr ve bir tarafdan tarîk-i âm ve bir tarafdan müvekkil-i mezbûru âhar mülkü ile mahdûde arsa-i hâliyesini müvekkil-i merkūm Abraham’a altı yüz otuz kıt‘a esedî guruşa bâtten bey‘ ve teslîm, ol dahi vech-i muharrer üzere iştirâ ve kabûl ve kabz ve tesellüm eyledikden sonra semen-i mezbûru kable’l-ahz hâlik olup ba‘dehû ben semen-i mezbûrun beş yüz otuz esedî guruşunu ahz u kabz edip yüz guruşunu almadın altı yüz otuz esedî guruşu tamâmen aldım deyü ikrâr edip hüccet verdiğimden sonra semen-i mezbûrun yüz guruşunu aldım deyü ikrârımda kâzibim deyü da‘vâ etdiğimde müvekkil-i mezbûr dahi ikrâr-ı sahîh ile ikrâr etmiş idin demekle beynimizde nizâ‘-ı küllî vukū‘undan sonra muslihûn tavassut edip vekîl-i mezbûr ile beynimizde dört bin akçe üzerine inşâ-i akd-i sulh etdiklerinde ben dahi sulh-ı mezbûru kabûl ve bedel-i sulh olan meblağ-ı mezbûru yedinden ahz u kabz edip husûs-ı mezbûrda ve târîh-i kitâba gelince müvekkil-i mezbûr ve vekîl-i merkūm ile beynimizde cârî olan âmme-i hukūk-ı ma‘lûme ve mechûle da‘vâsından zimmetlerin ibrâ-i âm ile ibrâ ve iskāt eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis aşer min-Cumâdelâhire li-sene ihdâ ve semânîn ve elf.<br><br>Şuhûdü’l-hâl: Mehmed Çavuş b. Abdullah, Mehmed Bey b. Abdullah, Abdi Çelebi b. Hüseyin, Mehmed Çelebi b. Bayezid, Şükrullah Bey b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=2406"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2408"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b125"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o605"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>