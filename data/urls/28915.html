﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 643<br>Hüküm no: 499<br>Orijinal metin no: [167a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Donanma için gerekli olan doksan beş nefer kürekçinin temin edilerek tersaneye teslim edilmesi</b><br><br>Akzâ kuzâtü’l-Müslimîn evlâ vülâti’l-muvahhidîn ma‘denü’l-fazl ve’l-yakīn vârisü ulûmü’l-enbiyâi ve’l-mürselîn râfî‘u i‘lâmi’ş-şerî‘ati ve’d-dîn el-muhtassu bi-mezîd-i inâyeti’l-meliki’l-mu‘în mevlânâ İstanbul kadısı - zîdet fezailehû- tevkī‘-i refî‘-i hümâyûn vâsıl olucak ma‘lûm ola ki, inşâallâhu te‘âlâ evvel-bahâr-ı huceste-âsârda deryâ yüzüne çıkacak Donanma-yı hümâyûnum kadırgalari’çün her sene aynî kürekçi ihrâcı mu‘tâd-ı kadîm olup İstanbul etrâfı iskelelerinin kayıkçıyân ve peremeciyân ve mavnacıyân esnafının bir nefer kethudâlık ile doksan beş nefer aynî kürekçileri bin yüz yedi senesine mahsûb olmak üzere ihrâc ve teslîm-i tersâne etdirilmek fermânım olmuşdur. Buyurdum ki, hükm-i şerîfimle ( ) vardıkda bu bâbda sâdır olan emrim üzere amel edip dahi târih-i mezbûra mahsûb olmak üzere zikrolunan peremeciyân esnafı tavâyifinin ihrâcı lâzım gelen doksan beş nefer aynî kürekçileri mu‘accelen ihrâc ve nevrûzdan ( ) gün mukaddem teslîm-i tersâne-i âmirem etdirmekde mücidd ve sâ‘î olasın ve ihrâc olunan kürekçilerin yarar yerli kefîllerini alıp güçlü ve kuvvetli küreğe yarar tuvânâ kürekçiler olup alîl ve sabî ve mecnûn olmakdan ve bilâ-kefîl âdem yazmakdan ihtirâz eyleyesin ve zikrolunan aynî kürekçi neferâtı ihrâc ve teslîm-i Tersâne-i âmirem olundukda Tersâne-i âmirem emîninden -zîde mecduhû- memhûr temessük alıp itmâm-ı hizmet eyleyesin, şöyle ki zikrolunan kürekçiler aynî kürekçi ihrâc olunup akçe alınır mülâhazasıyla bir nefer kusûr komakdan ve vakt-i zamanıyla teslîm olunmamağla Donanma-yı hümâyûnum te’hîrine bâ‘is olmakdan be-gāyet ihtirâz eyleyesin, şöyle bilesin, alâmet-i şerîfe i‘timâd kılasın.<br><br>Tahrîren fi’l-yevmi’r-râbi‘ min-Şevvali’l-mükerrem li-sene sitte ve mie ve elf.<br><br>Veredehû fî 19 min-Receb sene 1107.<br><br>Be-makām-ı Edirne el-mahrûse.</p>          <br><a title="Önceki sayfa" style="text-decoration:none" href="./ayrmetin.php?idno=28914"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28916"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b643"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o749"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>