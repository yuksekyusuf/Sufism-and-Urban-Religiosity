﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 210<br>Hüküm no: 265<br>Orijinal metin no: [29a-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed Bey Vakfına ait boş arsanın Fazlullah Efendi’ye kiraya verilmesi</b><br><br>Mahmiye-i İstanbul’da Kara Emin demekle ma‘rûf olan merhûm Mehmed Bey vakfına bi’l-fi‘il mütevellî olan Derviş Çelebi b. Emrullah meclis-i şer‘-i şerîfde sevk-i kelâm edip, vakf-ı mezbûrdan olup mahmiye-i merkūmede Ahî Çelebi mahallesinde vâki‘ bir tarafı Kalaycı Üstâd Hüseyin dükkânına ve bir tarafı vakf-ı mezbûra ve bir tarafı mefharü’l-kuzât Fazlullah Efendi mülküne mülâsık olup, tûlen yirmi zirâ‘ ve arzen buçuk zirâ‘ olan arz-ı hâliyeye mûmâ-ileyh Fazlullah Efendi mukāta‘a ile tâlib olmağın, kıbel-i şer‘den üzerine varılıp arz-ı mezbûre ne mikdâr akçe mukāta‘aya mütehammildir ta‘yîn olunmak taleb ederim dedikde, savb-ı şer‘de Mevlânâ Mahmud Efendi irsâl olunup, hâssa mi‘mârlardan Üstâd Mustafa b. Abdullah ve Ali Bey b. Abdullah ve zeyl-i kitâbda mastûrü’l-esâmi olan bî-garaz Müslimîn ile mahall-i mezbûra varıp müşâhede ettiklerinde, zikr olunan arz-ı hâliyenin yılda otuz beş akçeye mütehammildir meblağ-ı merkūm tamamen ecr-i misildir deyû mi‘mârân-ı mezbûrân ve sâir bî-garaz Müslimîn ihbâr ettiklerini, mevlânâ-yı mezbûr mahallinde tahrîr ve mahfil-i kazâda takrîr ettikden sonra mütevellî-i mezbûr zikr olunan arz-ı hâliyeyi târih-i kitâb Safer gurresinden yılda otuz beş akçe mukāta‘a ile müşârun-ileyh Fazlullah Efendi’ye mukāta‘aya verdiğine i‘tirâf edip, ol dahi tasdîk ettikde, mâ hüve’l-vâki‘ ketb olundu. Tahrîren fî evâili Cemâziyelevvel li sene seb‘a ve ışrîn ve elf.<br><br><br>Şuhûdü’l-hâl: Ali Beşe b. Abdullah er-râcil, Ali Halîfe b. Mustafa el-imâm, Mehmed Efendi b. Mehmed, Ramazan Efendi b. Hamza ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24369"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24371"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b210"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o568"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>