﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 123<br>Hüküm no: 92<br>Orijinal metin no: [17a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Râbia Hatun’un hamile kızının vefatına sebep olduğu iddiasıyla Yorgancı İsmail aleyhine açtığı davanın reddedilmesi</b><br><br>Ma‘rûz,<br><br>Derûn-ı arzuhâlde mezkûretü’l-ism müteveffât Hadice bt. Hüseyin’in verâseti zevc-i metrûku Mustafa ile vâlidesi Râbia bt. Şa‘bân’a inhisârı tahakkukundan sonra zâtı ta‘rîf-i şer‘î ile mu‘arrefe olan mezbûre Râbia Hatun mahfil-i şer‘iyyâtda derûn-ı arzuhâlde mezkûrü’l-ism Yorganî İsmail Ağa b. Mehmed muvâcehesinde mezbûr İsmail Ağa’ya yorgancı metâ‘ı semeninden bâ-i‘lâm-ı şer‘î mahkûmün-bih yüz elli bir buçuk guruş deynim olmağla mezbûr İsmail Ağa meblağ-ı mezbûru târîh-i i‘lâm senesi Cemâziyelûlâsı’nın beşinci günü gāib ani’l-meclis mübâşir Bekir Çavuş ile Kıbleli Çeşmesi kurbünde sâkine olduğum menzilim kapısına gelip meblağ-ı mezkûru benden mutâlebe eyledikde kızım mezbûre Hadice vaz‘-ı haml için iskemlede olmağla ondan nâşî vaz‘-ı haml edemeyip sâhib-i firâş olup beş gün murûrunda vefât etmekle mûceb-i şer‘îsini mezbûr İsmail Ağa’dan hâlâ taleb ederim deyü da‘vâsında müdde‘iye-i mezbûre Râbia’nın takrîr-i meşrûhu üzere meşrû‘a olmayıp merkūm İsmail Ağa’ya suâl dahi teveccüh etmemeğin mûcebiyle müdde‘iye-i mezbûre Râbia husûs-ı mezkûr için mezbûr İsmail Ağa’ya bi-gayr-ı vech-i şer‘î mu‘ârazadan men‘ olunduğu huzûr-ı âlîlerine i‘lâm olundu.<br><br>Fî-selhi Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42197"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42199"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b123"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o599"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>