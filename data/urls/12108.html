﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 247<br>Hüküm no: 190<br>Orijinal metin no: [123-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ahmed Hamdi Efendi’nin kızına kalan berber dükkânı âletlerinin satılmasına izin verilmesi</b><br><br>Hayri, izin: 1 kıt‘a<br><br>Numara: 438, 7,5 guruş<br><br>Mahmiye-i İstanbul’da Mercan Ağa mahallesinde sâkin iken bundan akdem vefât eden Ahmed Hamdi Efendi b. <<İsmail’in>> İsmail Hakkı’nın sulbiye sagīre kızı Makbule Hanım’ın vâlidesi ve tesviye-i umûruna bâ-hüccet-i şer‘iye vasîyy-i mansûbesi olup zâtı Matba‘a-i Osmaniye Muhâsebecisi rif‘atlü Hayri Efendi b. Ahmed ve Evkāf-ı hümâyûn hademesinden Hüseyin Ağa b. İbrahim ta‘rîfleriyle mu‘arrefe olan işbu bâ‘isetü’l-kitâb Saliha Lütfiye Hanım bt. Yahya bi’l-vesâye takrîr-i kelâm edüp mahmiye-i mezbûrede Çenberlitaş civârında Elçi Hanı denmekle ma‘rûf hân derûnunda vâki‘ bir bâb berber dükkânında müstakar cennet-mekân Sultan Mahmud Hân-ı sânî -tâbe serâhû- hazretleri evkāf-ı celîleleri müstegallâtından gedik ta‘bîr olunur iki kıt‘a temessükle yevmî iki akçe icâre-i müeccelelü âlât-ı lâzıme-i ma‘lûmenin otuz iki sehm i‘tibârıyla iki sehm hisse-i şâyi‘ası vâlidesi müteveffât Fatıma Hanım intikālinden müteveffâ-yı mezbûr ile hemşîresi Âişe Hanım’ın münâsafeten bi’l-icâreteyn iştirâken ve şâyi‘an tasarruflarında iken mezbûr Ahmed Hamdi Efendi’nin vefâtıyla bir sehm hisse-i şâyi‘a-i mezkûresi sagīre-i mezbûreye hasbe’l-âde intikāl edüp lâkin gedik-i mezkûrun âlâtı mürûr-ı eyyâm ile telef ve zâyi‘ olacağı zâhir ve bedîdâr olup ol-vechile bekāsı sagīre-i mezbûre hakkında muzır ve gayr-ı müfîd olduğundan mâ‘adâ sagīre-i mezbûrenin nafaka ve kisveye dahi eşedd-i ihtiyâcı olmağla sagīre-i mezbûrenin bir sehm hisse-i mezkûresini bedel-i misliyle bâ-re’y-i mütevellî âhara ferâğa ve bedelini ahz ü kabz birle i‘mâl ve istirbâh olunup hâsıl olan ribhiyle infâk ve iksâ olunmak sagīre-i mezbûre hakkında her vechile enfa‘ ve evlâ olduğuna binâen işbu yedimde olup hâlâ kassâm-ı askerî fazîletlü Mehmed Emin Efendi tarafından i‘tâ olunan memhûr bir kıt‘a ilmühaber mantûkunca sagīre-i mezbûrenin bir sehm âlât-ı gedik-i mezkûru bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla bin beş yüz guruş mukābelesinde bâ-re’y-i mütevellî âhara ferâğa izin taleb şüd.<br><br>Fî 19 Cemâziyelâhir sene [1]301<br><br>Şühûdü’l-hâl: (°)</p>          <br><a title="Önceki sayfa" style="text-decoration:none" href="./ayrmetin.php?idno=12107"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12109"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b247"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o308"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>