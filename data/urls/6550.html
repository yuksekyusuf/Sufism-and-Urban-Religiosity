﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 337<br>Hüküm no: 334<br>Orijinal metin no: [50a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma bt. Musli’nin evini Hasan Odabaşı’ya sattığı</b><br><br>Mübâya‘a<br><br>Mahmiye-i İstanbul’da Oruc Gāzî mahallesinde sâkine Fâtıma bt. el-Hâc Musli b. Abdurrahman nâm hatunun sadrî kebîr oğlu ve tarafından bey‘-i âti’z-zikri ikrâra vekîl olduğu zât-ı mezbûreyi ma‘rifet-i şer‘iyye ile ârifân el-Hâc Süleyman b. Hasan ve es-Seyyid Hüseyin Çelebi b. es-Seyyid Ali nâm kimesneler şehâdetleriyle sâbit olan Yahya Çelebi b. el-Hâc Abdullah nâm kimesne meclic-i şer‘-i hatîr-ı lâzımü’t-tevkīrde bâ‘isü’l-vesîka Hasan Odabaşı b. İbrahim nâm kimesne mahzarında bi’l-vekâle ikrâr-ı tâm ve takrîr-i kelâm edip arsasının merhûm Abdülfettahzâde Abdülbaki Efendi Vakfı’na beher mâh altışar akçe icâre-i kadîmesi üzerinde olan ebniyesi müvekkile-i mezbûrenin yedinde mülk ve hakkı olup mahmiye-i İstanbul’da Kirmasti mahallesinde vâki‘ bir tarafdan Hallâc Ahmed Çelebi menzili ve bir tarafdan Ali Çelebi menzili ve bir tarafdan Hüseyin Çelebi menzili ve bir tarafdan tarîk-i âm ile mahdûd fevkānî üç bâb oda ve bir sofa ve tahtânî bir matbah ve bir su kuyusu ve bahçe ve havluyu müştemil menzilinin ebniye-i memlûkesini bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-i bâtt-ı sahîh-i şer‘î ile müvekkile-i mezbûre merkūm Hasan Odabaşı’ya iki yüz guruşa bey‘ ve temlîk ve teslîm ve arsasını dahi bâ-ma‘rifet-i mütevellî meccânen ferâğ ve tefvîz edip mezbûr Hasan Odabaşı dahi ber-vech-i muharrer iştirâ ve temellük ve tesellüm ve tefevvüz ve kabz ve kabûl eylediğinden sonra semeni olan meblağ-ı mezbûr iki yüz guruşu mezbûr Hasan Odabaşı yedinden tamâmen ahz u kabz eyledi ba‘de’l-yevm zikr olunan menzil-i mahdûdda müvekkile-i mezbûre anam Fâtıma Hatun’un kat‘an alâka ve medhali kalmayıp mezbûr Hasan Odabaşı’nın ebniyesi mülk-i müşterâsı ve arsası dâhil-i havza-i tasarrufu olmuşdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâlis min-şehri Rebî‘ülevvel sene 1153.<br><br>Şuhûdü’l-hâl: Attâr el-Hâc Mehmed, Kavukçu Mehmed Çelebi, Süleyman Çelebi b. Abdullah, Hüseyin Çelebi b. Abdullah, el-Hâc Ahmed Ağa b. Fethullah, Ahmed Çelebi b. Mahmud, Mustafa Çelebi b. Ahmed, el-Hâc Mehmed b. el-Hâc Ali, Ahmed Çelebi b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=6549"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6551"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b337"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o633"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>