﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 282<br>Hüküm no: 296<br>Orijinal metin no: [57b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Takyeci Hacı Ali Vakfı’na ait menzilin yirmi bin akçe ücret-i muacceleden noksan kiraya verilemeyeceği</b><br><br>Mahmiye-i Kostantıniyye’de merhûm Takyeci Hacı Ali Vakfı’nın bi’l-fi‘l mütevellîsi olan Hüseyin Bey b. Nasuh nâm cündî mahfil-i kazâya gelüp takrîr-i kelâm edip vakf-ı mezbûrdan olup mahmiye-i mezbûrede Sultan Bâyezid Hân mahallesinde vâki‘ tarafeyni merhûm Hüseyin Paşa Vakfı ile sâbıkā baş defterdâr olan Abdülkerim Paşa mülküne ve tarafeyn-i âhareyni tarîk-i âmma müntehî olan menzili tevliyetim hasebiyle işbu hâzır fi’l-meclis fahrü’l-müderrisîn mevlânâ Hâfız Ali Efendi b. eş-Şeyh Haydar’a işbu târih-i kitâb senesi el-Muharremü’l-harâmının yirmi beşinci gününden yevmî beş akçe ücret-i müeccele ve yirmi bin akçe ücret-i mu‘accele ile îcâr edip ücret-i mu‘accele-i mezbûreyi vakıf için yedinden alup kabz edip yedine hat ve hatemini müştemil temessük vermiş idim hâlâ Mehmed nâm kimesne ben menzil-i mezbûru sâbıkā vakf-ı mezbûra mütevellî olan Ömer nâm kimesneden on bin akçe ücret-i mu‘accele ve yevmî üç akçe ücret-i müeccele ile istîcâr eyledim deyü nizâ‘ edip lâkin menzil-i mezbûrun ecr-i mislinin yirmi bin akçe ücret-i mu‘accele ve yevmî beş akçe ücret-i müecceleye tahammülü olup noksânı vakfa gadr olmağın üzerine varılup ecr-i misli görülüp sûret-i hâl tahrîr olunmak matlûbumdur dedükde hâssa mi‘mârlardan Ali Bey b. Abdullah ve Cafer Bey b. Abdullah ve sâir ahâlî-i vukūf ile varılup nazar eylediklerinde fi’l-vâki‘ menzil-i mezbûrun ecr-i mislinin yirmi bin akçe ücret-i mu‘accele ve yevmî beş akçe ücret-i müecceleye tahammülü vardır noksânı vakfa gadrdır deyü mi‘mârân-ı mezbûrân ve Sadi Halife b. Yakub el-imâm ve Mahmud b. Abdullah ve Ahmed b. Halife b. Abdullah el-kayyum ve cemm-i gafîr ittifâk eylediklerinde sûret-i hâl gıbbe’t-taleb ve’s-suâl ketb ve tahrîr olundu.<br><br>Hurrire fî-evâili Zilka‘deti’l-harâm li-sene selâse ve selâsîn ve elf.<br><br>Şuhûdü’l-hâl: Mevlânâ Mustafa Efendi b. Mehmed, Yusuf Bey b. Abdullah habbâz-ı hâssa, el-Hâc Hüseyin b. Abdullah, el-Hâc Receb b. çerâğ-ı hâssa, Hüseyin Çelebi el-müezzin, Mustafa Bey b. Abdullah tabbâh-ı hâssa, Halil Bey b. Abdullah el-cündî, Molla Ali b. el-mütevelli, Müeyyed Efendi b. Mahmud ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39587"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39589"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b282"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o380"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>