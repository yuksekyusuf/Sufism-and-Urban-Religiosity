﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 300<br>Hüküm no: 352<br>Orijinal metin no: [65b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Borcunu ödemesi hususunda Hüdaverdi b. Mehmed’e tenbihte bulunulması</b><br><br>Mahmiye-i İstanbul’da Altımermer kurbünda Seyyid Ömer mahallesi sükkânından Mustafa Çelebi b. Mehmed nâm kimesne meclis-i şer‘-i şerîfde karındaşı işbu bâ‘isü’l-kitâb Hüdaverdi zimmetinde târîh-i kitâbdan mukaddem yedimden iştirâ ve kabz etdiği beynimizde ma‘lûm dokuz re’s hımâr bahâsından altı bin yedi yüz akçe ve cihet-i karz-ı şer‘îden bin beşyüz akçe cem‘an yedi bin iki yüz akçe hakkım olup hattâ mezbûr Hüdaverdi ciheteyn-i mezbûreteynden zimmetinde vâcibü’l-edâ bana yedi bin iki yüz akçe deyni olduğunu ikrâr dahi etmiş idi, suâl olunup alıverilmesi matlûbumdur dedikde gıbbe’s-suâl ve’l-inkâr müdde‘î-i mezbûrdan müdde‘âsını mübeyyine beyyine taleb olundukda udûl-ı Müslimînden olup mahmiye-i mezbûrede Seydi Halîfe mahallesinde sâkin Ali Beşe b. Abdullah ve Seydi Ömer mahallesinde sâkin İsmail Bey b. Abdullah nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mezbûr Hüdaverdi müdde‘î-i mezbûra yedinden iştirâ ve kabz etdiği beynlerinde ma‘lûm dokuz re’s hımâr bahâsından altı bin yedi yüz akçe ve cihet-i karz-ı şer‘îden bin beş yüz akçe cem‘an yedi bin iki yüz akçe deyni olduğunu bizim huzûrumuzda ikrâr ve bizi istişhâd etmiş idi. biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’l-tezkiye şehâdetleri makbûle olmağın mûcebince [66a] meblağ-ı mezbûr yedi bin iki yüz akçeyi müdde‘î-i mezbûre edâ ve teslîme mezbûr Hüdaverdi’ye tenbîh olunmağın mâ-vaka‘a bi’t-taleb ketb olundu.<br><br>Fî 3 min-Şa‘bâni’l-mu‘azzam li-sene ihdâ ve semânîn ve elf.<br><br>Şuhûdü’l-hâl: Süleyman b. Abdullah, Mustafa Çelebi b. el-Hâc Ahmed, Şükrullah Bey b. Mustafa, Abdi Çelebi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=2669"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2671"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b300"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o558"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>