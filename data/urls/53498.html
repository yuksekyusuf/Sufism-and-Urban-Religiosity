﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 365<br>Hüküm no: 473<br>Orijinal metin no: [41a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hamile olan Nefise bt. Ali ile kızı Habibe’yi darp edip çocuklarının düşürmesine sebep oldukları iddiasıyla Ayşe bt. Hüseyin ile Emine bt. Mehmed’e açılan davada sulh oldukları</b><br><br>Ma‘rûz<br><br>Medîne-i Üsküdar’da Tenbel el-Hâc Mehmed mahallesinde sâkin kendi nefsinden asıl ve zevcesi Nefise bt. Ali ve kızı Habibe nâm hatunlar taraflarından ber-vech-i âtî vekîl olduğu zât-ı mezbûretânı ârifân Ali b. Ömer ve Hasan Çelebi b. Ahmed nâm kimesneler şehâdetleriyle sâbit olan sâhib-i arzuhâl el-Hâc İbrahim b. Mehmed nâm kimesne medîne-i mezbûrede mahfil-i bâbda meclis-i şer‘-i hatîrde derûn-ı arzuhâlde isimleri mezkûr Bezistânî Mustafa nâm kimesnenin zevcesi Âişe bt. Hüseyin ve Emine bt. Mehmed nâm hatunlar mahzarlarında mezbûretân Âişe ve Emine bir gün mukaddem zevcem ve kızım müvekkiletân-ı mezbûretân Nefise ve Habibe’nin üzerlerine hücûm ve şütûm-ı galîza ile şetm eylediklerinden mâ‘adâ bi-gayrı hakkın darb etmeleriyle darblarından nâşi herbiri müstebînü’l-hilka iki re’s cenîn-i zeker meyyit ıskāt etmeleriyle mûcib-i şer‘îsini mezbûretân Âişe ve Emine’den bi’l-asâle ve bi’l-vekâle taleb ve da‘vâ eylediğimde onlar dahi külliyen inkâr etmeleriyle beynimizde münâza‘ât-ı kesîre vâkı‘a olmuş idi el-hâletü hâzihî bâ-tavassut-ı muslihîn tasaddî eylediğim da‘vâdan an-inkârin on guruş üzerine beni sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûru tamamen yedlerinden bi’l-asâle ve bi’l-vekâle ahz ü kabz edip zikr olunan cenîneynin gurresine ve darb ü şetme müte‘allika âmme-i de‘âvîden mezbûretân Âişe ve Emine ile mezbûr Mustafa’nın zimmetlerini ibrâ ve ıskāt eylediğimde onlar dahi ibrâmı kabûl eyledi dediğini herbiri tasdîk edip bu vechile kat‘-ı münâza‘a eyledikleri mübâşiri çavuş kulları iltimâsıyla huzûr-ı âlîlerine i‘lâm olundu.<br><br>Fî 23 min-R sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53497"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53499"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b365"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1058"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>