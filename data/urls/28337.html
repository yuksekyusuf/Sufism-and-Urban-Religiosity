﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 255<br>Hüküm no: 312<br>Orijinal metin no: [66a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yahya Efendi b. Ali’nin Rabia Hatun Nukud Vakfı’ndan almış olduğu borç karşılığında evini rehin vermesi</b><br><br>Mahmiye-i İstanbul’da Debbağzâde mahallesinde sâkin mefharü’l-kuzât Yahya Efendi b. Ali tarafından husûs-ı âti’l-beyâna vekîl olduğu mahalle-i mezbûre imâmı Abdurrahman Efendi b. Hızır ve Ali Beşe b. Receb nâm kimesneler şehâdetleriyle şer‘an sâbit olan umdetü’l-müderrisîn İsmail Efendi b. Abdurrahman meclis-i şer‘-i şerîf-i enver ve mahfil-i dîn-i münîf-i ezherde merhûme Râbia Hatun nukūd-ı mevkūfesine bi’l-fi‘il mütevellî olan Hüseyin Çelebi b. Mehmed mahzarında bi’l-vekâle ikrâr-ı tâm ve takrîr-i kelâm edip müvekkilim mezbûrun silk-i mülkünde münselik olup mahalle-i mezbûrda vâki‘ bir tarafdan diğer Ahmed Beşe menzili ve bir tarafdan tarîk-i âm ile mahdûd büyût-ı adîdeyi müştemil mülk menzilimi cemî‘ tevâbi‘iyle mütevellî-i mezbûr Hüseyin Çelebi’ye bi-tarîki’l-istiğlâl otuz üç bin akçeye bey‘ ve teslîm, ol dahi ber-vech-i muharrer iştirâ ve tesellüm ve kabûl etdiğinden sonra semeni olan meblağ-ı mezbûr otuz üç bin akçeyi yedinde olan vakf-ı mezbûrdan bana def‘ u teslîm, ben dahi bi’l-vekâle müvekkilim mezbûr için ahz u kabz etdiğimden sonra mütevellî-i mezbûr Hüseyin Çelebi menzil-i mezbûru ba‘de’t-tahliyeti’ş-şer‘iyye ve’t-takābüzi’l-mer‘î müvekkilim mezbûr Yahya Efendi’ye târîh-i kitâbdan iki sene tamâmına değin seksen iki guruşa îcâr ve teslîm, ol dahi ber-vech-i muharrer istîcâr ve tesellüm ve kabz u kabûl eyledi dedikde gıbbe’t-tasdîki’ş-şer‘î mâ-hüve’l-vâkı‘ bi’t-taleb ketb olundu.<br><br>Fi’l-yevmi’s-sâbi‘ ve’l-ışrîn min-Saferi’l-hayr li-sene mi’e ve elf.<br><br>Şuhûdü’l-hâl: Müezzin Hasan Efendi b. Mehmed, Ömer Ağa b. Osman, Ali Çelebi b. Abdullah, Müezzin Mehmed Çelebi b. Rıdvan, İbrahim Çelebi b. Ahmed, Bölükbaşı Hüseyin Çelebi, Mehmed Efendi b. Abdullah, Mehmed b. ( ) Muhzır.</p>          <br><a title="Önceki sayfa" style="text-decoration:none" href="./ayrmetin.php?idno=28336"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28338"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b255"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o334"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>