﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 376<br>Hüküm no: 362<br>Orijinal metin no: [49a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Abdullah ile kızı Ayşe’nin berber dükkânı gediği hisselerini Mehmed Usta’ya satmaları</b><br><br>110 guruşa berber gediğin bey‘ ve yedine sûret i‘tâsı istid‘â<br><br>Ma‘rûz<br><br>Hâmiş-i arzuhâlde mastûr Başmuhâsebe’den mahtûm derkenâr nâtık olduğu üzere İstanbul’da Kumkapı kurbünde İbrahim Paşa Câmi‘-i şerîfi civârında Keresteci dükkânı karşısında es-Seyyid Mustafa Usta’nın üst yanında kâin Ömer Usta dükkânı demekle ma‘rûf bir bâb berber dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin mâliki olup bundan akdem vefât eden mezbûr Ömer Usta b. Mehmed’in verâseti zevce-i menkûha-i metrûkesi Emine bt. Abdullah nâm hatun ile sulbî kebîr oğlu Mehmed Usta ve sulbî kebîr kızı Âişe Hatun’a ba‘de’l-inhisâr kendi nefsinden asıl ve vâlidesi mezbûre Emine Hatun tarafından husûs-ı âtîde vekîl olduğu zâtı ârifân Ahmed b. Mustafa ve İsmail b. Ali şehâdetleriyle sâbit olan zâtı mu‘arrefe mezbûre Âişe Hatun meclis-i şer‘-i münîrde sâhib-i arzuhâl merkūm Mehmed Usta mahzarında berber esnâfının kethudâsı Hüseyin Ağa ve şeyhleri es-Seyyid Osman Efendi ve du‘âcıları es-Seyyid Mehmed Efendi ve yiğitbaşıları es-Seyyid Ömer Ağa ve Çavuşları Mustafa Ağa ve ustalarından es-Seyyid Mustafa ve es-Seyyid Mustafa ve es-Seyyid İsmail ve sâirleri hâzır oldukları hâlde gedik ta‘bîr olunan âlât-ı lâzıme-i ma‘lûme mûrisimiz babam müteveffâ-yı mezbûrun hayatında ile’l-vefât yedinde müstakıllen mülkü olup ba‘de vefâtihî bize mevrûs olmağla hâlâ ben ve vâlidem müvekkile-i mezbûre gedik-i mezkûrdan bi’l-irsi’ş-şer‘î mâlikeler olduğumuz yirmi dört sehm i‘tibârıyla on sehm hisse-i şâyi‘amızı tarafeynden bi’l-îcâb ve’l-kabûl bâtten ve sahîhan karındaşım merkūm Mehmed Usta’ya yüz on guruş semen-i makbûza bi’l-asâle ve bi’l-vekâle bey‘ ve temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl edip mebî‘-i mezkûrun tağrîr ve gabnine müte‘allika âmme-i de‘âvîden her birimiz âharın zimmetini bi’l-asâle ve bi’l-vekâle kabûlü hâvî ibrâ ve iskāt eyledik, fîmâ-ba‘d zikr olunan berber dükkânı gediğinin mecmû‘u karındaşım merkūm Mehmed Usta’nın irsen ve şirâen mülk-i mahzı ve hakk-ı sırfı olmuşdur dedikde ol dahi tasdîk etmeğin gedik-i mezkûr babası müteveffâ-yı mezbûr Ömer Usta ismine mukayyed olmağla kaydı ref‘ ü terkīn ve oğlu merkūm Berber Mehmed Usta uhdesinde kayd ve yedine sûret i‘tâsını hâzırûn-ı merkūmûn her biri istid‘â ve istirhâm eyledikleri İstanbul Mahkemesi’nden huzûr-ı [âlîlerine i‘lâm olundu].<br><br>Fî 2 Ca sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31769"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31771"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b376"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o624"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>