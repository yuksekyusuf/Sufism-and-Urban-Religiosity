﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 71<br>Hüküm no: 33<br>Orijinal metin no: [18-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Asâkir-i bahriye feriklerinden Eyüb Ârif Paşa’nın vefatıyla küçük çocukları Ali Fuad ve Mehmed Mazhar’a intikal eden ev hisselerinin satışına izin verilmesi</b><br><br>İsmail Hakkı, izin: 1 kıt‘a<br><br>Numara: 100, 468 guruş<br><br>Mahmiye-i İstanbul’da Âşıkpaşa mahallesinde sâkin iken bundan akdem vefât eden asâkir-i bahriye ferîkānından mütekā‘id Eyüb Ârif Paşa b. Mehmed Salih’in sulbî sagīr mahdûmları Ali Fuad ve Mehmed Mazhar Beylerin vâlideleri ve tesviye-i emrlerine bâ-hüccet-i şer‘iye vasiyye-i mansûbeleri olup zâtı ta‘rîf-i şer‘î ile mu‘arrefe olan işbu bâ‘isetü’l-kitâb Fâtımatü’z-zehra Hanım bt. İbrahim Edhem m. bi’l-vesâye takrîr-i kelâm ve ta‘bîr ani’l-merâm edüp Haremeyn-i Şerîfeyn -şerrefehumullâhu te‘âlâ fi’d-dâreyn- Vakfı’na şehriye beş akçe ve silahdârî-i esbak Bağçevânzâde Merhûm el-Hâc Mehmed Ağa Vakfı’na şehriye on akçe ve merhûme Rabia Hatun bt. Velizâde Mehmed Efendi Vakfı’na şehriye beş akçe ve Şeyhülislâm-ı esbak merhûm Abdullah Efendi kerîmesi merhûme Hadice Hanım Vakfı’na dört kıt‘a temessükle şehriye cem‘an iki yüz on akçe icâre-i müeccelelü evkāf-ı mezkûre musakkafâtından mahalle-i mezkûrede Kasabbaşı Çeşmesi sokağında vâki‘ mukaddemâ arsa ve ahur ve bağçe el-yevm beş numara ile murakkam ma‘lûmü’l-hudûd ve’l-müştemilât bir bâb menzil müteveffâ-yı mezbûrun hayatında bi’l-icâreteyn taht-ı tasarrufunda olup ba‘de vefâtihî sagīrân-ı mezbûrân ile sulbî kebîr mahdûmları Salih Rıfkı ve İsmail Âtıf ve Mehmed Nureddin [19] Beylere hasbe’l-âde ihmâsen intikāl edüp lâkin menzil-i mezkûr ânen fe-ânen müşrif-i harâb olarak hâsılı harcına vefâ etmeyip bekāsı sagīrân-ı mezbûrân haklarında muzır ve gayr-ı nâfi‘ olduğundan mâ‘adâ sagīrân-ı mezbûrânın mâlları kalîl olup nafaka ve kisveye dahi eşedd-i ihtiyâçları olmağla sagīrân-ı mezbûrânın menzil-i mezkûrda olan iki humus hisse-i şâyi‘aları bedel-i misli ve mütevellîleri re’yleriyle âhara ferâğ ve bedeli ahz ü kabz birle i‘mâl ve istirbâh olunup hâsıl olan ribhiyle infâk ve iksâ olunmak sagīrân-ı mezbûrân haklarında her vechile enfa‘ ve evlâ olduğuna binâen işbu yedimde olup hâlâ kassâm-ı askerî fazîletlü Mehmed Emin Efendi ile İkinci Dâire-i Belediye ser-mühendisliği taraflarından i‘tâ olunan memhûr bir kıt‘a tahmîn-i bedel pusulası mantûkunca sagīrân-ı mezbûrânın menzil-i mezkûrda olan iki humus hisse-i şâyi‘aları bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla yirmi dokuz bin dört yüz guruş ve nef‘an li’s-sagīrân zam olunan bin sekiz yüz guruş ki cem‘an otuz bir bin iki yüz guruş mukābelesinde âhara ferâğa izin taleb şüd.<br><br>Fî 11 Ramazan sene [1]300<br><br>Şühûdü’l-hâl: el-Hâc Rıza Ağa b. Ali, Mehmed Ağa b. Hasan ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=11950"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11952"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b071"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o361"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>