﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 446<br>Hüküm no: 576<br>Orijinal metin no: [118b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emin Hatun’un boşandığı eşi aleyhindeki alacak davasında anlaşma sağlanması</b><br><br>Ma‘rûz,<br><br>Sâhib-i arzuhâl İmâm Mustafa Efendi’nin kızı olup zâtı Osman b. Mustafa ve Hasan b. Mehmed ta‘rîfleriyle mu‘arrefe olan Emine Hatun mahfil-i şer‘iyyâtda zevc-i sâbıkı Abdülbaki muvâcehesinde mezbûr Abdülbaki bundan akdem zevcim olup beni bâyinen tatlîk etmekle zimmetinde mütekarrir ve ma‘kūdün-aleyh olan yüz guruş mehr-i müeccelimin yetmiş guruşunu bundan akdem yedinden ahz u kabz etmiş idim. Hâlâ bâkīsi olan otuz guruş ile zevciyyet beynimizde kāime iken eşyâ-i memlûkemden doksan guruş kıymetli kırmızı şâliye kaplı bir karsak kürk ve bir yeşil çuka ferâce ve bir çiçekli şâlî anterim yedinde kalmağla mezbûr Abdülbaki’den hâlâ taleb ederim deyü tasaddî eylediği da‘vâsından bâ-vesâtet-i muslihîn müdde‘iye-i mezbûre Emine ile otuz guruş bedel-i makbûza sulh olup husûs-ı merkūma ve eşyâ-i muharrere-i mezkûre ve bedel-i sulh-ı mezbûra müte‘allika âmme-i da‘vâdan her biri âharın zimmetini ibrâ-i âm ile ibrâ ve iskāt edip ve her birimiz âharın ibrâsını kabûlle kat‘-ı nizâ‘ etmedikleri [etdikleri] huzûr-ı âlîlerine i‘lâm olundu.<br><br>Fî 4 Rebî‘ülevvel sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42681"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42683"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b446"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o497"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>