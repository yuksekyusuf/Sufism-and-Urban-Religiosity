﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 140<br>Hüküm no: 129<br>Orijinal metin no: [33b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yenaki ve Papa Pakor’un ortaklaşa yaptıkları gemiye el koyan Parmaksız el-Hâc Mehmed’den alınarak sahiplerine iade edilmesi</b><br><br>Ma‘rûz<br><br>Sefîne re’islerinden sâhib-i arzuhâl Yenaki v. Metro ve şerîki Papa Pakor v. Rafo nâm zimmîler meclis-i şer‘de re’isler kethüdâsı tarafından mürsel el-Hâc Mustafa hâzır olduğu hâlinde Mudanya kazâsından Âsitâne-i aliyye’ye ihzârı fermân buyurulan Parmaksız el-Hâc Mehmed b. İbrahim’in oğlu tarafından vekîl olduğu zimmiyân-ı mersûmânın tasdîkleriyle sâbit olan derûn-ı arzuhâlde mezkûrü’l-ism el-Hâc Süleyman nâm kimesne mahzarında bin iki yüz bir senesi Cumâde’l-ûlâsı’nda Bandırma kazâsında Dut Limanı nâm mahalde câbecâ kerestesi atîk mâ‘adâsı cedîd olarak müceddeden binâ ve inşâ eylediğimiz hâlâ Âsitâne-i aliyye’de Eminönü’nde merbût beş çifte ta‘bîr olunur on yedi zirâ‘ bir kıt‘a sefîne ile târîh-i i‘lâmdan beş ay mukaddem Mudanya’ya vardığımızda müvekkil-i mezbûr el-Hâc Mehmed sefîne-i mezkûremizi gasben yedimizden ahz ve kendi adamıyla Âsitâne’ye irsâl etmekle sefîne-i mezkûreyi bize teslîme vekîl-i mezbûre tenbîh olunmak matlûbumuzdur deyü da‘vâ eylediklerinde vekîl-i mezbûr dahî cevâbında babam müvekkilim mezbûrun târîh-i i‘lâmdan iki sene mukaddem bir kıt‘a çekdirme ta‘bîr olunur sefînesi Bandırma kazâsında Manastır önünde bi-kazâi’llâh-i te‘âlâ şiddet-i deryâ sebebiyle ba‘zı mahalleri şikest ve ta‘mîre muhtâc oldukda müvekkil-i mezbûr sefîne-i mezkûreyi ta‘mîr içün işbu hâzır bi’l-meclis Kemiksiz Mustafa nâm kimesneyi irsâl eyledikde ol dahî müvekkilim mezbûrun izin ve icâzeti olmaksızın âhara bey‘le istihlâk etmekle müvekkilim mezbûr ma‘arrü’z-zikr beş çifte ta‘bîr olunur sefîneyi kendi çekdirmesi olmak üzre zabt etmişdir dedikde fi’l-hakika sefîne-i mezkûreyi müdde‘iyyân-ı mersûmân târîh-i mezkûrda mârrü’z-zikr Dut Limanı’nda müceddeden binâ ve inşâ edip kendi malları olduğunu Hüseyin b. Mehmed ve Haseki Ebubekir b. Osman ve es-Seyyid Abdullah b. es-Seyyid Mehmed ve Bostânî Abdullah b. İbrahim nâm kimesneler ile erbâb-ı vukûfdan re’isler kethüdâsı vesâ’ir mazbûtü’l-esâmî kimesnelerden haber verdiklerinden sonra vekîl-i mezbûr dahî sefîne-i mezkûre müvekkilim mezbûrun çekdirmesi kerestesiyle mahlûten binâ olunmuşdur deyü mahlûten binâ olunduğu ve müvekkil-i mezbûrun gasben ahzını ikrâr etmeğin mûcebince sefîne-i mezkûrenin müdde‘iyyân-ı mersûmâna şer‘an teslîm iktizâ etmekle vekîl-i mezbûr sefîne-i mezkûreyi müdde‘iyyân-ı merkûmâna teslîm eyledikde anlar dahi ahz u kabz edip husûs-ı mezkûra müte‘allika âmme-i da‘vâdan her biri âharın zimmetini bi’l-asâle ve bi’l-vekâle ibrâ ve iskât ve her biri âharın ibrâsını ba‘de’l-kabûl vekîl-i mezbûr el-Hâc Süleyman yine meclis-i şer‘de i‘âde-i kelâm edip eğer ba‘de zamânin babam müvekkilim mezbûr husûs-ı mezkûru mersûmân Yenaki ve Pako zimmîlerden da‘vâ ve şer‘an bir nesne ahz eder ise me’hûzuna ben kefîl ve zâmin oldum deyip bu vecihle kat‘-ı münâza‘a eyledikleri huzûr-ı âlîlerine i‘lâm olundu.<br><br>Fî 29 min Receb sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30587"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30589"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b140"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o313"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>