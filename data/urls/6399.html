﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 209<br>Hüküm no: 183<br>Orijinal metin no: [26a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer b. Mehmed’in Yusuf Beşe’ye olan borcunu ödediği</b><br><br>İbrâyı ikrâr<br><br>Mahmiye-i İstanbul’da Hızır Bey mahallesinde sâkin Yusuf Beşe b. el-Hâc Süleyman nâm kimesne meclis-i şer‘-i şerîf-i enverde bâ‘is-i hâze’l-vesîka Ömer b. Mehmed nâm kimesne mahzarında üzerine da‘vâ ve takrîr-i kelâm edip mezbûr Ömer zimmetinde cihet-i karz-ı şer‘îden elli guruş hakkım olmağla meblağ-ı mezbûru mezbûr Ömer’den taleb eylediğimde edâdan imtinâ‘ eder suâl olunup meblağ-ı mezbûru bana edâ ve teslîme mezbûr Ömer’e tenbîh olunmak murâdımdır dedikde gıbbe’s-suâl mezbûr Ömer cevâbında fi’l-vâki‘ müdde‘î-i mezbûra cihet-i mezkûreden elli guruş deyni olduğunu ikrâr lâkin târîh-i kitâb şehrinin beşinci günü mahmiye-i mezbûrede Odunkapısı hâricinde vâki‘ Bakkāl dükkânımda meblağ-ı mezbûru kendüye tamâmen def‘ ü teslîm edip husûs-ı mezkûra ve gayre müte‘allıka âmme-i da‘vâdan benim zimmetimi ibrâ-i âm ile ibrâ ve ıskāt eylediğinden sonra yine târîh-i kitâb şehrinin yirmi dördüncü günü hâlâ Ahî Çelebi Mahkemesi’nde hilâfeten müvellâ olan Mehmed Mekkî Efendi huzûrunda meblağ-ı mezbûru yedinden taleb ve da‘vâ ben dahi kendüye tamâmen edâ ve teslîm edip husûs-ı mezkûra ve gayre müte‘allıka âmme-i da‘vâdan benim zimmetimi ibrâ ve ıskāt eyledi deyü Mehmed b. Receb ve Ahmed b. Abdullah nâm kimesneler bi’l-muvâcehe vech-i şer‘î üzere isbât eylediğimde meblağ-ı mezbûr mutâlebesiyle merkūm Yusuf Beşe bi-gayr-ı vech-i şer‘î mu‘ârazadan men‘ olunup yedime işbu i‘lâmı verilmişdir deyü mazmûnu min-külli’l-vücûh def‘-i mezkûruna mutâbık bir kıt‘a nâib-i mûmâ-ileyhin hatmiyle mahtûm i‘lâm ibrâzıyla def‘ edicek müdde‘î-i mezbûr Yusuf Beşe kazıyye minvâl-i muharrer üzere olduğunu ikrâr ve i‘tirâf etmeğin mûcebiyle meblağ-ı mezbûr mutâlebesiyle müdde‘î-i mezbûr Yusuf Beşe bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ ve’l-ışrîn min-Muharremi’l-harâm sene selâse ve hamsîn ve mi’e ve elf.<br><br>Şuhûdü’l-hâl: Osman b. Mehmed, Hüseyin b. Hasan, Ahmed b. Hüseyin, Ahmed b. Şa‘bân, Solak Mustafa, el-Hâc Mehmed b. Mustafa, es-Seyyid Mustafa b. es-Seyyid Hasan</p>          <br><a title="Önceki sayfa" style="text-decoration:none" href="./ayrmetin.php?idno=6398"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6400"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b209"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o657"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>