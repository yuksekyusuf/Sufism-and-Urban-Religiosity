﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 220<br>Hüküm no: 235<br>Orijinal metin no: [45b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma Hanım’ın eşi Mehmed Ağa’dan muhâlaa yoluyla boşanması</b><br><br>Mahmiye-i İstanbul’da Karabaş mahallesinde sâkine Fâtıma bt. Zülfikar nâm hatun tarafından ikrâr-ı âti’l-beyâna vekîl olduğu zâtını ma‘rifet-i şer‘iyye ile ârifân Mustafa Bey b. Ahmed ve Mehmed b. Abdullah nâm kimesneler şehâdetleri ile sâbit olan İmam Hasan Efendi b. Mustafa nâm kimesne meclis-i şer‘-i şerîfde müvekkilem mezbûrenin zevc-i dâhilün-bihâsı fahrü’l-akrân Mehmed Ağa b. Abdülcelil tarafından husûs-ı âti’l-beyâna vekîl olup şâhidân-ı mezbûrân şehâdetleri ile şer‘an vekâleti sâbite olan Hasan Efendi b. Dede nâm kimesne mahzarında bi’l-vekâle ikrâr ve takrîr-i kelâm edip müvekkile-i mezbûre Fâtıma Hatun zevc-i mezbûre Ahmed Ağa zimmetinde mütekarrir ve ma‘kūdün-aleyh olan on bir bin akçe mehr-i müeccel-i müsemmâsı ve nafaka-i iddet-i mu‘ayyene-yi ma‘lûmesi üzerlerine ve me’ûnet-i süknâsı dahi kendi üzerine olmak üzere müvekkile-i mezbûre ile müvekkil-i [46a] mezbûr Mehmed Ağa ile muhâla‘a-i sahîha-i şer‘iyye ile muhâla‘a olup bi’l-vekâle hul‘-ı mezbûru [kabûl] etdikden sonra hukūk-ı zevciyete müte‘allıka âmme-i de‘âvîden her biri âharın zimmetini ibrâ ve iskāt eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâdî min-Recebi’l-ferd li-sene ihdâ ve semânîn ve elf.<br><br>Şuhûdü’l-hâl: Abdullah Çelebi b. Ramazan el-müezzin, Mehmed Çelebi b. el-Hâc Muharrem, Yusuf b. Abdullah, Ahmed Çelebi b. Mehmed, Mustafa Çelebi b. Saraç Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=2552"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2554"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b220"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o578"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>