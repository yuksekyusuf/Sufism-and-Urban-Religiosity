﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 280<br>Hüküm no: 396<br>Orijinal metin no: [58b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden el-Hâc Osman’ın boşanmış olduğu hanımının terekeden hakkını aldığı</b><br><br>Mahmiye-i İstanbul’da Hoca Halil Mahallesi’nde sâkin olup bundan akdem müteveffâ olan el-Hâc Osman b. Salih nâm kimesnenin vârisi zevce-i metrûkesi Rahime bt. Abdullah nâm hatun ile sulbî sagīr oğlu Ramazan’a münhasıra olduğu sâbit ve müte‘ayyen oldukdan sonra mezbûre Rahime mahfil-i <<kazâda>> şer‘-i şerîfde sagīr-i mezbûrun tesviye-i umûri’çün vasiyy-i şer‘îsi olmağla tereke-i müteveffâ-i mezbûra vâzı‘u’l-yed olan bâ‘isü’l-kitâb Abdi Bey b. Oruç nâm kimesne mahzarında ikrâr-ı tâm ve takrîr ve bast-ı merâm kılıp müteveffâ-i mezbûr zimmetinde ma‘kūdün-aleyh olan üç bin akçe mehr-i müeccelimi ba‘de’s-sübûti’ş-şer‘î ve’t-tahlîf vasiyy-i mezbûr yedinden ahz u kabz edip sâir düyûn-ı müsbitesi dahi edâ ve îfâ olundukdan sonra bâkī kalan üç yüz kırk dört akçe terekeden sümün hisse-i şer‘iyyem olan kırk üç akçeyi dahi vasiyy-i mezbûr yedinden istîfâ ve kabz edip sagīr-i mezbûrun hissesi olan üç yüz bir akçe vasiyy-i mezbûr yedinde kalıp min-ba‘d mehr-i müeccelim ve hisse-i şer‘iyyem husûsuna müte‘allıka da‘vâm kalmamışdır, da‘vâ dahi edersem lede’l-hükkâmi’l-kirâm istimâ‘ olunmasın dedikde gıbbe’t-tasdîkı’l-mu‘teber mâ-vaka‘a bi’t-taleb ketb olundu.<br><br>Fî-gurreti Şa‘bani’l-mu‘azzam li-sene erba‘a ve sittin ve elf.<br><br>Şuhûdü’l-hâl: Mehmed b. Musa, Üstâd Ahmed b. Abdullah, Musa b. Ali, el-Hâc Sefer b. Bayram, el-Hâc Ahmed b. Süleyman ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=578"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=580"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b280"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o384"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>