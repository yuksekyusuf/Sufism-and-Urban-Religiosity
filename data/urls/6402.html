﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 211<br>Hüküm no: 186<br>Orijinal metin no: [26b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Ali hür olduğundan Ahmed Efendi’nin azat etmesi gerektiği</b><br><br>İsbât-ı hürriyet<br><br>Sâbıkā rıkkıyetini mu‘terife ve ber-vech-i âtî kıbel-i şer‘den da‘vâya me’zûne olan orta boylu, kara kaşlı, kara gözlü, Müslimetü’l-millet Emine bt. Ali nâm hatun meclis-i şer‘-i hatîr-ı lâzımü’t-tevkīrde kendüye rakīkası olmak üzere vaz‘-ı yedi mütehakkık olan müderrisîn-i kirâm zevi’l-ihtirâmdan sâhib-i hâzihi’l-vesîka Ahmed Efendi b. el-merhûm Mehmed Emin Efendi b. Mehmed tarafından zikri âtî da‘vâda ve redd-i cevâba vekîl olduğu ber-nehc-i şer‘î sâbit ve sübût-ı vekâletine hükm-i şer‘î lâhık olan Mustafa Efendi b. Sunullah Efendi üzerine da‘vâ ve takrîr-i kelâm edip ben vilâyet-i Anadolu’da Ada kasabası ahâlîsinden olup bana ve ebeveynime kat‘an rık târî olmamış hürretü’l-asl iken müvekkil-i mûmâ-ileyh rakīkası olmak zu‘muyla bi-gayr-ı hakkın vaz‘-ı yed etmekle suâl olunup sebîlim tahliye ve müvekkil-i mûmâ-ileyhin kasr-ı yedine tenbîh olunmak matlûbumdur dedikde gıbbe’s-suâl vekîl-i mezbûr Mustafa Efendi cevâbında müvekkil-i mûmâ-ileyh Ahmed Efendi târîh-i vesîkadan iki sene mukaddem mevsûfe-i mezbûreyi medîne-i İzmir’de sâkin Mısırlı Halil Kapudan’dan Gürcü cinsinden olmak üzere iki yüz altmış guruş semen-i medfû‘a iştirâ etmiş idim deyü vaz‘-ı yedini ikrâr lâkin hürriyeti ma‘lûmum değildir deyü bi’l-vekâle inkâr edicek mevsûfe-i mezbûre Emine’den ber-vech-i muharrer hürriyetine beyyine taleb olundukda udûl-ı ahrâr-ı ricâl-i Müslimînden Ömer b. Mustafa ve Mehmed b. Ahmed ve Mustafa b. Hüseyin nâm kimesneler li-ecli’ş-şehâde meclis-i şer‘a hâzırân olup isre’l-istişhâd işbu orta boylu, kara kaşlı, kara gözlü, Müslimetü’l-millet Emine bt. Ali vilâyet-i Anadolu’da Ada kasabası ahâlîsinden olup hürretü’l-asl olup mevsûfe-i mezbûreye ve ebeveynine kat‘an rık târî olmamış hürretü’l-asldır biz bu husûsa bu vech [üzere] şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebince mevsûfe-i mezbûre Emine’nin hürriyetine ba‘de’l-hükm sebîli tahliye ve müvekkil-i mûmâ-ileyhin kasr-ı yed etmek üzere tenbîh birle mâ-vaka‘a bi’t-taleb ketb olundu.<br><br>Fî 22 min-Muharremi’l-harâm sene 1153.<br><br>Şuhûdü’l-hâl: Mehmed Ağa b. Ahmed, Mehmed Çelebi b. Abdullah, Rüstem Çelebi b. Abdullah, Halil Çelebi b. İbrahim, Mehmed Çelebi b. İbrahim</p>          <br><a title="Önceki sayfa" style="text-decoration:none" href="./ayrmetin.php?idno=6401"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6403"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b211"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o656"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>