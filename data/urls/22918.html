﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 3 Numaralı Sicil (H. 1023-1081 / M. 1615-1670)<br>cilt: 52,&nbsp;sayfa: 43<br>Hüküm no: 3<br>Orijinal metin no: [2-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emîrza Bey’in Ali b. Mustafa’daki alacak davasında sulh oldukları</b><br><br>Vilâyet-i Anadolu’da Karaman Sancağı’ndan Kırili kazâsına tâbi‘ Selkisaray nâm karye sâkinlerinden olup zümre-i sipâhiyândan olan Emîrza Bey b. Bali nâm kimesne meclis-i şer‘-i hatîr-i lâzımü’t-tevkīrde bundan akdem karye-i mezbûreden olup hâlen Hazret-i Ebî Eyyûb el-Ensârî -radıye anhü Rabbühü’l-Bârî-’ye tâbi‘ Hasköy’de Abdüsselam mahallesinde tevattun eden Ali b. Mustafa nâm kimesne muvâcehesinde takrîr-i kelâm ve ta‘bîr ani’l-merâm edüp mezbûr Ali’ye karz beş bin akçe verdim. Vâki‘ hâl mezbûr Ali’den suâl olunup hakkımız alıverilmesin taleb ederin dedikde gıbbe’s-suâl mezbûr Ali inkâr birle cevâb verip müdde‘î-i mezbûr Emîrza Bey’den sıdk-ı da‘vâsına mutâbık beyyine taleb olunup ityân-ı beyyine sadedinde iken muslihûn tavassut edüp es-sulhü seyyidü’l-ahkâm fehvâsı üzre mâ-beynimiz sekiz yüz akçeye ıslâh edüp bedel-i sulh olan sekiz yüz akçeyi mezbûr Ali yedinden ahz u kabz eyledim. Ba‘de’l-yevm benim cânibimden eğer asâleten ve vekâleten bu husûsa müte‘allik da‘vâ sâdır olursa lede’l-hükkâmi’l-kirâm mesmû‘a ve makbûle olmayıp telbîs ve tezvîre mahmûle ola dedikde mukırr-ı mezbûr Emîrza Bey’in vech-i meşrûh üzre sâdır olan ikrâ[rı]nı el-mukarru lehu’l-merkūm Ali, vicâhen ve şifâhen tasdîk ve tahkīk eyledikde bu hurûf ketb ü terkīm olunup sûreti tâlibi yedine vaz‘ ü def‘ olundu ki, vakt-i hâcette ihticâc edine.<br><br>Cerâ zâlike ve hurrire fi’l-yevmi’s-sâmin min-şehr-i Zilka‘deti’l-harâm min-şuhûr-i sene selâse ve işrîn ve elf.<br><br>Şuhûdü’l-hâl: Mustafa Bey b. Hasan, Murad Bey b. Abdullah, Bekir Çelebi b. Cafer, Müstedam Bey b. Abdullah, Hasan b. Mehmed, Bahaeddin [b.] Hüseyin, İbrâhim b. Davud, Mustafa Bey [b.] Kaya, Kenan Çavuş [b.] Keyvan<br><br>Sahh.</p>          <br><a title="Önceki sayfa" style="text-decoration:none" href="./ayrmetin.php?idno=22917"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22919"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has003&bsm=has003b043"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has003&bsm=has003o263"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>