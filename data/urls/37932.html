﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 185<br>Hüküm no: 127<br>Orijinal metin no: [28a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmü Gülsüm Hatun’un varislerinin terekedeki haklarını almak için Ahmed Efendi’yi vekil tayin ettikleri</b><br><br>Husûs-ı âti’l-beyanın mahâllinde ketb ü tahrîri için savb-ı şer‘-i enverden Mevlânâ es-Seyyid Ali Efendi irsâl olunup ol dahi mahmiye-i İstanbul’da Cezerî Kasım Paşa mahâllesinde sâkine iken bundan akdem vefât eden Ümmü Gülsüm Hatun bt. Veli’nin ile’l-vefât mütemekkine olduğu menziline varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde müteveffât-ı mezbûrenin verâseti zevc-i metrûkü Abdurrahman Efendi b. Ali ile vilâyet-i Rumeli’nde Hezargrad kazâsına tâbi‘ Cabir nâm karyede sâkin zî-rahm cihetinden li-ebeveyn karındaşı oğlu Halil ve kızları Fâtıma ve Âişe’ye münhasıra ve tashîh-i meselesi sekiz sehmden olup sihâm-ı mezbûrenin dört sehmi mezbûr Abdurrahman Efendi’ye ve iki sehmi mezbûr Halil’e ve bir sehmi mezbûretân Fâtıma ve Âişe’den her birine isâbeti tahakkukundan sonra mezbûrûn Halil ve Fâtıma ve Âişe’nin hisse-i mevkūfelerini ahz u kabz ve îsâle bâ-hüccet-i şer‘iyye vasiyy-i muhtârı olan el-Hâc Ahmed Efendi b. Receb meclis-i ma‘kūd-ı mezkûrda müteveffât-ı mezbûrenin zevc-i metrûkü olmağla terekesine bi’l-verâse vâzı‘ü’l-yed olan bâ‘isü’l-kitâb mezbûr Abdurrahman Efendi mahzarında bi’l-vesâye ikrâr ve takrîr-i kelâm edip müteveffât-ı mezbûrenin terekesi tahrîr ve ba‘de-ihrâci’l-masârıf ber-mûceb-i defter-i kassâm-ı askerî tashîh-i mezbûr üzere merkūmûn Halil ve Fâtıma ve Âişe’nin hisselerine isâbet eden on üç bin dört yüz yirmi iki akçeyi terekeden olmak üzere [28b] vesâyetim hasebiyle mezbûr Abdurrahman Efendi yedinden bi’t-tamâm ve’l-kemâl ahz u kabz eyledim min-ba‘d meblağ-ı mezbûr on üç bin dört yüz yirmi iki akçeden mezbûr Abdurrahman Efendi yedinde ve zimmetinde bir akçe ve bir habbe bâkī kalmadı dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ba‘dehû ma‘an irsâl olunan Salih Çelebi b. Halil ve Hasan Çelebi b. Ramazan ile meclis-i şer‘a gelip alâ-vuku‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 8 min-Cumâdelâhire sene 1143.<br><br>Şuhûdü’l-hâl: Es-seyyid Molla İbrahim b. Hüseyin, Molla Osman b. Şa‘bân, İbrahim Çelebi b. Receb, Salih Beşe b. Halil, Hasan Çelebi b. Ramazan</p>          <br><a title="Önceki sayfa" style="text-decoration:none" href="./ayrmetin.php?idno=37931"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37933"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b185"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o581"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>