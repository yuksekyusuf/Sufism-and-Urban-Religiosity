﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 309<br>Hüküm no: 275<br>Orijinal metin no: [71a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mirascılarının Abdurrahman Efendi’den intikal eden ve Yuvan v. Foçi’de olan alacaklarının tahsili</b><br><br>Mahmiye-i İstanbul’da Karagümrük kurbünde Kurd Ağa mahâllesinde sâkin iken bundan akdem vefât eden es-Seyyid Abdurrahman Efendi b. ( ) nâm kimesnenin verâseti sulbiye kebîre kızları Rukıye ve Hadîce ve Sitti Nefise nâm hatunlara münhasıra olduğu şer‘an zâhir ve müte‘ayyin oldukdan sonra mezbûre Rukıye’nin zevci ve tarafından husûs-ı âti’l-beyana vekîl olduğu zât-ı mezbûreyi ma‘rifet-i şer‘iyye ile ârifân Abdülkerim b. Hüseyin ve Hasan b. Osman nâm kimesneler şehâdetleriyle şer‘an sâbit olan Mustafa Efendi b. Ahmed Efendi ve mezbûretân Hadîce ve Sitti Nefise taraflarından dahi husûs-ı âti’l-beyana vekîl olduğu zât-ı mezbûretânı kezâlik ma‘rifet-i şer‘iyye ile ârifân mu‘arrefân-ı mezbûrân Abdülkerim ve Hasan şehâdetleriyle sâbit olan mezbûre Hadîce’nin zevci el-Hâc Ali b. Ebubekir nâm kimesneler mahmiye-i mezbûrede meclis-i şer‘de Yuvan v. Foçi nâm zimmî muvâcehesinde her biri bi’l-vekâle üzerine da‘vâ ve takrîr-i kelâm edip müvekkilelerimiz mezbûrât Rukıye ve Hadîce ve Sitti Nefise’nin babaları müteveffâ-yı mezbûr es-Seyyid Abdurrahman Efendi’nin işbu temessük nâtık olduğu üzere cihet-i karz-ı şer‘îden mezbûr Yuvan zimmetinde yüz guruş hakkı olup meblağ-ı mezbûru müteveffâ-yı mezbûr, mesfûr Yuvan’dan kable’l-ahz ve’l-istîfâ vefât edip vâris-i şer‘le veresesine isâbet ve intikāl etmekle hâlâ meblağ-ı mezbûru mezbûr Yuvan’dan bi’l-vekâle taleb ederiz, suâl olunsun dedikde gıbbe’s-suâl mezbûr Yuvan cevâbında fi’l-hakīka müteveffâ-yı mezbûra ber-vech-i muharrer ve ber-mûceb-i temessük cihet-i mezbûreden zimmetinde yüz guruş deyni olduğunu ikrâr lâkin meblağ-ı mezbûrun yirmi sekiz guruşu ile bir zoltasını müteveffâ-yı mezbûra hayâtında bi’d-defa‘ât def‘ ü teslîm ol dahi yedimden ahz u kabz edip zimmetinde ancak yetmiş bir guruş ile bir sülüs deynim bâkī kalmışdır deyü meblağ-ı mezbûrun yirmi sekiz guruş ile bir zoltasını def‘le mukābele edicek isre’l-istintâk ve’l-inkâr mezbûr Yuvan’dan def‘-i mezbûruna beyyine taleb olundukda ityân-ı beyyine için istimhâl etmeğin mehl-i şer‘î birle ba‘de’l-imhâl meblağ-ı bâkī-i mezbûr yetmiş bir guruş ile bir sülüsü alâ-mûcib-i i‘tirâfihî vekîlân-ı mezbûrâna edâ ve teslîme mezbûr Yuvan’a tenbîh olunup mâ-vaka‘a bi’t-taleb ketb olundu.<br><br>Fî 9 min-şehri Rebî‘ülahir sene 1116.<br><br>Şuhûdü’l-hâl: el-Hâc Mehmed Efendi el-kâtib, Veli Efendi kâtib, Ömer Efendi kâtib, Emin Mehmed Efendi kâtib, Mustafa Efendi kâtib, el-Hâc Yusuf muhzır, Sarrâc Mehmed Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=41804"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41806"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b309"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o622"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>