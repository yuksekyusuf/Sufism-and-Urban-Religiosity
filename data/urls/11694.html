﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 420<br>Hüküm no: 363<br>Orijinal metin no: [118b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vakıf olduğu iddia edilen Seyyid Ömer mahallesindeki evin İskender Beşe b. Abdullah’ın mülkü olduğu</b><br><br>Haremeyn-i Muhteremeyn Evkāf-ı şerîfesine bi’l-fi‘il mütevellî olan ebnâ-i sipâhiyândan fahrü’l-akrân Ali Bey b. Mehmed meclis-i şer‘-i şerîfde sâhibü hâze’l-kitâb mahmiye-i Kostantıniyye mahallâtından Seyyid Ömer mahallesi sâkinlerinden Dergâh-ı âlî -dâme mahfûfen bi’l-me‘âlî- yeniçerilerinden İskender Beşe b. Abdullah mahzarında ikrâr ve takrîr-i kelâm kılıp mahalle-i merkūmede vâki‘ iki tarafı Cündî Behram Bey mülkü ve bir tarafı merhûm Mustafa Bey b. Abdülmennan vakfı ve bir tarafı tarîk-i âm ile mahdûd olup dâhiliyyesi bir beyt-i süflî ve sofayı ve cüneyneyi ve bi’r-i mâyı ve fırın ve kenîfi müştemil ve hâriciyyesi bir beyt-i ulvî ve tahtında ıstablı ve bi’r-i mâyı ve hücre ve kenîfi müştemil olan menzil mukaddemâ merhûm mezbûr Mustafa Bey’in mülkü olup taht-ı tasarrufunda iken bin bir senesi evâilinde merkūm Mustafa Bey vefât ettikde sâlifü’z-zikr menzili veresesi bey‘ edip tedâvül-i eyâdi ile hâlâ mezkûr İskender Beşe şirâ-i şer‘î ile menzil-i mezbûra mâlik olup mutasarrıf iken bazı kimesneler menzil-i mahdûd Medîne-i Münevvere fukarâsına vakıfdır deyu bana cevâb etmekle husûs-ı mezbûr tefahhus ve tetebbu‘ edip menzil-i mezkûrun vakfiyyeti bir tarîk ile müsbet olmayıp sâlifü’z-zikr menzil-i mesfûr İskender Beşe’nin mülk-i müşterâsı ve hakk-ı sarîhi idiği zâhir olmağla da‘vâdan ferâğ eyledim demeğin menzil-i mezbûr merkūm İskender Beşe’nin mülk-i müşterâsı olmak üzere yedinde ibkā olundu. Mâ-hüve’l-vâkı‘ bi’t-taleb ketb olundu.<br><br>Tahrîren fî-evâili Cumâdelâhire li-sene selâse ve selâsîn ve elf.<br><br>Şühûdü’l-hâl: el-Hâc Hasan Çelebi b. Ahmed el-cündî, Hasan Halîfe b. Şaban el-imâm, Seyyid Mustafa b. es-Seyyid Emrullah el-müezzin, Abdülkerim Halîfe b. Ali el-imâm el-Eyyûbî, Hasan b. Abdullah, Ali Bey b. Hızır el-cündî, el-Hâc Mehmed b. Abdi eş-şehriyârî, Mehmed Bey b. Sefer er-râcil, Ramazan Halîfe b. Mustafa, Halil b. İsmail el-müezzin, Mehmed Çelebi b. Abdülgani.</p>          <br><a title="Önceki sayfa" style="text-decoration:none" href="./ayrmetin.php?idno=11693"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11695"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b420"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o708"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>