﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 384<br>Hüküm no: 377<br>Orijinal metin no: [90b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi’nin Ali Ağa’da olan alacağının tahsil olunması</b><br><br>Mahmiye-i İstanbul’da Çerâğī Hamza mahâllesinde sâkin bâ‘isü’l-kitâb Mehmed Efendi b. Abdurrahman mahmiye-i mezbûrede meclis-i şer‘de Ali Ağa b. el-Hâc İsa nâm kimesne mahzarında üzerine da‘vâ ve takrîr-i kelâm edip vilâyet-i Anadolu’da Aydın sancağında medîne-i Tire İhtisâbı Mukāta‘ası berat-ı âlîşân ile mâlikâne tasarrufumda olmağla bin yüz on üç senesinde mukāta‘a-i mezbûreyi bin otuz guruşa mezbûr Ali Ağa’ya der-uhde ve iltizâm ol dahi iltizâm ve kabûl ve sene-i mezbûrede mukāta‘a-i mezbûreyi zabt ve mahsûlât ve rüsûmâtını ahz u kabz eylediğinden sonra bedel-i iltizâmı olan meblağ-ı merkūm bin otuz guruşu bundan akdem mezbûr Ali Ağa’dan taleb eylediğimde ol dahi edâda te‘allül etmekle beynimizde ba‘de’n-nizâ‘ mezbûr Ali Ağa benimle da‘vâ-i mezkûremden dokuz yüz guruşa sulh ben dahi sulh-ı mezbûru kabûl etmekle bedel-i sulh-ı mezkûrun beş yüz guruşunu bana teslîm ben dahi yedinden ahz u kabz edip bedel-i sulh-ı mezbûrdan bâkī kalan dört yüz guruşa dahi mezbûr Ali Ağa silk-i mülkünde münselik olup medîne-i Alaşehir’de vâki‘ ma‘lûmü’l-hudûd ve’l-müştemilât çiftlik menzilini bin yüz on dört senesi Rebî‘ülevveli ibtidâsından altı ay tamâmına değin [91a] sana edâ edemezsem çiftlik-i mezbûr mülkün olsun deyüp ben dahi kabûl etmişidim. Lâkin şart-ı mezkûr ile olan bey‘-i mezbûrun fesâdına binâen hâlâ meblağ-ı merkūm dört yüz guruşu mezbûr Ali Ağa’dan taleb ederim, suâl olunsun dedikde gıbbe’s-suâl mezbûr Ali Ağa cevâbında fi’l-hakīka hâl min-külli’l-vücûh müdde‘î-i mezbûrun takrîr-i meşrûhu üzere olup akd-i mezbûr şart-ı mezkûr ile olduğunu bi’t-tav‘i’s-sâf ikrâr u i‘tirâf etmeğin mûcebince ba‘de’l-hükm ve’t-tenbîh mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ aşer min-Cumâdelûlâ sene 1116.<br><br>Şuhûdü’l-hâl: Mehmed Efendi b. Ahmed, İsmail Efendi kâtib, ömer Efendi b. Ali, el-Hâc Ali çukadâr.</p>          <br><a title="Önceki sayfa" style="text-decoration:none" href="./ayrmetin.php?idno=41906"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41908"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b384"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>