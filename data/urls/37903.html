﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 145<br>Hüküm no: 98<br>Orijinal metin no: [20b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mora’da vefat eden Taşçızade Mehmed Ağa’nın terekesini getirmek üzere İbrahim Ağa’nın vekil tayin edildiği</b><br><br>Husûs-ı âti’z-zikrin mahâllinde ketb ü tahrîri için savb-ı şer‘-i şerîf-i enverden Mevlânâ Eminzâde Derviş Mehmed Efendi irsâl olunup ol dahi mahmiye-i İstanbul’da Debbâğ Yunus mahâllesinde sâkine Fâtıma Hanım ibneti’l-merhûm Mehmed Ağa’nın menziline varıp zeyl-i vesîkada muharrerü’l-esâmi Müslimîn huzûrlarından akd-i meclis-i şer‘-i şerîf ettikde mahâlle-i mezbûre ahâlîsinden olup vilâyet-i Rumeli’nde Mora cezîresinde Benefçe kal‘asında sâkin Dergâh-ı âlî yeniçerilerinin dokuzuncu cemâ‘at odası neferâtının çorbacısı olup kal‘a-i mezbûrede misâfiren sâkin iken bundan akdem vefât eden Taşçızâde Mehmed Ağa b. Abdullah Ağa’nın verâseti zevce-i menkûha-i metrûkesi mezbûre Fâtıma Hanım ile evlâd-ı sıgārı Halil Ağa ve Abdullah Ağa ve Mehmed Emin Ağa ve vâlidesi Saliha Hanım ibneti’l-merhûm diğer Mehmed Ağa’ya münhasıra olduğu şer‘an zâhir ve mütehakkık oldukdan sonra sıgār-ı mezbûrûnun vâlideleri ve tesviye-i emrlerine kıbel-i şer‘den mansûbe vasiyyeleri olup zâtı Mehmed Ağa b. İbrahim Ağa ve el-Hâc İsmail Ağa b. Abdullah ta‘rîfleriyle mu‘arrefe olan mezbûre Fâtıma Hanım asâleten ve vesâyeten verâseti kezâlik mu‘arrefân-ı mezbûrân Mehmed Ağa ve el-Hâc İsmail Ağa ta‘rîfleriyle mu‘arrefe olan mezbûre Saliha Hanım asâleten meclis-i ma‘kūd-ı mezbûrda mahmiye-i mezbûrede Hocapaşa mahâllesi ahâlîsinden işbu bâ‘isü’l-kitâb İbrahim Ağa b. Ahmed mahzarında her biri bi’l-asâle ve bi’l-vesâye ikrâr ve takrîr-i kelâm edip mûrisimiz müteveffâ-yı mezbûr Taşçızâde Mehmed Ağa’nın hîn-i fevtinde yanında mevcûd olan eşyâ ve gallâtını ve sâir terekesine kal‘a-i mezbûrede vâzı‘ü’l-yed olanlardan taleb ve da‘vâ ve ahz u kabz ve lede’l-iktizâ sulh ve ibrâya tarafımıza îsâle ve bunlar mutavakkıf olduğu umûrun küllîsine tarafımızdan mezbûr İbrahim Ağa’yı vekîl ve nâib-i menâb nasb ve ta‘yîn eyledik dediklerinde ol dahi ber-vech-i muharrer vekâlet-i mezbûreyi kabûl ve merâsimini kemâ-yenbağī edâya ta‘ahhüd ve iltizâm eylediğini mevlânâ-yı mezbûr mahâllinde tahrîr ve ma‘an mürsel Molla İbrahim b. Ahmed ve Ahmed Çelebi b. İsmail ile.<br><br>Fî 12 Cumâdelâhir sene 1143.<br><br>Şuhûdü’l-hâl: Mahmud Ağa b. Abdullah, Ebubekir Ağa b. Yakub, Mustafa Ağa b. Yusuf, Mehmed Ağa b. Süleyman, Mehmed Beşe b. Hasan, Hasan Çelebi b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=37902"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37904"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o588"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>