﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 829<br>Hüküm no: 1011<br>Orijinal metin no: [140a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Meygun Hanım’ın ölen kocasının cariye bedelinden Mehmed Efendi b. Hasan’a borcu olduğunu bilmediğine dair yemin ettiği</b><br><br>Mahmiye-i İstanbul’da Hoca Kasım Gönânî mahallesinde sâkin Mehmed Efendi b. Hasan mahfil-i kazâda mahmiye-i mezbûrede Firuzağa mahallesinde sâkin iken bundan akdem fevt olan Hasan Çavuş’un zevce-i metrûkesi ve terekesine vâzı‘atü’l-yed olan Meygûn bt. Abdullah tarafından zikri âtî da‘vâya husûmet ve redd-i cevâba vekîl-i müsecceli olan Yusuf Beşe b. Abdullah mahzarında üzerine da‘vâ ve takrîr-i kelâm edip mezbûr Hasan Çavuş’a hayatında sekiz sene mukaddem Rusiyyetü’l-asl Mülâyim nâm câriye-i memlûkemi iki yüz riyâlî guruşa bey‘ ve teslîm ol dahi iştirâ ve kabûl ve kabz edip semenini bana teslîm etmeyip zimmetinde kalmağla hâlâ mezbûre Meygûn’un makbûzu olan tereke-i vâfiyesinden taleb ederim vekîl-i merkūmdan suâl olunsun dedikde gıbbe’s-suâl vekîl-i mezbûr cevâbında müvekkilesinin müteveffâ-yı mezbûrun terekesinden kendi hissesi mukābelesinde ancak altı bin akçe kabzını ikrâr ve vech-i muharrer üzere sâlifü’z-zikr câriye-i merkūme[yi] Hasan Çavuş’[un] hayatında iki yüz guruşa iştirâ ve kabz eylediği ma‘lûmu değildir deyü inkâr edicek müdde‘î-i mezbûrdan müdde‘âsına muvâfık beyyine taleb olundukda ityân-ı beyyineden izhâr-ı acz edip istihlâf etmeğin mezbûre Meygûn’un meclis-i şer‘a huzûru müte‘azzire olmağın tahlîf için kıbel-i şer‘den Mevlânâ Mehmed Efendi irsâl olunup ol dahi mahmiye-i mezbûrede Mimar Sinan mahallesinde mezbûre Meygûn’un sâkine olduğu menziline varıp zeyl-i vesîkada muharrerü’l-esâmî olan Müslimîn huzûrunda akd-i meclis-i şer‘ eyledikde mezbûrenin zâtı mahalle-i mezbûre sükkânından Mehmed Çelebi b. Ali ve Musa Halîfe b. Mustafa el-müezzin ta‘rîfleriyle mu‘arrefe oldukdan sonra fi’l-vâki‘ câriye-i mezkûreyi müteveffâ-yı mezbûr hayatında vech-i muharrer üzere iki yüz guruşa merkūm Mehmed Efendi’den iştirâ ve kabz edip ol cihetden deyni olduğunu bilmediğine mezbûr Mehmed Efendi huzûrunda mezkûre Meygûn’a yemîn teklîf olundukda ol dahi alâ-vefki’l-mesûl yemîn billâhi te‘âlâ etmeğin vâki‘ hâli mevlânâ-yı mezbûr mahâllinde tahrîr ba‘dehû meclis-i şer‘a gelip alâ-vukū‘ihî inhâ ve takrîr etmeğin mûcebince mezbûr Mehmed Efendi ta‘arruzdan men‘ birle mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ aşer min-Zilhicceti’ş-şerîfe li-sene isneyn ve seb‘în ve elf.<br><br>Şuhûdü’l-hâl: Halil Bey b. Mahmud, Mehmed Efendi b. Yusuf, Yusuf Bey b. Abdullah, Mehmed Çelebi b. Ali, Musa b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=25897"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25899"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b829"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o926"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>