﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 910<br>Hüküm no: 748<br>Orijinal metin no: [169b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rus asıllı köle Hasan’ın hür olduğunu ispat ettiği</b><br><br>Mahmiye-i İstanbul’da Tercümân Yunus mahallesi ahâlîsinden olup bundan akdem Medîne-i münevvere kādısı iken vedâ‘-ı âlem-i fânî eden merhûm Yusuf Efendi b. Halil’e rıkk-ı sâbıkını mu‘terif işbu açık kaşlı elâ gözlü uzun boylu Rusiyyü’l-asl Müslimü’l-mille sâhib-i hâze’l-kitâb Hasan b. Abdülvahab nâm şâbb mahfil-i kazâda müteveffâ-yı mezbûrun sulbî kebîr oğlu Abdurrahman Efendi muvâcehesinde üzerine da‘vâ ve takrîr-i kelâm edip seyyidim merhûm-ı mezbûr Yusuf Efendi b. Halil Medîne-i münevvere’ye gider oldukda târîh-i kitâbdan iki sene mukaddem benim içün abd-ı memlûküm Hasan Ka‘be-i mükerreme’ye dâhil olduğumda malımdan âzâd olsun deyip ba‘dehû iki def‘a hacc-ı şerîf edip Ka‘be-i mükerreme’ye dâhil olmağla ben hür olmuş iken mezbûr Abdurrahman Efendi rık olup terekeden olmak üzere bana bi-gayr-ı hakkın vaz‘-ı yed eder suâl olunsun dedikde gıbbe’s-suâl mezbûr Abdurrahman cevâbında mevsûf-ı mezbûra vech-i muharrer üzere vaz‘-ı yedini ikrâr ve ber-vech-i meşrûh müdde‘âsını inkâr edicek müdde‘î-i mezbûrdan sıdk-ı makāline beyyine taleb olundukda udûl-ı ahrâr-ı ricâl-i Müslimînden mahmiye-i mezbûrede Çerâğī Hamza mahallesi ahâlîsinden umdetü’l-müderrisîni’l-kirâm Mehmed Efendi necl-i zübdetü’l-fuzalâi’l-izâm Yusuf Efendi ve müşârün-ileyh Yusuf Efendi hazretlerinin etbâ‘ından Mehmed Çelebi b. Süleyman li-ecli’ş-şehâde meclis-i şer‘a hâzırân olup isre’l-istişhâd fi’l-hakīka merhûm-ı mezbûr Yusuf Efendi b. Halil târîh-i mezbûrda Medîne-i münevvere’ye gider oldukda işbu mevsûf-ı mezbûr Hasan içün huzûrumuzda abd-ı memlûküm Hasan Ka‘be-i mükerreme’ye dâhil olduğumda malımdan âzâd olsun deyip ba‘dehû iki def‘a hacc-ı şerîf edip Ka‘be-i mükerreme’ye dâhil olmağla mezbûr Hasan hür olmuşdur biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm mâ-vaka‘a kayd-şüd.<br><br>Fî 11 min-Receb sene 1110<br><br>Şuhûdü’l-hâl: Yahya Efendi b. el-merhûm Mustafa Efendi, Abdurrahman Efendi b. el-merhûm Ahmed Efendi, Süleyman Efendi b. Mehmed Efendi, Mehmed Efendi b. Pîrî, Hüseyin Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=37691"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37693"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0910"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1074"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>