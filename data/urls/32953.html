﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 98<br>Hüküm no: 55<br>Orijinal metin no: [12a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bozkırlı Ali Beşe b. Mustafa’nın kuruyemişci dükkânını Alâiyeli Derviş Hacı Mehmed b. Mustafa’ya sattığı</b><br><br>Mukaddemâ peynirci ve hâlâ kuruyemişci<br><br>Mahmiye-i İstanbul’da kâin kuruyemişci esnâfından Bozkırlı Ali Beşe b. Mustafa nâm kimesne meclis-i şer‘-i şerîf-i enverde esnâf-ı mezkûreden bâ‘isü’l-kitâb Alâiyeli Derviş el-Hâc Mehmed b. Mustafa nâm kimesne tarafından husûs-ı âtiyyü’l-beyânı tasdîka vekîl-i şer‘îsi Alemdaroğlu Ali Beşe b. Ahmed nâm kimesne mahzarında ikrâr-ı tam ve takrîr-i kelâm edip mahmiye-i İstanbul hısnı ebvâbından Zindân kapısı hâricinde kuruyemişciler sûkunun nihâyetinde Havâss-ı refî‘a’ya giden kayıkçılara mahsûs iskele hizâsında vâki‘ ma‘lûmü’l-hudûd mukaddemâ peynirci ve hâlâ kuruyemişci bir bâb dükkân derûnunda mevcûde beyne’l-esnâf gedik ta‘bîr olunur kuruyemişci âlât-ı lâzıme-i ma‘lûmesinin yüz yirmi sehm i‘tibâriyle doksan sehm hisse-i şâyi‘ası müvekkil-i merkūm Derviş el-Hâc Mehmed’in ve mâ‘adâ otuz sehm hisse-i şâyi‘ası bâ-hüccet-i şer‘iye benim yedimizde iştirâken mâlımız ve mülkümüz olmağla ben ber-minvâl-i muharrer akd-i âti’z-zikrin sudûruna değin mâlik olduğum otuz sehm hisse-i şâyi‘a-i mezkûremi tarafeynden îcâb ve kabûlü hâvî şurût-ı müfsideden ârî bey‘-i bât-ı sahîh-i şer‘î ve safka-i vâhide ile üç bin altmış iki buçuk guruşa müvekkil-i merkūm Derviş el-Hâc Mehmed’e bey‘ ve temlik ve vech-i lâyıkı üzere teslîm eylediğimde ol dahi yedimden ber-vech-i mübeyyen iştirâ ve temellük ve tesellüm ve kabz ü kabûl ve semeni olan meblağ-ı merkūm üç bin altmış iki buçuk guruşu bana def‘ ü teslîm eylediğinde ben dahi yedinden tamamen ve kâmilen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt dahi etmemizle fîmâ-ba‘d dükkân-ı mezkûr derûnunda mevcûde gedik ta‘bîr olunur âlât-ı lâzıme-i mezkûrede benim kat‘a alâka ve medhalim kalmayup doksan sehmi mukaddemâ ve otuz sehmi hâlâ şirâen ki mecmû‘-i âlât-ı lâzıme-i mezkûre müvekkil-i merkūm Derviş el-Hâc Mehmed’in mâlı ve mülkü olmuşdur dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 11 M sene [1]238.<br><br>Şühûdü’l-hâl: Kethudâ Mustafa Ağa b. Halil, Kastamonulu es-Seyyid el-Hâc Veliyüddin Ağa b. Mehmed, Uzun Mehmed Ağa b. Hasan, es-Seyyid el-Hâc Yusuf Ağa b. Süleyman, İbrahim Yazıcı b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=32952"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32954"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b098"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o464"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>