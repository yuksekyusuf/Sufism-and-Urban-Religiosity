﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 803<br>Hüküm no: 973<br>Orijinal metin no: [132b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hanım bt. Davud Paşa’nın vakıf arsası üzerindeki mülk menzilini Mustafa Efendi b. Mahmud ile kız kardeşi Rabia’ya sattığı</b><br><br>Husûs-ı âti’l-beyânın mahâllinde tahrîri iltimâs olunmağın kıbel-i şer‘-i mutahharadan Mevlânâ Kehlî Mahmud Efendi irsâl olunup ol dahi mahmiye-i İstanbul’da el-Hâc Hasan mahallesinde sâkine fahrü’l-muhadderât zahru’l-muvakkarât tâcü’l-mestûrât Fâtıma Hanım bt. el-merhûm Davud Paşa’nın menziline varıp zeyl-i vesîkada isimleri mastûr olan Müslimîn huzûrunda akd-i meclis-i şer‘-i şerîf etdikde mezbûre Fâtıma Hanım meclis-i ma‘kūd-ı mezbûrda işbu bâ‘isü’l-kitâb kendi tarafından asâleten ve li-ebeveyn kız karındaşı Râbia tarafından şirâ ve def‘-i semene vekîl olup mezbûrenin zâtını ma‘rifet-i şer‘iye ile ârifân Abdullah Efendi b. Mahmud ve Salih Beşe b. Şaban şehâdetleriyle vekâleti sâbite olan mefharu’l-müderrisîni’l-kirâm Mustafa Efendi b. Mahmud mahzarında ikrâr ve takrîr-i kelâm edip mahalle-i mezbûrede vâki‘ bir tarafdan el-Hâc Bali mülküne ve bir tarafdan Muharrem Ağa mülküne ve bir tarafdan Keçeci Mehmed mülküne ve bir tarafdan tarîk-i âmma müntehî arsasının senede merhûm Akşemseddin Vakfı’nı iki yüz kırk akçe mukāta‘a-i kadîmesi olan arsa-i merkūmenin üzerine kendi mâlımla iştirâ eylediğim iki bâb fevkānî oda ve bir sofa ve dehliz ve bir kenîf ve tahtânî bir bâb oda ve ahır [133a] ve kenîf ve cüneyneyi müştemil mülk menzilimi bi-cümleti’t-tevâbi‘ ve’l-levâhık ve kâffetü’l-menâfi‘ ve’l-merâfık dokuz yüz esedî guruşa tarafeynden îcâb ve kabûlü hâvî mezbûr Mustafa Efendi ile müvekkile-i mezbûre Râbia Hatun’a bey‘-ı bâtt-ı sahîh-i şer‘î ile bey‘ ve teslîm edip ol dahi asâleten ve vekâleten iştirâ ve kabûl ve tesellüm eyledikden sonra arsa-i mezbûreyi dahi izn-i mütevellî ile yüz esedî guruş bedel mukābelesinde merkūm Mustafa Efendi ile müvekkile-i mezbûre Râbia’ya ferâğ ve tefvîz edip ol dahi asâleten ve vekâleten tefevvüz ve kabûl eyledikden sonra bedel-i mezbûr yüz guruş ile semen-i merkūm dokuz yüz guruş ki cem‘an bin esedî guruş mezbûr Mustafa Efendi yedinden tamamen ahz u kabz eyledim ba‘de’l-yevm menzil-i mahdûd-ı mezbûr merkūm Mustafa Efendi ile müvekkile-i mezbûre Râbia Hatun’un mülk-i müşterâları ve arsa-i merkūme hakk-ı müfevvazleri olmuşdur dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ba‘dehû ma‘an irsâl olunan Hüseyin b. Abdullah ile meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’r-râbi‘ aşer min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Mefharu’l-kuzât Sefer Efendi b. Bali, el-Hâc Mustafa Ağa b. Şaban, Mehmed Ağa b. İbrahim, Karakaş Mehmed Beşe b. Sinan, el-Hâc Murad b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=25859"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25861"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b803"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o933"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>