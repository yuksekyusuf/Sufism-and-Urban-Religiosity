﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 180<br>Hüküm no: 198<br>Orijinal metin no: [41b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Ali’nin, kendisini döverek çocuk düşürmesine ve küçük oğlu Hüseyin’in üzerine basarak ölümüne sebep olanlarla sulh olması</b><br><br>Mahmiye-i İstanbul’da Karabaş mahallesi sükkânından Hasan b. Sadullah tarafından husûs-ı âti’z-zikri ikrâra vekîl olduğu Yusuf Çelebi b. Mustafa ve Musa b. Osman şehâdetleriyle şer‘an sâbit olan el-Hâc Yusuf b. Mehmed nâm kimesne vekâleten ve müvekkil-i mezbûr zevcesi olup verâseti ma‘rifet-i şer‘iyye ile ârifân mezbûrân Yusuf Çelebi ve Mustafa ta‘rîfleriyle mu‘arrefe olan Emine bt. Ali nâm hatun asâleten meclis-i şer‘-i şerîf-i enverde kendi tarafından asâleten ve vâlidesi Saliha bt. Abdullah ve kız karındaşı Hadice bt. Ahmed tarafından husûs-ı âti’z-zikre sâbitü’l-vekâle vekîl olan Saime nâm hatun mahzarında her biri ikrâr ve takrîr-i kelâm edip mezbûre Emine târih-i kitâbdan üç ay mukaddem mezbûrât Saliha ve Hadice ve Saime beni bi-gayrı hakkın darb-ı şedîd ile darb eylediklerinde ondan nâşî müstebînü’l-hilka bir cenîn-i meyyit ilkā edip ve esnâ-i darbda zevcim mezbûrun firâşından hâsıl ve benden mütevellid Hüseyin nâm sagīr oğlumu dahi ayakları ile basıp ol dahi ondan nâşî fevt olmuşdur deyü mûceb-i şer‘îlerini mezbûrâtdan herbirinden taleb ve da‘vâ eylediğimde onlar dahi inkâr etmeleriyle beynimizde münâza‘ât-ı kesîre cereyân etmişdi. El-hâletü hâzihî beynimize muslihûn tavassut edip da‘vâ-yı mezbûremizden merkūmât ile bizi on üç guruş üzerine sulh eylediklerinde biz dahi sulh-ı mezbûru kabûl ve bedel-i sulh olan meblağ-ı mezbûr on üç guruşu yedlerinden tamâmen ahz u kabz edip husûs-ı mezbûra ve sâireye müte‘allika âmme-i da‘vâdan mezbûrâtın zimmetlerini ibrâ-i âm ile ibrâ ve ıskāt eyledik dediklerinde gıbbe’t-tasdîki’ş-şer‘î mâ-hüve’l-vâkı‘ bi’t-taleb ketb olundu.<br><br>Fi’l-yevmi’l-hâdi aşer mine’l-Muharremi’l-harâm li-sene mi’e ve elf.<br><br>Şuhûdü’l-hâl: Mustafa Çelebi b. Mustafa, Mehmed Çelebi b. Hüseyin, Ali Beşe b. Kalender, Mehmed Çavuş b. Receb, İbrahim Çelebi b. Ahmed, Ebûbekir b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=28222"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28224"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b180"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o358"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>