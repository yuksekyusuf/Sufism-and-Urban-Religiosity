﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 122<br>Hüküm no: 129<br>Orijinal metin no: [20a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Paşa’nın el-Hâc Mehmed Ağa’ya borcu olduğu</b><br><br>Husûs-ı âti’z-zikrin mahallinde ketb ü tahrîri iltimâs olunmağın küttâb-ı mahkemeden mevlânâ Mehmed Efendi b. el-Hâc Mustafa irsâl olunup ol dahi zeyl-i kitâbda isimleri mastûr olan Müslimîn ile kasaba-i Tophane’de İlyas Çelebi Mahallesi’nde sâkin olan işbu sâhibü’l-kitâb el-Hâc Mehmed Ağa’nın mahmiye-i İstanbul’da Balkapanı’nda taht-ı icâresinde olan odaya varıp akd-i meclis-i şer‘-i şerîf olundukda hâlâ Habeş beylerbeyisi olan fahrü’l-emâsil ve’l-ekârim Mustafa Paşa b. Hasan meclis-i mezbûrda merkūm el-Hâc Mehmed Ağa muvâcehesinde bi’t-tav‘i’s-sâf ikrâr u i‘tirâf edip târîh-i kitâbdan iki gün tamamına müeccel ve mev‘ûd mezbûr el-Hâc Mehmed Ağa’ya deyn-i şer‘îden on iki bin esedî guruş ki tekîden li’l-asl nısfı altı bin esedî guruş olur zimmetimde deynim olup ecel-i mezbûr elli gün tamamında zikr olunan on iki bin esedî guruş edâsı lâzım ve kazâsı vâcib deynimdir dedikde gıbbe’t-tasdîkı’ş-şer‘î mûmâ-ileyh Mustafa Paşa’nın li-ebeveyn karındaşı Bostanî İbrahim Bey ve kethüdâları Ahmed Ağa b. Süleyman meblağ-ı mezbûr on iki bin esedî guruşun cümlesine herbiri emr ve kabûlü hâviye kefâlet ile kefîl bi’l-mâl olmağın vâki‘ hâli mevlânâ-yı mezbûr mahallinde tahrîr ve alâ-vukū‘ihî meclis-i şer‘de inhâ ve takrîr etmeğin mâ-hüve’l-vâki‘ bi’t-taleb sebt ü ketb olundu.<br><br>Fi’l-yevmi’s-sâmin aşer min-Zilka‘deti’l-harâm min-şühûr li-sene selâse ve sittin ve elf.<br><br>Şuhûdü’l-hâl: Veli Ağa b. Abdi el-cündî, el-Hâc Mustafa el-bevvâbü’s-sultânî, el-Hâc Nimetullah el-cündî, Hasan b. Abdullah tâbi‘-i Nimetullah, el-Hâc Mustafa et-Tâcir ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=311"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=313"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b122"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o423"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>