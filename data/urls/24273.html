﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 154<br>Hüküm no: 168<br>Orijinal metin no: [18a-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Çâşnigir Ali Paşa’nın Kosta v. Yorgi’deki alacağını tahsil ettiği</b><br><br>Eyâlet-i Urfa’dan munfasıl olan emîrü’l-ümerâ’i’l-kirâm sâhibü’l-izz ve’l-ihtişâm Çâşnigir Ali Paşa -edâmallâhu [te‘âlâ] iclâlehû- tarafından husûs-ı âti’z-zikri ikrâra Süleyman b. Hüseyin ve Süleyman b. Hasan şehâdetleri ile şer‘an vekâleti sâbite olan Hüseyin b. Hasan meclis-i şer‘-i şerîfde, işbu sâhibü’l-kitâb Kosta v. Yorgi nâm zimmî muvâcehesinde ikrâr ve ta‘bîr ani’l-merâm edip, cihet-i karzdan müvekkil-i müşârun-ileyhin merkūm Kosta zimmetinde yüz otuz bin fıdda akçe hakkı olup taleb eyledikde, zimmî-i mezbûr mahmiye-i İstanbul’da Fenerkapısı hâricinde Abdi Subaşı mahallesinde vâki‘ bir tarafı Ali Çelebi b. Karakaş ve bir tarafı Sürücü Yani mülkleri ile ve bir tarafı sâhil-i bahr ve bir tarafı tarîk-i âm ile mahdûd olup, büyût-ı müte‘addideyi hâvî olan bir bâb mülk menzilini ve hizâsında vâki‘ eşcâr-ı müsmire ve gayr-i müsmireyi muhtevîye olan mülk hadîkasını ba‘de’t-tahliyye meblağ-ı mezbûr mukābelesinde müvekkil-i mûmâ-ileyh katında rehin vaz‘ edip, onlar dahi irtihân ve kabz ettiklerinden sonra, meblağ-ı mezbûr yetmiş bin akçesini zimmî-i mersûm yedinden ahz u kabz edip, mâ‘adâsı olan elli bin akçe zimmetinde bâkī kalmışdı. El-hâletü hâzihî meblağ-ı bâkī bi’t-tamâm müvekkil-i mezbûr zimmî-i merkūm yedinden alıp kabz eyledikden sonra menzil-i mezbûr ve hadîka-i merkūmeden mersûm Kosta’ya teslîm edip fekk-i rehin eyledim. Min ba‘d meblağ-ı merkūm yüz otuz bin akçeden zimmî-i mersûm zimmetinde bir akçe ve bir habbe hakkım bâkī kalmadı dedi deyicek, vekîl-i mezbûru ikrâr-ı meşrûhunda mersûm Kosta vicâhen tasdîk edicek, mâ hüve’l-vâki‘ gıbbe’t-taleb ketb olundu. Tahrîren fî evâhiri evveli’r-rebî‘ayn li sene seb‘a ve ışrîn ve elfŞuhûdü’l-hâl: Mefharü’l-müderrisîni’l-kirâm Derviş Efendi b. Mehmed, es-Seyyid Mustafa Efendi, Ebûbekir Efendi el-Bursevî, el-Hâc Ali b. Abdullah Kethüdâ-yı muhzırîn, Mustafa b. Hamza, Mustafa b. Mehmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24272"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24274"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b154"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o579"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>