﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 122<br>Hüküm no: 86<br>Orijinal metin no: [11b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Ahmed Çavuş b. Seyyid Mehmed ile Duhânî Hüseyin b. Hasan’ın alacak hususunda birbirlerinin zimmetlerini ibrâ ettikleri</b><br><br>Ma‘rûz<br><br>Dîvân-ı âlî çavuşlarından sâhib-i arzuhâl es-Seyyid Ahmed Çavuş b. es-Seyyid Mehmed meclis-i şer‘-i münîrde Duhânî Hüseyin b. el-Hâc Hasan mahzarında merkūm Hüseyin gāib ani’l-meclis Kağıtçı İsak Yahûdi’ye deyni olan bin guruş mukābelesinde İslâmbol’da Samatyakapısı dâhilinde vâki‘ bir bâb tütüncü dükkânı derûnunda mevcûde mülkü olan gedik âlâtını Yahûdi-i mersûma bi-tarîkı’l-istiğlâl bey‘ ve teslîm ettikden sonra merkūm Hüseyin deyn-i mezkûrumu malından edâ ve âlât-ı mezkûreyi fek ve tahlîs ile ba‘dehû ben sana edâ ederim deyü bana emr etmekle ben dahi malımdan bi-tarîkı’s-sulh Yahûdi-i mersûma altı yüz elli guruş verip âlât-ı mezkûreyi tahlîs etmişdim el-hâletü hâzihi medfûum olan meblağ-ı mezkûr altı yüz elli guruşu mezbûr Hüseyin’den bi’l-mürâca‘a hâlâ talep ederim deyü tasaddî eylediğim da‘vâmdan meccânen fâriğ olup husûs-ı mezkûra ve işbu târih-i i‘lâma gelince beynimizde cereyân eden cemî‘-i ahz u i‘tâya müte‘allika âmme-i de‘âvî ve kâffe-i mütâlebâtdan ben mezbûr Hüseyin ile oğlu işbu hâzır bi’l-meclis Hasan’ın zimmetlerini ibrâ-yı âmm ile ibrâ ve iskāt eylediğimde onlar dahi işbu târih-i i‘lâma gelince beynimizde cereyân eden cemî‘-i ahz u i‘tâya müte‘allika âmme-i de‘âvî ve kâffe-i mütâlebâtdan benim zimmetimi ibrâ ve iskāt ve her birimiz ber-vech-i muharrer âharın ibrâsını kabûl eyledik deyü takrîrini mezbûr Hüseyin ve oğlu hâzır-ı merkūmdan her biri tasdîk ve bu vechile kat‘-ı nizâ‘ eyledikleri İslâmbol Mahkemesi’nden huzûr-ı âlîlerine i‘lâm olundu.<br><br>Fî-23 min-Şevvâli’l-mükerrem sene 1216</p>          <br><a title="Önceki sayfa" style="text-decoration:none" href="./ayrmetin.php?idno=30839"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30841"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b122"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o651"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>