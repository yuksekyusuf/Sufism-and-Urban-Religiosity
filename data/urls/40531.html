﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 290<br>Hüküm no: 252<br>Orijinal metin no: [37a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çocuksuz vefat eden Mano v. İstati’nin ticarî ortağı Yorgi v. Ander’de olan alacağının beytülmal tarafından tahsilinde çıkan anlaşmazlıkta iki bin dört yüz akçe üzerine sulh olunduğu</b><br><br>Mahmiye-i İstanbul’da bi’l-fi‘il gümrük ve beytü’l-mâl-ı âmme ve hâslar emîni olan umdetü’l-a‘yân Siyavuş Ağa b. Abdullah tarafından husûs-ı âti’z-zikri ikrâra vekîl olup nehc-i şer‘î ve tarîk-ı mu‘teber-i mer‘î üzere şer‘an vekâleti sâbite olan zahrü’l-emsâl Hüseyin Ağa b. Abdullah meclis-i şer‘-i hatîrde işbu râfi‘ü’s-sifr Yorgi v. Ander nâm zimmî muvâcehesinde bi’l-vekâle ikrâr ve takrîr-i kelâm edip mahmiye-i mezbûrede Ayakapısı hâricinde vâki‘ Ahmed Çelebi mahallesinde sâkin olup bundan akdem hâlik olan Mano v. İstati nâm zimmînin zâhirde vâris-i ma‘rûfu [olmayıp] terekesi cânib-i beytü’l-mâle âid ve râci‘ olmağın müvekkilim mezbûr Siyavuş Ağa merkūm Yorgi’den hâlik Mano hayâtında seninle mumculuk san‘atında şerîkler olmağla ba‘de helâkihî re’s-i mâlından senin yedinde yetmiş bin akçesi kalıp hâlâ beytü’l-mâle âid olmuşdur deyu meblağ-ı mezbûr yetmiş bin akçeyi mezbûr Yorgi’den da‘vâ ve taleb eyledikde ol dahi cevâbında fi’l-vâki‘ hâlik-i mezbûr ile ben hayâtında san‘at-i mezbûrede şerîkler olup kable’l-helâk benimle fesh-i akd-i şirket ve yedimde olan re’s-i mâlını ve zaman-ı şirketde hâsıl olup hissesine âid olan fâidesini tamâmen benden ahz u kabz ve zimmetimi ibrâ edip yedime hüccet-i şer‘iyye vermişidi deyu def‘le mukābile etmekle beynlerinde münâza‘ât-ı kesîre vâkı‘a olmuşidi el-hâletü hâzihî beynlerinde muslihûn tavassut edip da‘vâ-yı mezbûreden müvekkil-i mezbûru iki bin dört yüz akçe üzerine sulh eylediklerinde ol dahi sulh-ı mezbûru kabûl ve bedel-i sulh olan meblağ-ı mezbûr iki bin dört yüz akçeyi tamâmen mezbûr Yorgi yedinden ahz u kabz edip husûs-ı mezbûra müte‘allika cemî‘ de‘âvî ve mutâlebât ve eymân ve muhâsamâtdan zimmetini ibrâ-i âmm-ı kātı‘u’n-nizâ‘la ibrâ ve ıskāt eyledi dedikde gıbbe’t-tasdîkı’l-mu‘teber mâ-vaka‘a bi’t-taleb ketb olundu.<br><br>Fi’l-yevmi’s-sâmin aşer min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Durmuş Ağa b. Şehâbeddin, Mustafa Ağa b. Mehmed, Osman Beşe çukadâr, İsa Bey b. Ahmed, Mehmed b. Habib, Mehmed Çelebi b. Haydar ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40530"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40532"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b290"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o876"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>