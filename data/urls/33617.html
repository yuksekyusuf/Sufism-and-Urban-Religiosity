﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 249<br>Hüküm no: 190<br>Orijinal metin no: [39a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah b. Mehmed’in, Aksaray’daki kasap gediğini Mustafa Efendi b. Mehmed Emin’e devrettiği</b><br><br>Kasab ferâğı<br><br>Hudâvendigâr-ı esbak cennet-mekân firdevs-âşiyân merhûm ve mağfiret-nişân Sultân Abdülhamid Han -tâbe serâhu- hazretlerinin evkāf-ı celîleleri müstagallâtından İstanbul’da Yedikule kapısı hâricinde vâki‘ gayrı-ez selhhâne-i mîrî on aded ganem selhhânelerinden altıncı selhhâneye merbût kasab dükkânlarından İstanbul’da Aksaray sebîli hizâsında bakkāl dükkânı karşısında kâin bir bâb kasab dükkânı derûnunda mevcûde beyne’l-esnâf gedik ta‘bîr olunur vakıf âlât-ı lâzıme-i ma‘lûmenin iki kıt‘a temessük ile birer rubu‘dan nısf hisse-i şâyi‘asına mutasarrıf olan Kasab Abdullah b. Mehmed nâm kimesne meclis-i şer‘-i münîrde bâ‘isü’l-i‘lâm kābız-ı mâl el-Hâc Mustafa Efendi b. el-Hâc Mehmed Emin nâm kimesne tarafından husûs-ı âtîde tasdîka vekîl-i şer‘îsi es-Seyyid Hâfız Ali Efendi b. es-Seyyid Mustafa nâm kimesne mahzarında Yedikule kassâbânı kethudâsı el-Hâc Hasan Ağa b. el-Hâc Osman hazır olduğu hâlde zikrolunan kasab dükkânı gedik âlâtında bâ-ma‘rifet-i mütevellî ber-vech-i muharrer mutasarrıf olduğum nısf hisse-i şâyi‘amı hüsn-i rızâ ve tayyib-i hâtırım ve ferâğ-ı mu‘teber-i kat‘î ile bedel-i ma‘lûm ve makbûza bâ-re’y-i mütevellî müvekkil-i merkūm el-Hâc Mustafa Efendi’ye ferâğ ve tefvîz ve teslîm eylediğimde ol dahi tefevvüz ve tesellüm ve kabz ve kabûl edip ba‘de’l-yevm sâlifü’z-zikr nısf hisse-i şâyi‘a müvekkil-i mezbûr el-Hâc Mustafa Efendi’nin dâhil-i havza-i tasarrufu ve hakk-ı müfevvazı olup benim kat‘a alâka ve medhalim kalmamışdır deyü ba‘de’l-ikrâr ve’t-tasdîk âlât-ı lâzıme-i ma‘lûmenin nısf hisse-i şâyi‘ası merkūm Abdullah’ın ferâğ ve kasr-ı yedinden müvekkil-i mezbûr el-Hâc Mustafa Efendi’nin üzerine tahrîr ve yedinde olan atîk temessükleri battalda hıfz olunarak zabt ve tasarrufu’çün taraf-ı vakıfdan yedine müceddeden temessük i‘tâ buyurulmak iktizâ eylediği İstanbul Mahkemesi’nden huzûr.<br><br>Fî 19 min-Ca sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33616"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33618"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b249"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o582"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>