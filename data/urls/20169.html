﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 131<br>Hüküm no: 120<br>Orijinal metin no: [46b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Müteveffâ Mehmed Efendi b. Şaban’ın hayatta iken Eflak asıllı câriyesi Müşerrefe bt. Abdullah’ı azat ettiği</b><br><br>İşbu râfi‘atü’l-kitâb orta boylu kara gözlü kara yağız Eflakiyyetü’l-asl Müşerrefe bt. Abdullah meclis-i şer‘-i şerîfde mahmiye-i Galata tevâbi‘inden Kasımpaşa’da Kulaksız mahallesinde vefât eden merhûm Mehmed Efendi b. Şaban’ın zevce-i metrûkesi ve vârisesi Aynî Hâtun bt. Ferhad tarafından husûs-ı âti’z-zikre vekîl olup ber nehc-i şer‘î vekâleti sâbite olan Mahmud Çelebi b. Mustafa mahzarında üzerine da‘vâ edip ben merhûm-ı mezbûrun câriye-i memlûkesi iken hâl-i hayâtında ve kemâl-i sıhhatinde beni i‘tâk edip ben mu‘taka olmuşken müvekkile-i mezbûre bana mülkiyyet üzre vaz‘-ı yed eder suâl olunup kasr-ı yed ettirilmesin taleb ederim dedikde gıbbe’s-suâl vekîl-i mezbûr cevâbında müvekkilesinin câriye-i mezbûreye vâzı‘atü’l-yed idiğini ikrâr ve müdde‘iye-i mezbûrenin vech-i muharrer üzre mu‘taka olduğunu inkâr edip müdde‘iye-i mezbûreden da‘vâsına mutâbık beyyine taleb olundukda udûl-i müslimînden Dîvân-ı âlî kâtiblerinden mefharü’l-küttâb Mehmed Efendi b. Murad ve Yusuf Bey b. Mustafa nâm kimesneler li ecli’ş-şehâde meclis-i şer‘-i şerîfe li ecli’ş-şehâde hâzırân olup gıbbe’l-istişhâd fi’l-vâki‘ merhûm-ı mezbûr Mehmed Efendi hâl-i hayâtında ve kemâl-i sıhhatinde evsâf-ı mezkûre ile muttasıfe olan câriye-i mezbûreyi bizim huzûrumuzda hasbeten lillâhi te‘âlâ i‘tâk ve tahrîr eyledi biz bu husûsa şâhidleriz şehâdet dahi ederiz dediklerinde ba‘de’t-ta‘dîl ve’t-tezkiyye şehâdetleri makbûle olmağın mûcebi ile hükm olundu. Hurrire fî 18 Ramazân [sene 1026].<br><br><br>Şuhûdü’l-hâl: Mehmed Efendi b. İsa el-İmâm, Ali Çelebi b. ( ), Receb b. ( ) el-Müezzin, Ahmed Çelebi b. Süleyman el-Hatîb, Hızır Beşe b. Pîrî, Mehmed b. Hüseyin, Kurd b. Abdullah er-Râcil, Receb b. Abdullah er-Râcil ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=20168"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20170"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b131"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o176"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>