﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 116<br>Hüküm no: 86<br>Orijinal metin no: [25b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Asakir-i Mansure-i Muhammediye’ye mensup İbrahim b. Halil’in vârislerinin kendilerine intikal eden terekeyi Kâtip Mehmed Salih Efendi’den teslim almaları</b><br><br>Ahz, kabz, ibrâ<br><br>Fi’l-asl medîne-i Üsküdar’a muzâfe Gekbûze (Gebze) kasabası ahâlisinden olup İstanbul’da sâkin iken bundan akdem fevt olan Asâkir-i Mansûre-i Muhammediye’den İbrahim b. Halil b. Ahmed’in verâseti anası Âişe bt. Musa ile li-ebeveyn er karındaşları Salih ve Mehmed ve li-ebeveyn kız karındaşları Emine ve Fatıma’ya inhisârı tahakkukundan sonra mezbûrûn Âişe ve Salih ve Mehmed ve Emine ve Fatıma taraflarından husûs-ı âti’l-beyânda vekîl olduğu bir kıt‘a isbât-ı vekâlet hücceti nâtıka olduğu üzere Mustafa b. Ali ve Halil b. Ârif şehâdetleriyle sâbit olan Veliyüddin b. Musa meclis-i şer‘-i şerîf-i enverde tereke-i müteveffâ-yı mezbûre bi’l-emâne vaz‘-ı yedi mütehakkık olan işbu bâ‘isü’l-vesîka Asâkir-i Mansûre-i Muhammediye kâtiblerinden Mehmed Salih Efendi b. Hafız Hasan mahzarında bi’l-vekâle ikrâr-ı tam ve takrîr-i kelâm edip mezbûrûnun mûrisleri müteveffâ-yı mezbûrun hîn-i vefâtında yanında mevcûde tahrîr ve bey‘ olunan terekesi esmânından ba‘de ihrâci’l-mesârif-i lâzıme sahhu’l-bâkī mezbûr Mehmed Salih Efendi’nin bi’l-emâne makbûzu olan altmış altı guruş on beş parayı mezbûr Mehmed Salih Efendi bana def‘ ü teslîm ben dahi yedinden bi’l-vekâle tamamen ahz ü kabz eyledim. min-ba‘d meblağ-ı mezbûrdan mezbûr Mehmed Salih Efendi zimmetinde bir akçe ve bir habbe bâkī kalmamağla husûs-ı mezkûra müte‘allika da‘vâdan mezbûr Mehmed Salih Efendi ile Başkâtib Yekta Efendi’nin zimmetlerini kabûlü hâvî bi’l-vekâle ibrâ ve iskāt eyledim dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 12 Ra sene [1]242<br><br>Şühûdü’l-hâl: Muhzır Mehmed Çelebi, Muhzır Hüseyin Çelebi</p>          <br><a title="Önceki sayfa" style="text-decoration:none" href="./ayrmetin.php?idno=38465"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38467"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b116"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o543"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>