﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 281<br>Hüküm no: 432<br>Orijinal metin no: [84a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sefer için kullanılmak üzere temin edilen bargirlere yolda ücreti karşılığında sürücü, arpa ve saman verilmesi</b><br><br>Mefâhirü’l-kuzât ve’l-hükkâm ma‘denü’l-fazl ve’l-kelâm Âsitâne-i sa‘âdetimden Bayındır ve Karacalar ve Karacaviran ve Koçhisar ve Tosya ve Osmancık ve Merzifon ve Amasya ve Turhal’a varınca yol üzerinde vâki‘ olan kādılar -zîde fazluhum- ve mefâhirü’l-emâsil ve’l-akrân a‘yân-ı vilâyetin iş erleri -zîde kadruhum- tevkī‘-i refî‘-i hümâyûn vâsıl olucak ma‘lûm ola ki, işbu sene-i mübârekede vâki‘ sefer-i hümâyûnum için mübâya‘a ve el-yevm mevcûd olan topkeşân ve kaltak bârgirlerinin fîmâ-ba‘d istihdâmına lüzûm olmağla ba‘zı menzilin tevzî‘ ve taksîmi fermânım olmağla gönderilen bârgirler her kangınız[ın] taht-ı kazâsına varıp dâhil olur ise kifâyet mikdârı sürücü ihrâc ve iktizâ eden şa‘îr ve samandan dahi tarafınızdan verilip lâzım gelen bahâları taraf-ı mîrîden verilmek için üzerlerine ta‘yîn olunan mübâşirlerin yedlerinden ma‘mûlün-bih memhûr temessük alıp bârgirleri birbirinize irsâl ve îsâle dikkat ve ihtimâm ve zarûret ve muzâyakalarına bâ‘is olmakdan gāyetü’l-gāye ihtirâz ve ictinâb eylemeniz bâbında fermân-ı âlîşânım sâdır olmuşdur. Buyurdum ki, hükm-i şerîfimle vardıkda bu bâbda vech-i meşrûh üzere sâdır olan emr-i celîlü’ş-şânımın mazmûn-ı münîfi ile amel olup hilâfından be-gāyet ihtirâz eyleyesiz, şöyle bilesiz alâmet-i şerîfe i‘timâd kılasız.<br><br>Tahrîren fi’l-yevmi’s-sânî ve’l-ışrîn min-Zilka‘deti’ş-şerîfe sene selâsîn ve mi'e ve elf.<br><br>Kostantıniyye el-mahrûse.<br><br>Bârgir aded, 260<br><br>Kad vasale ileynâ fî 3 Zilhicceti’ş-şerîfe<br><br>Mübâşir Şa‘bân Ağa<br><br>El-Fakīr İsmail el-kādı</p>          <br><a title="Önceki sayfa" style="text-decoration:none" href="./ayrmetin.php?idno=36883"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36885"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b281"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o331"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>