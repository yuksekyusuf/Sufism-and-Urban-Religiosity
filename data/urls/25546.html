﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 561<br>Hüküm no: 659<br>Orijinal metin no: [80a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nakkaş Mustafa b. Ahmed’in Keçeci Pîrî mahallesindeki mülk menzilini Ayşe Hatun’a sattığı</b><br><br>Mübâya‘a.<br><br>Mahmiye-i İstanbul’da Keçeci Pîrî mahallesinde sâkin Nakkāş Mustafa b. Ahmed nâm kimesne meclis-i şer‘de mahalle-i mezbûrede işbu râfi‘atü’l-vesîka Âişe Hatun bt. ( ) tarafından menzil-i câ’i’z-zikri şirâya vekîl olup nehc-i şer‘î [ve] vech-i mer‘î üzere vekâleti sâbite olan kız karındaşı oğlu Mustafa Çavuş b. Mehmed mahzarında tâyi‘an ikrâr ve takrîr-i kelâm edip akd-i âtî sudûruna dek silk-i mülkümde olup mahalle-i mezbûrede vâki‘ iki tarafdan mezbûre Âişe Hatun mülküne ve bir tarafdan el-Hâc Ahmed mülküne ve bir tarafdan tarîk-i hâssa müntehî olup iki bâb fevkānî odayı ve bir bâb tahtânî oda ve cüneyne ve havluyu müştemil olan mülk menzilimi bi-cümleti’t-tevâbi‘ ve’l-levâhık ve kâffetü’l-hukūk ve’l-merâfık mezbûr Mustafa Çavuş’a bey‘-ı bâtt-ı sahîh-i şer‘î ile on yedi bin yedi yüz elli akçeye bey‘ ve teslîm ol dahi müvekkilesi mâlıyla yine müvekkilesi için iştirâ ve tesellüm ve kabûl eyledikden sonra semeni olan meblağ-ı mezbûr on yedi bin yedi yüz akçeyi bi’t-tamam ve’l-kemâl mezbûr Mustafa Çavuş yedinden alıp kabz eyledim ba‘de’l-yevm menzil-i mahdûd-ı mezbûr müvekkile-i merkūme Âişe Hatun’un mülk-i müşterâsıdır keyfe mâ teşâ’ ve tahtâr mutasarrıfe olsun dedikde mukır-ı mezbûru hâvî ve sâdır olan ikrâr-ı meşrûhunda vekîl-i mezbûr Mustafa Çavuş bi’l-muvâcehe tasdîk ve bi’l-müşâfehe tahkīk etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâmin aşer min-Şevvali’l-mükerrem li-sene isneteyn ve seb‘în ve elf.<br><br>Şuhûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=25545"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25547"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b561"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o987"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>