﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 507<br>Hüküm no: 530<br>Orijinal metin no: [130b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hamza b. Veliyüddin’nin varislerinin azatlı cariyesi Havva ile olan davalarında sulh olduğu</b><br><br>Mahmiye-i İstanbul’da Lâleliçeşme kurbünde sâkin iken bundan akdem vefât eden el-Hâc Hamza b. Veliyüddin’in li-ebeveyn karındaşı ve hâsran vârisi olan Halil Çelebi b. Cafer nâm kimesne mahmiye-i mezbûrede meclis-i şer‘de müteveffâ-yı mezbûrun atikası işbu bâ‘isü’l-vesîka Havva bt. Abdullah nâm hatun mahzarında ikrâr ve takrîr-i kelâm edip mûrisim müteveffâ-yı mezbûr el-Hâc Hamza atikası mezbûre Havva ile menzilinde sâkin iken vefât etmekle mûrisim müteveffâ-yı mezbûrun Belkıs nâmında bir câriyesini ve terekesinden çukaya kaplı nâfe kürk ve bir çuka çakşır ve bir nîmten kürkü ve bir kontuş ve esâs-ı beyt ve evânî-i nühâsiye ve gayr-ı nühâsiye bi’l-cümle eşyâsını mezbûre Havva ahz u kabz etmeğin ben husûs-ı mezbûru verâsetim hasebiyle bundan akdem mezbûre Havva Hatun’dan da‘vâ ve taleb eylediğimde ol dahi cevâbında mevlâm müteveffâ-yı mezbûr hayâtında câriye-i mezbûre ile eşyâ-i mezkûremi bana hibe ve temlîk ve teslîm etmişidi deyü bu vechile beynimizde münâza‘ât-ı kesîre vâkı‘â olmuş idi el-hâletü hâzihi ben da‘vâ-i mezbûrumdan fâriğā olup husûs-ı mezbûra müte‘allıka âmme-i da‘vâdan mezbûre Havva Hatun’un zimmetini ibrâ ve iskāt eyledim min-ba‘d mezbûre Havva Hatun ile husûs-ı mezbûra müte‘allıka da‘vâ ve nizâ‘ım kalmadı dedikde gıbbe’t-tasdîkı’ş-şer‘î mâ-hüve’l-vâki‘ bi‘t-taleb ketb olundu. Fi’l-yevmi’s-sâdis ve’l-ışrîn min-Recebi’l-ferd li-sene sitte aşere ve mi’e ve elf.<br><br>Şuhûdü’l-hâl: Mehmed Ağa b. Osman, Berber Mustafa b. Abdullah, Berber Ali Çelebi b. Abdülmennan, Haffâf Hasan Bey b. ( ), Veliyüddin Efendi b. Ali, Mehmed Emin Efendi el-Kâtib, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=42059"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42061"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b507"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o562"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>