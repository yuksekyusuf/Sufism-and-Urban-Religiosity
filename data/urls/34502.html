﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 345<br>Hüküm no: 324<br>Orijinal metin no: [62b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hafız Ahmed Efendi’nin bakkal gediği hissesini Bakkal Ustabaşı İsak ve yeğeni Bakkal Petro’ya sattığı</b><br><br>Bakkāl<br><br>Mahrûse-i Galata’ya muzâfe kasaba-i Kasımpaşa’da Na‘lıncı mahallesinde sâkin es-Seyyid Hafız Ahmed Efendi b. Hüseyin b. Mehmed meclis-i şer‘-i şerîf-i enverde Âsitâne-i aliyye’de vâki‘ bakkāl tâifesinden işbu hâmilü’r-rakīm Ustabaşı İsak v. Kiryako nâm zimmî muvâcehesinde mersûm İsak zimmînin yeğeni Bakkāl Petro v. Yuvan nâm zimmî hâzır olduğu hâlde ikrâr-ı tâm ve takrîr-i kelâm edip mahmiye-i İstanbul hısnı ebvâbından Bâb-ı Caferiye hâricinde kâin tarafeyni Balmumcu Mehmed Emin Efendi ve Bakkāl Emin Ağa dükkânları ile mahdûd Ayasofya-i Kebîr vakfı musakkafâtından bir bâb bakkāl dükkânı ve ona merbût kapı-yı mezkûr dâhilinde kâin ma‘lûmü’l-hudûd bir bâb mahzen derûnlarında mevcûde beyne’l-hıref gedik ta‘bîr olunur âlât-ı lâzıme-i ma‘lûmeler yüz yirmi sehm i‘tibârıyla otuz sehmi Bakkāl Ananosti zimmînin ve mâ‘adâ doksan sehmi dahi akd-i âti’z-zikrin sudûruna değin benim bâ-hüccet-i şer‘iyye yedimizde mülkümüz olmağla gedik-i mezkûrlardan ben ber-minvâl-i muharrer mâlik olduğum doksan sehm hisse-i şâyi‘amın altmış sehmini mersûm İsak zimmîye beş bin guruşa ve otuz sehmini dahi hâzır-ı mersûm Petro zimmîye iki bin beş yüz guruşa her birine tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile ve müşterekim izniyle bey‘ ü temlîk ve lâyıkı vechile teslîm eylediğimde onlar dahi ber-minvâl-i muharrer iştirâ ve temellük ve tesellüm ve kabz ve kabûl eylediklerinden sonra semenleri olan cem‘an yedi bin beş yüz guruşu bana tamâmen def‘ ü teslîm ve ben dahi yedlerinden [63a] bi’t-tamâm ve’l-kemâl ahz u kabz etmemle mebî‘-i mezkûrun tağrîr ve gabinlerine müte‘allika âmme-i da‘vâdan tarafeynden her birimiz âharın zimmetlerini kabûllerini hâvî ibrâ-i âmm-ı sahîh-i şer‘î ile ibrâ ve iskāt eyledik ba‘de’l-yevm gedik-i mezkûrların ber-i‘tibâr-ı merkūm doksan sehm hisse-i şâyi‘alarında benim aslâ ve kat‘â alâka ve medhalim kalmayıp müşteriyân-ı mersûmân İsak ve Petro zimmîlerin mülk-i müşterâları ve hakk-ı sırfları olmuşdur dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî 12 C sene 1247<br><br>Şuhûdü’l-hâl: Pazarbaşı Süleyman Ağa, Bölükbaşı Abdi Çelebi.<br><br>Ustabaşı Kiryako v. Vasil, Ustabaşı Yakof v. Yuvan, Yazıcı Dimitri, Kabzımâl Sava.</p>          <br><a title="Önceki sayfa" style="text-decoration:none" href="./ayrmetin.php?idno=34501"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34503"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b345"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o501"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>