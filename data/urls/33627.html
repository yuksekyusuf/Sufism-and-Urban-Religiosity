﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 260<br>Hüküm no: 200<br>Orijinal metin no: [41a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karakızzâde Ali Çelebi Evkafı’ndan kullanılmayan Malta Fırını’nın eve tahvil edilmesi için emr-i âlî talebi</b><br><br>Malta Fırını taraf-ı vakıfdan âhara îcârı ve menzil binâsına emr istid‘âsı<br><br>Ma‘rûz<br><br>Sâdır olan fermân-ı âlîlerine imtisâlen işbu arzuhâl ve derkenâra nazar olundukda nezâret-i dâ‘îlerinde olan evkāfdan merhûm Karakızzâde Ali Çelebi Evkāfı müsakkafâtından Ebulfeth Sultân Mehmed Han -aleyhi’r-rahmetü ve’l-gufrân- Hazretleri Câmi‘-i şerîfi kurbünde Malta Çarşısı’nda vâki‘ muhdes ve bâ-hatt-ı hümâyûn-ı şevket-makrûn mesdûd olan francalacı fırınlarından bir bâb münhedim francalacı fırınına mutasarrıfe olan merhûme ve mağfûrun-lehâ Hadîce Sultân -tâbe serâhu [serâhâ]- hazretleri bundan akdem bilâ-veled irtihâl-i dâr-ı bekā edip fırın-ı merkūm mahlûlen cânib-i vakf-ı şerîfe âid ve râci‘ olmuş ise de fırın-ı mezkûr münhedim ve harâbe nev‘inden olmak hasebiyle taraf-ı vakıfdan kimesne istîcare rağbet etmeyip vakf-ı şerîfe özr-i küllî olduğundan bahisle sıyâneten li’l-vakfi’ş-şerîf fırın-ı mezkûr yerine vakf-ı şerîf için müstagal olmak üzre menzil binâ ve inşâ olunması husûsuna müsâ‘ade-i aliyyeleri erzânî buyurulmasını vakf-ı mezbûr mütevellîsi Ahmed Şükrü Efendi dâ‘îleri bi’t-tevliye istid‘â eylediği mefhûm-ı arzuhâlden müstebân ve sultân-ı müşârün-ileyhâ hazretlerinin uhdesinden münhal emlâkin cânib-i mîrîden zabtına dâir ve inhâ olunan fırına mütedâir bir gûne kayd bulunmadığı muhallefât derkenârından nümâyân ve fi’l-vâki‘ fırın-ı mezkûr mukaddemâ bâ-hatt-ı hümâyûn-ı şevket-makrûn sedd ü bend olunmuş idüğü İstanbul Mahkemesi sicillinde mastûr ve mukayyed olmağın bu sûretde mütevellî-i mezbûrun istid‘âsı câiz ve meşrû‘ olup ancak ber-vech-i istid‘â izin ve ruhsat-ı seniyyeleri dahi erzânî buyurulur ise ol bâbda Dîvân-ı hümâyûn tarafından bâlâsı tuğrâ-yı garrâ ile müzeyyen bir kıt‘a emr-i celîlü’ş-şân sudûru muktezâ-yı maslahatdan idüğü İstanbul Mahkemesi’nden huzûr.<br><br>Fî 7 C sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33626"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33628"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b260"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o580"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>