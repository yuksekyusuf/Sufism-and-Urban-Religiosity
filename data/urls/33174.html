﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 294<br>Hüküm no: 276<br>Orijinal metin no: [61b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasım Ağa b. Mehmed Said’in vefatıyla yerine Hacı Salih b. Yunus b. Hamûda’nın fesçi esnafı kethudalığına tayini</b><br><br>Fesçi kethudâsı nasbı<br><br>Âsitâne-i aliyye -sânahallâhu te‘âlâ ani’l-âfât ve’l-beliyye-de ve mahrûse-i Galata’da kâin fesçi esnâfının başka başka kethudâları olmağla bir müddetden beri İstanbul’da fesçiler kethudâsı olan Kasım Ağa b. el-Hâc Mehmed Said vefât edip yeri hâlî kalmağla yerine esnâf-ı mezkûre üzerlerine bir kethudâ nasbı lâzım ve mühim olmağın esnâf-ı mezkûrenin nizâm-ı kadîmleri[ni] arîf ve örf ü âdetlerine vâkıf ve her vechile kethudâlık umûrunu idâre ve rü’yete kādir ve cümlesinin mu‘temed ve muhtârları idüğü zeyl-i sahîfede mektûbü’l-esâmî Müslimîn haberleriyle lede’ş-şer‘i’l-enver zâhir ve mukır olan esnâf-ı merkūmeden işbu bâ‘isü’l-kitâb el-Hâc Salih b. Yunus b. Hamuda nâm kimesneyi hâkim-i muvakkı‘-ı sadr-ı kitâb bi-tevkī‘ihi’r-refî‘i’l-müstetâb -rafe‘a kadrahû mevlâhu’l-Vehhâb- efendi hazretleri kethudâ ve müteveffâ-yı mezbûrun yerine İstanbul fesçi esnâfı üzerlerine kethudâ nasb ü ta‘yîn ve esnâfdan kimesneye hilâf-ı şer‘-i şerîf ve mugāyir-i rızâ te‘addî ve rencîde etmemek üzere emr ü tenbîh buyurduklarında ol dahi kethudâlık-ı merkūmu kabûl ve ber-mûceb-i emr ü tenbîh harekete ta‘ahhüd etmeğin mâ-vaka‘a [bi’t-taleb ketb olundu.]<br><br>Fî 2 N sene [1]238.<br><br>Şühûdü’l-hâl: Galata Fesçiler Kethudâsı Said Ağa b. ( ), İstanbul Başihtiyârı Süleyman Ağa b. ( ), Galata Başihtiyârı el-Hâc İsmail Ağa b. ( ), Ebû Zekeriya Şa‘bân Ağa b. ( ), el-Hâc Yahya b. Abdurrahman, el-Hâc Ahmed Ağa [b.] el-Hâc Lahyadini?, Salih Arvay b. ( ), Osman Ağa b. ( ), Ramazan b. Said, el-Hâc Yahya Ahmed Gırbâl , Ömer Ağa b. Ali Bırık?, el-Hâc Mehmed b. İbrahim, Süleyman b. Yahya diğer, el-Hâc Yahya b. Cuma, İstanbul Yiğitbaşısı es-Seyyid Hasan b. Ali, Galata Yiğitbaşısı es-Seyyid Mustafa Ağa b. es-Seyyid Hasan, Çavuş Mehmed b. Mehmed Hızır ve gayruhum.<br><br>[Beyaz]</p>          <br><a title="Önceki sayfa" style="text-decoration:none" href="./ayrmetin.php?idno=33173"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33175"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b294"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o414"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>