﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 715<br>Hüküm no: 784<br>Orijinal metin no: [120b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Ramazan b. Hacı Bayram’ın varisi olmadığı zannıyla el konulan terekesinin varisi Mehmed b. Musa’ya teslim edildiği</b><br><br>Mahmiye-i Edirne’de Istabl-ı âmire’de yedekçi olup bundan akdem vefât eden Ramazan b. el-Hâc Bayram nâm kimesnenin li-ebeveyn ammi oğlu olup hasren vârisi olan Mehmed b. Musa nâm kimesne mahmiye-i mezbûrede meclis-i şer‘-i hatîr-i lâzimü’t-tevkīrde zikrolunan Istabl-ı âmire’de raht hazînedârı olup muhallefât-ı müteveffâ-yı mezbûra vâzı‘u’l-yed olan diğer Ramazan Ağa b. Abdurrahman nâm kimesne tarafından ikrâr-ı âti’z-zikri tasdîka vekîl olup nehc-i şer‘î üzere vekâleti sâbite olan Celeb Mehmed Ağa b. Kalender nâm kimesne mahzarında ikrâr ve takrîr-i kelâm edip müteveffâ-yı merkūm Ramazan’ın zâhirde vâris-i ma‘rûfu olmamak zu‘mu ile müvekkil-i merkūm Ramazan Ağa bi-hasebi’l-emâne yanında mevcûd olan muhallefâtını ma‘rifet-i şer‘le ahz u kabz ve sûk-ı sultânîde bey‘-i men yezîd edip bin yedi yüz akçeye bâliğ olmağla hâlâ hasren vârisi olduğum hasebiyle meblağ-ı mezbûr bin yedi yüz akçeyi merkūm Ramazan Ağa yedinden bi’t-tamâm ve’l-kemâl ahz u kabz eyleyip muhallefât-ı müteveffâ-yı merkūma müte‘allik da‘vâdan merkūm Ramazan Ağa’nın zimmetini ibrâ-i âm ile ibrâ ve ıskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb sebt olundu.<br><br>Fi’l-[yevmi’l]-hâdi aşer min-Zilka‘deti’ş-şerîfe [li-sene semân ve sittîn ve elf.]<br><br>Şühûdü’l-hâl: Hasan Efendi el-imâm-ı Istabl-ı âmire, Ali Çelebi b. Mustafa el-müezzin, Süleyman b. Sefer, Ömer Bey b. ( ) ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=41062"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41064"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b715"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o792"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>