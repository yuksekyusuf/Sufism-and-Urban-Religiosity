﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 61<br>Hüküm no: 22<br>Orijinal metin no: [12-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ermeni Haropsima’nın ölümüyle küçük çocuklarına intikal eden arsa hisselerinin satışına izin verilmesi</b><br><br>Mehmed Necib, izin: 1 kıt‘a<br><br>Numara: 137, 37 guruş<br><br>Galata’ya muzâfe kasaba-i Beşiktaş’da Teşvikiye mahallesinde sâkine iken bundan akdem vefât eden Devlet-i Aliyye teba‘asının Ermeni milleti nisvânından Haropsima bt. Toros’un sadrî sagīr oğulları Serkiz ve Matos ile sadriye sagīre kızı Makrohi’nin babaları ve velîleri olup mu‘temedü’l-hâl idiği ihbâr olunan işbu râfi‘ü’s-sifr teba‘a-i merkūmenin millet-i merkūmesinden Sıvacı Ohannes v. Bedros m. bi’l-velâye takrîr-i kelâm edüp nezâret-i Evkāf-ı Hümâyûn’a mülhak evkāfdan merhûm Mehmed Ali Paşa Vakfı müstegallâtından kasaba-i mezbûrede Yeni mahallede Yıldız sokağında vâki‘ ma‘lûmü’l-hudûd şehriye seksen akçe icâre-i müeccelelü bir kıt‘a arsa müteveffât-ı merkūmenin sağlığında bâ-temessük-i mütevellî bi’l-icâreteyn taht-ı tasarrufunda olup ba‘de vefâtihâ sıgār-ı merkūmûn ile sadr-ı kebîr oğlu Bedros’a hasbe’l-âde irbâ‘an intikāl edüp lâkin vasiyye-i mezkûre bî-hâsıl ve etrâfını muhât taş duvarları münhedim olup enkāzı dahi mürûr-ı ezmine ile telef ve zâyi‘ olduğu zâhir ve bedîdâr olup ol-vechile bekāsı sıgār-ı merkūmûn haklarında muzır ve gayr-ı müfîd olmağla sıgār-ı merkūmûnun arsa-i mezkûrede olan hisse-i şâyi‘aları bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunup hâsıl olan nemâsıyla ma‘an hıfz olunmak sıgār-ı merkūmûn haklarında vücûhla enfa‘ ve evlâ olduğuna binâen işbu yedimde olup hâlâ Galata kādısı fazîletlü es-Seyyid Ahmed Bahâî Efendi hazretleriyle Dördüncü Dâire-i Belediye taraflarından i‘tâ olunan memhûr bir kıt‘a tahmîn-i bedel pusulası mantûkunca sıgār-ı merkūmûnun arsa-i mezkûrda olan üç rub‘ hisse-i şâyi‘a-i mezkûrları bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla iki bin dört yüz guruş mukābelesinde âhara ferâğa izin taleb şüd.<br><br>Fî 19 Şevvâl sene [1]300<br><br>Şühûd[ü’l-hâl]: Mehmed Ağa b. Mustafa, Ahmed Ağa b. Salih ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=11939"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11941"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b061"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o364"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>