﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 297<br>Hüküm no: 191<br>Orijinal metin no: [44a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhume Fatma bt. Dilaver’in terekesinin, vasî tarafından kocası Mustafa’dan teslim alındığı</b><br><br>Mahrûse-i Galata a‘mâlinden kasaba-i Kasımpaşaˈda el-Hâc Ahmed mahallesi sükkânından iken bundan mukaddem vefât eden Fatma bt. Dilaverˈin verâseti zevci Mustafa Beşe b. Fazlullah ve vâlidesi Sâliha bt. Abdullah nâm hatun ile li-üm kız karındaşı Safiye nâm kebîre ve li-ebeveyn kız karındaşları Râbia ve Âişe ve Hadîce nâm sagīrelere münhasıra olduğu şer‘an zâhir ve mütehakkık oldukdan sonra merkūme Sâliha Hatun ile sagīrât-ı mezkûrâtın kıbel-i şer‘den tesviye-i emirlerine vasî-i mansûbları olan merhûm İbrahim Hanzâde Ali Bey Efendi taraflarından husûs-ı câ’iˈz-zikrin ikrâra vekîl olup nehc-i tarîk-i şer‘î üzre vekâleti sâbite olan Ali Bey b. Şa‘bân nâm kimesne meclis-i şer‘de râfi‘-i hâzeˈl-kitâb mezkûr Mustafa b. Fazlullah mahzarında her biri asâleten ve vekâleten ikrâr ve takrîr-i kelâm edip mûrisemiz müteveffât-ı mezbûrenin muhallefâtından biˈl-ırsiˈş-şer‘î defter-i kassâm-ı askerî nâtık olduğu vech üzre her birimize isâbet ve intikāl eden hisselerimizi biˈt-tamam veˈl-kemâl ahz u kabz eyledik min-[ba‘d] muhallefât-ı müteveffâ-yı mezbûra müte‘allika vechen mineˈl-vücûh hak ve alâkamız kalmadı dediklerinden sonra mezkûr Mustafa Beşe dahi meclis-i mezbûrda takrîr-i kelâm edip ben dahi muhallefât-ı merkūmeden vech-i meşrûh üzre hissemi tamamen ahz u kabz eyledim ba‘deˈl-yevm ben[im]dahi muhallefât-ı merkūmeye müte‘allika hak ve alâkam kalmadı dedikde gıbbeˈt-tasdîk mâ vaka‘a biˈt-taleb ketb olundu.<br><br>Fiˈl-yevmiˈs-sâlis-i aşer min-Cumâdelûlâ li-sene erba‘a ve semânîn ve elf.<br><br>Şuhûdüˈl-hâl: Mehmed Efendi b. ( ) el-imâm, Ali Çelebi b. Abdullah, Şahin b. Abdullah, Hüseyin b. İbrahim, Ali Bey b. Halil</p>          <br><a title="Önceki sayfa" style="text-decoration:none" href="./ayrmetin.php?idno=21254"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21256"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b297"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o984"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>