﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 183<br>Hüküm no: 169<br>Orijinal metin no: [23b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Borcu terekesinden çok olan Pizadomoz v. Bayram’ın terekesine karşılık borcunu ödeyen kızı Furistine ile diğer hissedarların zimmetlerini ibra ettikleri</b><br><br>Vilâyet-i Anadolu’da vâki‘ Ürgüb kazâsı tevâbi‘inden Zeynel nâm karyede sâkin iken bundan akdem düyûnu terekesinden ezyed olduğu hâlde hâlik olan Pizadomoz v. Bayram’ın verâseti zevce-i metrûkesi Mukrine bt. Elintaş nâm Nasrâniye kebîr oğulları Vasil ve Kalender ve kebîre kızı Furistine’ye münhasıra olup ve tashîh-i meseleleri bi-hükmi’l-ferâiz kırk sehimden i‘tibâr olunup sihâm-ı mezbûreden beş sehmi merkūme Mukrine’ye ve yedi sehmi merkūme Furistine’ye ve on dörder sehmi merkūmân Vasil ve Kalender’den her birine isâbet eylediği lede’ş-şer‘i’l-enver zâhir ve müte‘ayyin oldukdan sonra sagīre-i merkūmân Vasil ve Kalender mahfil-i şer‘de kız karındaşları merkūme Furistine tarafından ibrâ-i câi’z-zikri tasdîke vekîli olduğu şahs-ı merkūmeyi ma‘rifet-i şer‘iyye ile ârifân Buluk v. Lefter ve Tofofinos v. Lazari nâm zimmîler şehâdetleriyle şer‘an sâbit olan işbu hâmilü’r-rakīm Fantezi v. Yanaki nâm zimmî muvâcehesinde her biri bi’l-verâse ikrâr ve takrîr-i kelâm edip babam hâlik-i merkūm Pizadomoz’un eşhâs-ı ma‘lûmeye cem‘an yüz guruş düyûn-ı müteferrikası olup ve karye-i mezbûrede vâki‘ lede’l-ahâlî ve’l-cîrân ma‘lûmü’l-hudûd bir sagīr menzil ve bir harâb bahçeden gayri bir nesnesi olmamağla biz dahi deyn-i mezbûru mâlımızdan edâ ve terekesini istihlâs murâd eylediğimiz ecilden terekesine vaz‘-ı yed eylememiş idik hâlâ kız karındaşımız müvekkile-i merkūme Furistine deyn-i mezbûru mâlından edâ ve babamız hâlik-i merkūmun terekesinden olan sâlifü’z-zikr menzil ve bağ ve tereke-i sâiresini istihlâs murâd etmeğin biz dahi zikirleri mârr olan menzil ve bağ ve babamız hâlik-i merkūmun kalîl ü kesîr ve celîl ü hakīr terekesinden mikdâr-ı mezkûr hisselerimize müte‘allika âmme-i da‘vâdan kız karındaşımız müvekkile-i merkūme Furistine’nin zimmetini ibrâ-i âmm ile ibrâ ve ıskāt eyledik dediklerinde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâlis min-Şevvâli’l-mükerrem sene 1137.<br><br>Şuhûdü’l-hâl: Hatib İbrahim Efendi, Ürgüblü İsmail Çelebi, Serbölük İbrahim Çelebi, Serbölük Halil Çelebi, Yusuf b. Abdullah, Aften v. Nikola, Mardiros v. Yasur, Yasef v. Yovan, Simol v. Simyovan. </p>          <br><a title="Önceki sayfa" style="text-decoration:none" href="./ayrmetin.php?idno=21907"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21909"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b183"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o458"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>