﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 172<br>Hüküm no: 182<br>Orijinal metin no: [33b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Amasya Melek Mescidi imamlığının Hâfız Ali Halîfe b. Mehmed’den alınarak Seyyid Hâfız Mustafa Efendi b. Mehmed’e verilmesi</b><br><br>Ma‘rûz,<br><br>Medîne-i Amasya nâibi es-Seyyid Mustafa Tevfik Efendi dâ‘îlerinin mühr-i mutâbık i‘lâmı bâlâsına sâdır olan fermân-ı âlîlerine imtisâlen i‘lâm-ı mezkûr ile derkenârlara nazar olundukda medîne-i mezbûrede Melek Mescid-i şerîfi Vakfı’ndan olmak üzere yevmî bir akçe vazîfe ile imâmet ciheti es-Seyyid Ahmed Halîfe veledeş üzerinde iken fevt olup mahlûlünden bin iki yüz kırk dört senesi Zilhicce’sinde es-Seyyid Hasan Halîfe v. es-Seyyid Ahmed veledeşe tevzî‘ olunup ba‘dehû mezbûr es-Seyyid Hasan’ın kasr-ı yedinden iki yüz kırk beş senesi Cemâziyelâhire’sinde Seyyid Abdullah Efendi b. Molla Halil’e tevcîh olundukdan sonra kezâlik mezbûrun kasr-ı yedinden iki yüz kırk yedi senesi Muharrem’inde es-Seyyid Hâfız Mustafa Efendi b. Mehmed’e tevcîh olunup bâ-berât üzerinde iken Hâfız Ali Halîfe b. Mehmed zuhûra gelip imâmet-i mezkûrenin mutasarrıf-ı evveli merkūm es-Seyyid Ahmed benim min-kıbeli’l-eb ceddim olup fevt oldukda cihet-i mezkûre sulbî oğlu babam es-Seyyid Mehmed’e tevcîh olunacak iken kable’s-sebti’t-tevcîh babam mezbûr es-Seyyid Mehmed dahi fevt olup cihet-i mezkûre kendüye tevcîh olunmasını istid‘â ve gıyâb-ı hasmda iki nefer kimesneler haberleriyle mezbûr es-Seyyid Hâfız Mustafa Efendi’nin ref‘inden bin iki yüz kırk dokuz senesi Receb’in on üçüncü günü mezbûr Hâfız Ali Halîfe’ye tevcîh olunduğu derkenârdan müstebân ise de bu def‘a merkūm es-Seyyid Hâfız Mustafa’nın vekîl-i şer‘îsi es-Seyyid Mehmed b. Abdullah medîne-i mezbûre mahkemesinde huzûr-ı hâkimü’ş-şer‘de merkūm Hâfız Ali’nin babası mezbûr Mehmed b. Mustafa muvâcehesinde mescid-i mezkûr cemâ‘ati hazır olduğu hâlde mezbûr Ali Hâfız olmayıp el-yevm üç yaşında olup müteveffâ-yı evvel-i mezbûr es-Seyyid Hâfız Ahmed’in kızkarındaşı oğlu olduğundan babası mezbûr Mehmed bir-takrîb hîleye sülûk birle bilâ-veled fevt olan mezbûr es-Seyyid Hâfız Ahmed’in oğlunun oğlu benim diyerek hilâf-ı vâki‘ olduğu ba‘de’t-terâfu‘ herbirerleri bi’l-muvâcehe haber vermeleriyle cihet-i mezkûre sagīr-i merkūm Ali’nin üzerinden ref‘ ve sahib-i evveli olup muhtâr-ı cemâ‘at olan mezbûr es-Seyyid Hâfız Mustafa’[ya] tevcîh ve yedine berat-ı şerîf-i âlîşân sadaka buyurulmak niyâzında olduğu i‘lâm-ı mezkûrdan nümâyân ve mazmûn-ı i‘lâm-ı mezkûr dahi müsbet olmağın cihet-i mezkûre vazîfe-i mersûmesiyle sagīr-i merkūm Ali’nin üzerinden ref‘ ve sahib-i evveli Hâfız Mustafa’ya tevcîh ve yedine berat-ı şerîf-i âlîşân sadaka ve ihsân buyurulması re’y-i sâmîlerine menût idiği huzûr-ı âlîlerine i‘lâm olundu.<br><br>Fî 25 M sene [1]250</p>          <br><a title="Önceki sayfa" style="text-decoration:none" href="./ayrmetin.php?idno=898"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=900"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b172"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o176"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>