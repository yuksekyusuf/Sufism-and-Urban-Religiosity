﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 310<br>Hüküm no: 366<br>Orijinal metin no: [68a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Beşe’nin vefat eden Şaban’ın varisi olduğundan Ahmed Beşe’de olan alacağının tahsil olunması</b><br><br>Fi’l-asl vilâyet-i Anadolu’da İskilip kazâsına tâbi‘ Yalınkilise nâm karye ahâlîsinden olup hâlâ Dergâh-ı âlî Yeniçerilerinden Altmış birinci cemâ‘ate mahsûs oda yoldaşlarından olan işbu râfi‘ü’l-kitâb Ahmed Beşe b. Mehmed nâm kimesne meclis-i şer‘-i şerîfde oda-i mezkûre yoldaşlarından olan diğer Ahmed Beşe b. Mustafa nâm kimesne mahzarında üzerine da‘vâ ve takrîr-i kelâm edip karye-i mezbûre ahâlîsinden olup Elli yedinci cemâ‘ate mahsûs oda yoldaşlarından iken bundan akdem cezîre-i Girid’de vefât eden Şa‘bân b. Hâbil’in cihet-i karzdan mezbûr Ahmed Beşe zimmetinde bin esedî guruş hakkı olup ve benim müteveffât vâlidem Âişe bt. Hâbil ile müteveffâ-yı mezbûr li-ebin karındaşlar olup babaları ismi Şa‘bân ve maskat-ı re’sleri karye-i mezbûre olup zî-rahm cihetinden verâseti bana münhasıra olmağla mezbûr diğer Ahmed Beşe’ye suâl olunup meblağ-ı mezbûru bana teslîme tenbîh olunmak matlûbumdur dedikde gıbbe’s-suâl mezbûr diğer Ahmed Beşe müteveffâ-yı mezbûra cihet-i mezbûreden zimmetinde bin esedî guruş deyni olduğunu ikrâr lâkin müdde‘î-i mezbûr Ahmed Beşe’nin vech-i muharrer üzere verâsetini inkâr etmeğin müdde‘î-i mezbûrdan müdde‘âsını mübeyyin beyyine taleb olundukda kazâ-i mezbûra tâbi‘ Kızılca nâm karye ahâlîsinden olup Katırcı tâifesinden olan Hasan b. Şa‘bân ve Mehmed b. Fazlullah nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müteveffâ-yı mezbûr Şa‘bân Beşe ile müdde‘î-i mezbûrun müteveffât vâlidesi Âişe bt. Hâbil nâm hatun li-ebin karındaşlar olup babaları ismi Hâbil ve dedeleri ismi Şa‘bân ve maskat-ı re’sleri sâlifü’z-zikr Yalınkilise olup verâseti zî-rahm cihetinden müdde‘î-i mezbûra münhasıradır, gayrı vârisleri olduğu ma‘lûmumuz değildir, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince müdde‘î-i mezbûrun vech-i muharrer üzere verâsetine hükm-i sahîh-i şer‘î ile hükmolundukdan sonra meblağ-ı mezbûru bin esedî guruşu müdde‘î-i mezbûra edâya merkūm diğer Ahmed Beşe’ye tenbîh olunmağın mâ-vaka‘a bi’t-taleb ketb olundu.<br><br>Fî 6 min-Şa‘bâni’l-mu‘azzam sene 1081.<br><br>Şuhûdü’l-hâl: el-Hâc Abdi Çelebi b. Osman, el-Hâc Mustafa b. Hüseyin el-attâr, Şükrullah Bey b. Mustafa, Abdi Çelebi b. Hüseyin, Mustafa Bey b. Halil, İbrahim Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2683"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2685"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b310"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o556"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>