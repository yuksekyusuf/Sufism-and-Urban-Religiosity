﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 157<br>Hüküm no: 92<br>Orijinal metin no: [30b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ahmed Efendi b. el-Hac Taceddin’in evini Medine-i Münevvere Vakfı’na vakfettiği</b><br><br>Medîne-i Münevvere -şerrefehallâhu ve nevvere- Evkāfı’na bi’l-fi‘il mütevellî olan fahrü’l-emâsil ve’l-akrân Hasan Bey b. Abdülmennan meclis-i şer‘-i şerîf-i lâzımü’t-teşrîfde vilâyet-i Anadolu’da kasaba-i Güzelhisar mahallâtından Üveyspaşa mahallesinden olup bundan akdem vefât eden merhûm Ahmed Efendi b. el-Hâc Taceddin nâm müteveffânın sulbiye kızları Fâtıma ve Hadice nâm sagīrelere kıbel-i şer‘-i kadîmden vasî nasb olunan kıdvetü’l-kuzât Şa‘ban Efendi b. el-Hâc Mustafa muvâcehesinde bi-hasebi’t-tevliyye takrîr-i da‘vâ kılıp müteveffâ-yı mezbûr Ahmed Efendi hâl-i hayâtında ve kemâl-i sıhhatinde mahalle-i mezbûrede vâki‘ hudûdunun bir tarafı Hüseyin Bey b. ( ) mülkü ile Memişâh b. ( ) mülküne ve bir tarafı Âbide Hatun b. Abdi Çelebi mülküne ve bir tarafı el-Hâc Yusuf b. ( ) mülküne ve iki tarafı tarîk-i âmma müntehî olup dâhiliyyesi ve hâriciyye muhavvateyni müştemil olup dâhiliyyesi iki bâb beyt-i ulvî ve iki bâb beyt-i süflî ve sofayı ve kenîfi ve cüneyneyi zât-ı eşcârı müştemil hâriciyyesi dört bâb beyt-i ulvî ve bir hücreyi ve şehnişîni ve sofayı ve bir bâb beyt-i süflî ve ayn-ı cârî ve kilârı ve ıstablı ve kenîfi ve turunc bahçesini müştemil menzilini alâ-tarîkı’l-îsâl [îsâ] vakf [ve] habs edip menzil-i mezbûr ecr-i misli ile îcâr olundukdan sonra ücreti Medîne-i Münevvere fukarâsına şart [ve] ta‘yîn etmişdir. Menzil-i mezbûru tevliyetim hasebiyle taleb ederim suâl olunsun dedikde gıbbe’s-suâl ve akībe’l-inkâr ve’l-istişhâd udûl-i Müslimînden Şeyh Mehmed b. Hacı Efendi ve Mevlânâ Mahmud b. Mehmed ve Mustafa b. el-Hâc Muharrem ve Mustafa b. İlyas nâm kimesneler li-ecli’ş-şehâde hâzırûn olup fi’l-vâki‘ müteveffâ-yı mezbûr Ahmed Efendi hâl-i hayâtında ve kemâl-i sıhhatinde menzil-i mahdûd-ı mezbûru bi tarîkı’l-îsâ vakf [ve] habs edip ecr-i misli ile îcâr olundukdan sonra ücretini Medîne-i Münevvere fukarâsına ta‘yîn ve şart eyledi menzil-i mezbûrun vech-i muharrer üzere vakıf olunduğuna şâhidleriz şehâdet dahi ederiz deyu edâ-i şehâdet-i şer‘iyye ettiklerinde ba‘de’t-ta‘dîli’ş-şer‘î ve’t-tezkiyye şehâdetleri hayyiz-i kabûle vâki‘ olmağın mûcebi ile hükmolunup mâ-vaka‘a bi’t-taleb ketb olundu.<br><br>Tahrîren fî-evâili Cemâziyelâhire sene isneteyn ve ışrîn ve elf.<br><br>Şühûdü’l-hâl: Fahrü’l-akrân Şeyh Mehmed Çelebi b. Abdurrahman Efendi, fahrü’l-cüyûş Mehmed Çavuş [b.] Ali Çavuş, umdetü’l-ahâlî Veli, el-Hâc Mustafa b. Ömer, Ca‘fer Ağa b. Abdullah, el-Hâc Musa [b.] Veli.</p>          <br><a title="Önceki sayfa" style="text-decoration:none" href="./ayrmetin.php?idno=11422"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11424"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b157"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o796"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>