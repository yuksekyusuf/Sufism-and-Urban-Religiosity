﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 567<br>Hüküm no: 878<br>Orijinal metin no: [71b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ramazan b. Ahmed Efendi’nin vakfettiği mektep binasının bitişiğindeki dükkânların mektep müştemilâtından olmadığı</b><br><br>Ma‘rûz;<br><br>Medîne-i Üsküdar’da Kādıasker mahallesinde vâki‘ merhûm Ramazan [b.] Ahmed Efendi nâm sâhibü’l-hayrın ma‘lûmü’l-hudûd bir bâb mektebinde berât-ı âlî-şân ile hoca olan Hafız Ahmed Efendi b. Ahmed nâm kimesne meclis-i şer‘-i hatîrde Mehmed Emin b. Mehmed nâm kimesne mahzarında vakf-ı mezbûrun hâlâ mütevellîsi es-Seyyid Ali hâzır olduğu hâlde zikr olunan mekteb ittisâlinde vakf-ı mezbûrdan iki bâb dekâkin Habibe bt. Mustafa nâm hatunun bi’l-icâreteyn taht-ı tasarrufunda iken vefât eyledikde sadrî oğlu hâzır bi’l-meclis es-Seyyid Ali b. Mustafa’ya intikāl ol dahi dekâkin-i mezkûreyi bâ-re’y-i mütevellî işbu mezbûr Mehmed Emin’e ferâğ ve tefvîz edip lâkin dekâkin-i mezkûre fevkınde mekteb-i mezkûra muttasıl bir bâb odada mukaddemâ mekteb hocaları sâkin olup mekteb-i mezkûr müştemilâtından iken mezbûr Mehmed Emin dekâkin-i mezkûre müştemilâtındandır deyü bi-gayrı hakkın vaz‘-ı yed eder suâl olunup zikr olunan odadan kasr-ı yed ve mekteb-i mezkûr içün terk olunmak matlûbumdur deyü da‘vâ ve mezbûr Mehmed Emin cevâbında fi’l-hakīka dekâkin-i mezkûreye [mezkûre] fevkınde olan odaya vaz‘-ı yedini ikrâr lâkin zikr olunan oda dekâkin-i mezkûre müştemilâtından olup ez-kadîm dekâkin-i mezkûre mutasarrıfları taraflarından zabt ve tasarruf olunagelmişdir deyü eylediği def‘ini mahalle-i mezbûre imâmı Hafız Mehmed Efendi b. el-Hâc Osman ve Müezzin Molla Ahmed b. Osman ve ahâli-i mahalleden Zeynelabidin b. Ahmed ve Mustafa Ağa b. Ahmed ve Mehmed Beşe b. Mustafa ve Hüseyin b. Hasan ve Salih b. Abdullah nâm kimesneler meclis-i şer‘de alâ-tarîki’ş-şehâde haber vermeğin mûcebiyle müdde‘î-i mezbûr Hoca Hafız Ahmed Efendi da‘vâ-yı mezkûresiyle mezbûr Mehmed Emin’e bî-vech mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 7 min-Safer sene 1206</p>          <br><a title="Önceki sayfa" style="text-decoration:none" href="./ayrmetin.php?idno=53902"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53904"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b567"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1027"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>