﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 215<br>Hüküm no: 198<br>Orijinal metin no: [26b-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçi Ermeni Gabril v. Bogos’un Süleyman Çelebi b. Hasan’a buğday bedelinden kalan borcunun ödemesini 101 gün tehîr ettirdiği</b><br><br>Ekmekçi tâifesinden Gabril v. Bogos nâm Ermeni mahfil-i kazâda işbu bâ‘isü’r-rakīm Süleyman Çelebi b. Hasan nâm kimesne mahzarında ikrâr ve takrîr-i kelâm edip mezbûr Süleyman Çelebi’ye bundan akdem yedinden iştirâ ve kabz eylediğim keyli beynimizde ma‘lûm buğday bahâsından ba‘de külli’l-hesâb zimmetimde yetmiş beş guruş deynim olup meblağ-ı mezbûrun yirmi guruşunu [27a] kendiye def‘ ü teslîm ol dahi yedimden baʻde’l-kabz hâlâ zimmetimde elli beş guruş deynim bâkī kalmağın meblağ-ı bâkī-i mezbûr elli beş guruşu merkūm Süleyman Çelebi’ye def‘aten edâya iktidârım olmayıp te’cîle tâlib olduğumda meblağ-ı bâkī-i mezbûru târih-i kitâbdan yüz bir gün tamamında tamamen kendiye edâ etmek üzere mezbûr Süleyman Çelebi beni te’cîl etmekle ben dahi ber-vech-i muharrer ecel-i mezkûru baʻde’l-kabûl müddet-i madrûbe hulûlünde meblağ-ı bâkī-i mezbûru merkūm Süleyman Çelebi’ye tamamen edâya ta‘ahhüd eyledim dedikde gıbbe’t-tasdîkı’l-mer‘î mâ-hüve’l-vâki‘ bi’t-taleb ketb olundu.<br><br>Fî 5 min-Cumâdelûlâ sene 1121<br><br>Şuhûdü’l-hâl: Mustafa Çelebi b. Şa‘ban, Ali Çelebi b. İvaz, Ahmed Çelebi b. el-Hâc Ali, Düğmeci Mehmed Çelebi b. Abdullah, Kâtib Ahmed Çelebi, Hasan Çelebi b. Mustafa, Osman Çelebi b. Hasan, Mehmed b. Mehmed ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4476"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4478"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b215"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o639"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>