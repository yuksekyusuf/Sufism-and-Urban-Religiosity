﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 168<br>Hüküm no: 121<br>Orijinal metin no: [17b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayvansaraykapısı’nda Hacı Sinan’ın vakıf çeşmesi mütevellisi Hacı Mehmed b. Hacı Hasan’ın, usule aykırı olarak çeşmenin sakalık hizmetine yaptığı müdahaleden menedildiği</b><br><br>Mütevelliyle saka nizâ‘ı<br><br>Ma‘rûz<br><br>Mahmiye-i İstanbul’da bi’l-fi‘il sakabaşı ağa vekîli Hasan Beşe b. Osman ve sakalar bölükbaşılarından Hüseyin Beşe b. Musa ve sakalar çavuşu Bostânî Ali b. Mehmed meclis-i şer‘-i enverde el-Hâc Sinan nâm sahibü’l-hayrın mahmiye-i mezbûrede Ayvansara[y]kapısı dâhilinde binâ eylediği çeşme mütevellîsi olan el-Hâc Mehmed b. Hacı Hasan muvâcehesinde Mumcu Abdullah Beşe mübâşeretiyle ihzâr olunan Hüseyin Beşe b. Abdullah dahi hazır olduğu hâlde öteden beri saka tâifesinin iyâzen billâhi te‘âlâ zuhûr eden harîklere ucâleten erişip meccânen su dökdükleri hizmetleri mukābelesinde her çeşmenin gedikli ve sakabaşı ma‘rifetiyle ke[ş]f? ve sakalarının içlerine gediğine ve deftersiz ve kefîlsiz olan ecnebiler karışmayıp ve İstanbul çeşmelerinde âzadsız köleler gedik sahibleri taraflarından sakalık etmeyip ve mu‘ayyen gedikli sakalara dahi sakabaşıları ve şeyhleri ve bölük başıları karışıp tâife-i mezkûrenin umûruna imâm ve müezzin ve sâir karışmakdan men‘ olunup ve sakabaşı temessüğü ile me’zûn olmayan ecnebiler sakalık işlemekden men‘ olunmak kadîmî nizâmımız olup ve nizâm-ı mezkûrumuz üzere amel olunmak bâbında yedlerimize emr-i şerîf dahi verilmişiken mütevellî-i mezbûr el-Hâc Mehmed mugāyir-i nizâm-ı kadîm ve muhâlif-i fermân-ı âlî zikrolunan çeşmede vakfına hâsıl kaydolunan iki saka gediğinde işbu hâzır-ı merkūm Hüseyin Beşe’ye kefîlsiz ve sakabaşı ve bölükbaşılar ve şeyhi ma‘rifet ve izinlerinsiz sakalık ettirir men‘ olunmasını iltimâs ederiz deyü takrîr-i meşrûhlarına mutâbık bir kıt‘a tuğrâ-yı garrâyı hâvî fermân-ı âlî ibrâzıyla da‘vâ ve mütevellî-i mezbûr el-Hâc Mehmed dahi imtisâlen li’l-emri’l-âlî fîmâ-ba‘d zikrolunan çeşmede olan saka gediğine sakabaşı ve sakalar bölükbaşıları ve şeyhleri ma‘rifet ve izinlerinsiz hâzır-ı mezbûru ve sâir kimesneyi vaz‘ etmemeğe ta‘ahhüd edip ol vechile kat‘-ı nizâ‘ları Mahkeme-i Bâb’dan huzûr-ı âlîlerine i‘lâm olundu.<br><br>Fî 7 Cumâdelûlâ sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7160"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7162"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b168"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o643"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>