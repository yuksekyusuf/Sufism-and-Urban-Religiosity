﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 391<br>Hüküm no: 583<br>Orijinal metin no: [68a-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ramazan b. Mehmed’in, boşandığı eşi Gülbeşe bt. Abdullah’a müdahaleden men edildiği</b><br><br>Mahmiye-i İstanbul mahallâtından Tahtaminâre mahallesi sâkinelerinden Gülbeşe bt. Abdullah nâm hâtun meclis-i şer‘-i şerîfde Ramazan b. Mehmed mahzarında takrîr-i kelâm ve ta‘bîr ani’l-merâm edip, merkūm Ramazan mukaddemâ zevcim olup, târih-i kitâbdan üç sene mukaddem zimmetinde olan üç bin akçe mehr-i müeccelimden ve nafaka-i iddetimden ferâğ üzre mezbûr ile muhâla‘a-i sahîha-i şer‘iyye ile muhâla‘a edip, hukūk-ı zevciyyete müte‘allik da‘vâdan biri birimizin zimmetin bi’l-külliye ibrâ edip, mezbûrun talâk-ı bâyin ile mutallakası iken, hâlâ inkâr edip benimle zevciyyet üzre mu‘âşeret etmek ister. Suâl olunup ihkāk-ı hak olunmak taleb ederim dedikde, gıbbe’s-suâl mezbûr Ramazan cevâbında, fi’l-hakīka mezbûre Gülbeşe mukaddemâ zevcem olup, târih-i kitâbdan üç sene mukaddem vech-i merkūm üzre üç bin akçe mehr-i müeccelinden ve nafaka-i iddetinden ferâğ üzre mezbûre ile muhâla‘a ve zevciyyete müte‘allik da‘vâdan biri birimizin zimmetin ibrâ etmekle, tafsîl-i sâbık üzre muhâla‘a olup beynimizde beynûnet vâkı‘a olmuşdur deyû tâyi‘an ikrâr etdikde, mezbûr Ramazan bî-vech-i şer‘î ta‘arruzdan men olunup, vâki‘ hâl mezbûre Gülbeşe talebiyle ketb ve terkīm olunup, yed-i tâlibe def‘ olundu. Tahrîren fi’l-yevmi’s-sâdis ve’l-ışrîn min Recebi’l-mürecceb li sene seb‘a ve ışrîn ve elf.<br><br><br>Şuhûdü’l-hâl: Kulu b. Ahmed, Hüseyin Bey, Süleyman b. Abdullah, Baba Nasûh b. Yusuf, el-Hâc Ali b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24687"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24689"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b391"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o529"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>