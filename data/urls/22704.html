﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 330<br>Hüküm no: 508<br>Orijinal metin no: [50a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Molla Mahmud’un kiracısı olduğu yanmış mahzeni yeniden inşa edip yaptığı masrafla alakalı olarak mahzenin mutasarrıfı Ayşe bt. Abdullah’ın zimmetini ibra ettiği</b><br><br>Mahrûse-i Galata’da Kemankeş Karamustafapaşa Mahallesi’nde vâki‘ etrâf-ı erba‘adan Hasan Ağa ve Mehmed Salih Ağa mahzenleri ve Necibe Hatun’un menzil arsası ve tarîk-i âm ile mahdûd bir bâb ahşâbdan yağcı mahzeninin gedik tâ‘bir olunur âlât-ı lâzıme-i ma‘lûmesine mâlik olan yağcı esnâfından Molla Mahmud b. Zekeriya nâm kimesne meclis-i şer‘-i şerîf-i enverde mahrûse-i mezbûre hâricinde Müeyyedzâde Mahallesi’nde sâkine râfi‘atü hâzihî’l-vesîka Âişe bt. Abdullah nâm hatunun zevci ve tarafından husûs-ı âti’z-zikri tasdîka vekîl olduğu zât-ı mezbûreyi bi’l-mu‘arrefeti’ş-şer‘iyye ârifân Süleyman Reis b. Osman ve Molla İsmail b. Hasan nâm kimesneler şehâdetleriyle sâbit olan Kalyoncu el-Hâc Abdurrahman b. Ali nâm kimesne mahzarında ikrâr ve takrîr-i kelâm edip mahzen-i mezkûr bu esnâda bi-kazâillâhi te‘âlâ harîkde muhterik olup ben mahzen-i mezkûrun binâsına mâlımdan teberru‘an li’l-vakf harc u sarf eylediğim yedi yüz elli guruşa müte‘allika da‘vâdan müvekkile-i mezbûre Âişe Hatun’un zimmetini kabûlü hâvî ibrâ ve iskāt eylediğimde müvekkile-i mezbûre Âişe Hatun dahi mahzen-i mezkûru târih-i vesîkadan beher şehr onar guruşa bana îcâr ve teslîm eyledikde ben dahi istîcâr ve kabûl eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 12 Ra sene 1221.</p>          <br><a title="Önceki sayfa" style="text-decoration:none" href="./ayrmetin.php?idno=22703"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22705"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b330"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o455"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>