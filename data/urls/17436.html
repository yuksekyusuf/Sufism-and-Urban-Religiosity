﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 313<br>Hüküm no: 483<br>Orijinal metin no: [51a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun’un kocası Mısırlı Mehmed’in evinden firâr ederken yanında götürdüğü eşyâları iâde etmesi</b><br><br>Maʻrûz-ı dâʻî-i Devlet-i aliyyeleridir ki;<br><br>Sâhibe-i arzuhâl Fâtıma’nın hâlâ zevci olan Mısırlı Mehmed nâm kimesne zevcesi mezbûre Fâtıma ile terâfuʻlarında zevcem mezbûre Fâtıma târîh-i iʻlâm günü ben İstanbul’a gittiğimde menzilimin pencerelerini et satırı ile kırıp mülküm olan üç kutnî kaftan ve üç kutnî anteri ve üç destâr ve iki gömlek ve üç don ve bir işleme bez kuşağımı alıp zevciyet muʻâmelesinden ibâ ve firâr eyledi deyü daʻvâ, mezbûre Fâtıma müddeʻî-i mezbûrun el-yevm taht-ı nikâhında olup eşyâ-i mezkûreden ancak iki kaftanı ve iki anteri ve iki destâr ve iki gömlek ahz ve emâneten âhara vazʻ etmişimdir deyü muʻterife olup mâʻadâ müddeʻâsını münkire olmağla zikr olunan iki kaftan ve iki anteri ve iki destâr ve iki gömlek iʻtirâfına binâʼen mevcûd olmağla teslîme zevce-i mezbûre Fâtıma’ya tenbîh-i şerʻî olunup mâʻadâ müddeʻâsını beyân etmek üzere zevci mezbûr Mehmed şâhide havâle olunduğu mübâşir el-Hâc Süleyman Çavuş iltimâsıyla tescîl olunduğu huzûr-ı âlîlerine iʻlâm olundu. Bâkī fermân veliyyü’l-emrindir.<br><br>Fi’l-yevmi’r-râbiʻ aşer min-şehri Rebîʻi’l-âhir li-sene ihdâ ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17435"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17437"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b313"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o721"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>