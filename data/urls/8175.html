﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 260<br>Hüküm no: 364<br>Orijinal metin no: [48b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Düğmeci Abdullah Ağa’nın İsmail’de emanet bulunan eşyaların kendisine geri verilmesi</b><br><br>Ücretden hüküm<br><br>Ma‘rûz<br><br>Düğmeci esnâfından Abdullah Ağa b. Mustafa nâm kimesne İstanbul Bâb Mahkemesi’nde meclis-i şer‘de es-Seyyid İsmail b. es-Seyyid Mustafa’nın vâlidesi ve tarafından husûs-ı âti’l-beyânda vekîl olduğu İsmail b. Halil ve Salih Ağa b. Ahmed nâm kimesneler şehâdetleriyle sâbit olan mu‘arrefetü’z-zât Hadice bt. Ahmed nâm hatun muvâcehesinde müvekkil-i merkūm bundan akdem beher hafta on beşer guruş ücret tesmiyesiyle İstanbul’da Düğmeciler sûkunda vâki‘ düğmeci dükkânımda düğmecilik san‘atı ta‘allümü zımnında bana şâkirdlik vechile hizmet ve ba‘dehu müfârakat birle ecr-i müsemmâsından müdet-i mezkûrede müctemi‘a olan dört yüz seksen guruşu ceste ceste yedimden ahz u kabz edip ancak ben mâlımdan müvekkil-i merkūma îdâ‘ ve teslîm eylediğim işbu meclis-i şer‘de mu‘âyene olunan bir çuka yelek ve bir çuka kazağı ve bir fes[i] bana teslîme müvekkil-i mezbûra izâfetle vekîl-i mezbûre Hadice Hatun’a tenbîh olunmak matlûbumdur deyü da‘vâ ettikde ol dahi cevâbında ber-vech-i muharrer ikrâr lâkin müdde‘î-i merkūm zikrleri mürûr eden şalvar ve yelek ve kazağı ve fesi oğlum ve müvekkilim merkūmun ecr-i misli mukābelesinde vermişidim deyü müdde‘î-i merkūmun inkârına mukārin eylediği def‘ine ikāmet-i beyyine edemeyip tahlîfe dahi tâlibe olmamağın mûcebince dâfi‘a-i vekîl-i merkūm def‘-i mezkûruyla merkūm Abdullah Ağa’ya bilâ-beyyine mu‘ârazadan ba‘de’l-men‘ vekîl-i merkūme Hadice Hatun’un sâlifü’l-beyân ikrâr ü i‘tirâfı mûcebince şalvar ve yelek ve kazağı ve fesi müdde‘î-i merkūm Abdullah Ağa’ya def‘ ü teslîme müvekkil-i merkūm es-Seyyid İsmail’e izâfetle vâlidesi vekîl-i mezbûre Hadice Hatun’a tenbîh olunduğu mübâşirleri Bâb-ı Seraskerî kavaslarından Sarmaşıklı Salih Kavas kulları yediyle huzûr-ı [âlîlerine i‘lâm olundu]<br><br>Fî 28 Zilhicce sene [12]55</p>          <br><a title="Önceki sayfa" style="text-decoration:none" href="./ayrmetin.php?idno=8174"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8176"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b260"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o422"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>