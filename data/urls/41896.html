﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 375<br>Hüküm no: 366<br>Orijinal metin no: [88b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yasef ile Yaprak Menteş’in Edirneli Ali Ağa’ya olan borçlarının tecil edilmesi</b><br><br>Tâife-i Yahûdun Sisilye Cemâ‘ati’nden olup mahmiye-i İstanbul’da Mahmudpaşa kurbünde Yeni Han’da sâkin Edirneli Yasef v. Mosi ve Küçükportakal Cemâ‘ati’nden olan Yaprak? Menteş v. Kamal nâm Yahûdîler mahmiye-i mezbûrede meclis-i şer‘-i hatîrde işbu bâ‘isü’l-kitâb Edirneli Ali Ağa yedinde olan üç kıt‘a memhûr deyn temessükümüz nâtık olduğu üzere cihet-i deyn-i şer‘îden mezbûr Ali Ağa’ya zimmetimizde dört bin dokuz yüz guruş deynimiz olmağla meblağ-ı mezbûrun iki yüz elli guruşunu hâlâ mezbûr Ali Ağa’ya edâ ve teslîm ol dahi yedimizden ahz u kabz edip ba‘de-külli’l-hesâb mezbûr Ali Ağa’ya dört bin altı yüz elli guruşu merkūm Ali Ağa’ya def‘aten edâya iktidârımız olmayıp tecîle tâlib olduğumuzda ol dahi târîh-i kitâbdan bin dokuz yüz seksen gün tamâmında kendüye ikimiz ma‘an dört yüz guruş verip ve bâkī kalan ikiyüz elli guruşu dahi müddet-i mezbûre tamâmından yüz yirmi gün tamâmına değin edâ ve teslîm etmek üzere merkūm Ali Ağa bizi tecîl ve taksît etmekle bu vech üzere mezbûr Ali Ağa’ya ber-minvâl-i muharrer târîh-i kitâbdan cem‘an iki bin yüz gün tamâmına değin edâ ve teslîm etmek üzere hâlâ zimmetimizde vâcibü’l-edâ ve lâzımü’l-kazâ dört bin altı yüz elli guruş müeccel ve mukassat deynimiz vardır dediklerinde gıbbe’t-tasdîki’ş-şer‘î mâ vaka‘a bi’t-taleb ketb olundu.<br><br>Fî 4 min-Rebî‘ülevvel sene 1116<br><br>Şuhûdü’l-hâl: Hacı Mehmed b. Abdullah, Osman b. Ahmed, Mehmed b. Ahmed, Mehmed Bey Bâki kulu, Ahmed b. Abdullah, Ali b. Mehmed, İbrahim Ağa [b.] Hüseyin, Küçük Ahmed, Ali Çavuş.</p>          <br><a title="Önceki sayfa" style="text-decoration:none" href="./ayrmetin.php?idno=41895"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41897"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b375"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o604"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>