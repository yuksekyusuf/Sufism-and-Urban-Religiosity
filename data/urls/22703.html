﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 330<br>Hüküm no: 507<br>Orijinal metin no: [50a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fermeneci esnafından Aci Yorgi, Kabzımal Aci Tarandafil ve Yanako’nun yanan Lonca Odası’nı orta malından aslına uygun şekilde yeniden yapmaya söz verdikleri</b><br><br>Mahrûse-i Galata hısnı ebvâbından Balıkpazarı Kapısı hâricinde Fermeneciler sükûnda mütemekkin fermeneci esnâfının ustabaşıları Aci Yorgi v. Kostantin ve kâbız-ı mâlları Aci Tarandafil v. Pavli ve Yanako v. Anastaş nâm zimmîler mahrûse-i mezbûrede mahfil-i kazâda zikri câ’î altmış kıt‘a fermeneci dekâkîni derûnlarında mevcûde gedik tâ‘bir olunur âlât-ı ma‘lûmenin mâlikleri fermeneci ustaları hâzır oldukları hâlde herbiri takrîr-i kelâm edip bir mahâll-i merkūmda kâin dekâkîn-i merkūmede mütemekkin fermeneci esnâfından olup bi-emri’llâhi te‘âlâ bu esnâda vukū‘ bulan harîkde dekâkînlerimiz muhterik olmağla dekâkîn-i merkūmeyi vaz‘-ı kadîmi ve hey’et-i asliyyesi üzere herbirimiz binâya mübâşeret etmişidik lâkin kā‘ide-i esnâf üzere Lonca Odası tâ‘bir olunur cidâr-ı hısna muttasıl esnâfımıza mahsûs odayı esnâfımızdan hâzirûn-ı mesfûrûnun ittifâklarıyla orta mâlından vaz‘-ı kadîmi ve hey’et-i asliyyesi üzere kimesneye zarar-ı şer‘îsi olmaksızın binâya ta‘ahhüd eylediğimizde hâzirûn-ı mersûmûn dahi râzı olup bu vechile beynimizde kavl ü ittifâk eyledik deyü ikrâr ve tasdîkleri bi’[l]-iltimâs huzûr-ı âlîlerine i‘lâm olundu.<br><br>Fî 3 Ra sene 1221.</p>          <br><a title="Önceki sayfa" style="text-decoration:none" href="./ayrmetin.php?idno=22702"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22704"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b330"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o455"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>