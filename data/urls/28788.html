﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 484<br>Hüküm no: 372<br>Orijinal metin no: [117a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Ağa b. Mehmed’in Mustafa Efendi b. Hüseyin Ağa b. Ahmed’in oğlu Abdullah Çelebi üzerine açtığı davanın reddedildiği</b><br><br><<Vilâyet-i Anadolu’da medîne-i Trabzon’da Eksotha mahallesi ahâlîsinden olup hâlâ mahmiye-i İstanbul’da tarîkı’l-misâfire sâkin olan Hasan Ağa b. Mehmed nâm kimesne dîvân-ı kāimmakām-ı hazret-i sadrazamîde ma‘kūd meclis-i şer‘-i şerîf-i enverde merhûm Vezîriazam Kara Mustafa Paşa’nın mukaddemâ mektûbcusu ve hîn-i fevtinde reisülküttâb olup bundan akdem medîne-i Edirne’de mağzûben fevt olan Mustafa Efendi b. Hüseyin Ağa b. Ahmed’in verâseti sulbî sagīr oğlu Abdullah Çelebi’ye münhasıra olup ba‘dehû sagīr-i mezbûr Abdullah Çelebi dahi fevt olup verâseti vâlidesi Emetullah Hatun tarafından husûs-ı âti’z-zikre vekîl-i müsecceli olan zevci Mustafa Ağa b. Mehmed mahzarında üzerine da‘vâ ve takrîr-i kelâm edip medîne-i mezbûrede vâki‘ imâret-i Hatuniyye Evkāfı’nın tevliyetini üç sene ber-tahvîl ile benim üzerime tevcîh etdirip ve berat ve sâir kapı harcını ve zikrolunan üç senenin harc-ı muhâsebesini kendi mâlından verip mâ‘adâsı kendiye rüşvet olmak üzere ben kendi mâlımdan mezbûr Re’îs Mustafa Efendi’ye hayatında bin seksen yedi senesinde bin beş yüz guruş ve bin seksen sekiz senesinde üç bin guruş ki cem‘an dört bin beş yüz guruş def‘ ve teslîm ol dahi ahz u kabz ve kendi mesârifine sarfla istihlâk eyledikden sonra mezbûr Mustafa Efendi zimmetinde bâkī kalıp bana kable’l-edâ evvelâ kendi ba‘dehû oğlu merkūm Abdullah Çelebi fevt olmağın hâlâ suâl olunup meblağ-ı mezbûru tereke-i müteveffâ-i mezbûrdan bana edâya vekîl-i mezbûr Mustafa Ağa’ya tenbîh olunmak matlûbumdur dedikde gıbbe’s-suâl vekîl-i mezbûr Mustafa Ağa cevâbında husûs-ı mezbûru bi’l-külliye inkâr eyledikden mâ‘adâ müdde‘i-i mezbûr Hasan Ağa sagīr-i mezbûr Abdullah Çelebi’nin hayatında vasîsi olan Ahmed Ağa ile Gümüşhâne’ye giderken menzilde altı ay meks edip ondan gayrı ekser eyyâmda mahmiye-i mezbûreye gelip merhûm-i mezbûr Mustafa Efendi ile hayatında ba‘dehû vasîyy-i mezbûr ile ve müvekkilem merkūme Emetullah Hatun ile her bâr mülâkī olup husûs-ı mezbûra müte‘allika asla bir nesne da‘vâ etmeyip yirmi seneden beri bilâ-özr-i şer‘î sükût etmişdir deyicek gıbbe’l-istintâk müdde‘î-i merkūm Hasan Ağa cevâbında fi’l-hakīka vasîyy-i mezbûr Ahmed Ağa ile Gümüşhâne’ye giderken menzilde altı ay meks edip ondan gayrı ekser eyyâmda mahmiye-i mezbûreye gelip merhûm-i mezbûr Mustafa Efendi ile hayatında ba‘de’l-vefât vasîyy-i mezbûr ile ve müvekkile-i merkūme Emetullah Hatun ile her bâr mülâkī olup husûs-ı mezbûre müte‘allika asla bir nesne da‘vâ etmeyip yirmi seneden beri bilâ-özr-i şer‘î sükût eylediğini tâyi‘an ikrâr ve i‘tirâf etmeğin mûcebiyle on beş sene bilâ-özr-i şer‘î terk olunan da‘vânın bilâ-emr-i şerîf istimâ‘ı memnû‘ olmağla müdde‘î-i mezbûr Hasan Ağa bilâ-emr-i şerîf bî-vech mu‘ârazadan men‘ olunup mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâdis min-Zilhicceti’ş-şerîfe li-sene seb‘a ve mie ve elf.<br><br>Şuhûdü’l-hâl: Umdetü erbâb-ı tahrîrü’l-kalem tezkire-i evvel Yusuf Efendi, zübdetü ashâbi’t-tastîr ve’r-rakām tezkire-i sânî Hâfız Efendi, fahrü’l-eşbâh ve’l-a‘yân Mehmed Ağa ser-çavuşân, umdetü’l-a‘yân Muhzır Mehmed Ağa, Mustafa Efendi nâib-i recül, Receb Efendi nâib-i kapan, el-Hâc Halil Efendi b. Mehmed, Hüseyin Efendi b. Mehmed.>><br><br>İşbu hüccet-i mezbûrede sehven vâki‘ olmağın bundan sonra tashîh olunup yirmi birinci kâğıdda kaydolunmuşdur.</p>          <br><a title="Önceki sayfa" style="text-decoration:none" href="./ayrmetin.php?idno=28787"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28789"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b484"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o799"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>