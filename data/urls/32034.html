﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 101<br>Hüküm no: 37<br>Orijinal metin no: [13a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bazı hamamcıların gemilerle odun getirtip haksız rekabete yol açmalarını önlemek için, gelen odunun kimseye fazladan aldırılmadan hamamcılar arasında bölüştürülmesi</b><br><br>Hammâmcılara dâir hatab fermânı.<br><br>İstanbul Kādısı Fazîletlü Efendi<br><br>Der-aliyye’de vâki‘ hammâmcı esnâfından üç beş nefer kimesne ihtikâr kasdıyla biner, bin beşer yüz guruşa birer ikişer kıt‘a sefîne istîcâr ve hammâmlarına tahsîs ile sefâin-i mezkûre vürûd ettikçe, bizim kayığımız geldi, deyü gûyâ bir nizâm misillü beşer onar çeki hatab sâir hammâmcılara verip mâ‘adâsını kendileri ahz ü iddihâr etmekde oldukları bu def‘a ihbâr ve tahkīk olunup ancak bu keyfiyet sâir hammâmcılara gadri mûcib bir hâlet olduğundan başka ihtikâr maddesine dahi bir vechile rızâ-yı âlî olmamağla imdi fîmâ-ba‘d vürûd eden kayıklar her kimin olur ise olsun vech-i lâyıkı üzere cümle beyninde münâvebeten taksîm ile hiç ferde lüzûmundan ziyâde hatab ahz ettirilmemesi emrine mezîd-i ihtimâm ve dikkat ve her kim lüzûmundan ziyâde ahz eder ve vâkıf olup haber vermez ve hammâmcılardan ve sefâin rüesâsından tahsîs kasdeder ve cem‘iyetbaşı olarak Bâb-ı Âlî’ye tazallüm-i hâl eder ve nisvân ve sıbyân hammâmlarına kalîl hatab verir ve iktizâ eden masârifini kendilerden mâ‘adâya tarh ve taksîm eder ise tahkīk ile beher hâl icrâ-yı tedîblerine müsâra‘at olunacağını iktizâ edenlerin gûş-ı hûşlarına ifâde ve tenbîhe mübâderet ve hilâf-ı emir ve tenbîh harekete ictisâr edenlerin icrâ-yı tedîbleri için isim ve şöhretleriyle huzûrumuza i‘lâma müsâra‘at eyleyesiz deyü buyruldu.<br><br>Fî 19 min-S sene [1]218</p>          <br><a title="Önceki sayfa" style="text-decoration:none" href="./ayrmetin.php?idno=32033"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32035"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b101"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o705"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>