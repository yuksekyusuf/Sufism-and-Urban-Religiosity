﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 474<br>Hüküm no: 537<br>Orijinal metin no: [78a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Balat’taki Meydancık bostanındaki âletlerin sahibi Meyrem ile onları kiralayan Hıristo v. Tiryani arasındaki ücret anlaşmazlığına son verildiği</b><br><br>75 guruş ibrâsı meccânen<br><br>Mahmiye-i İslâmbol’da Balat kapısı kurbünde vâki‘ Meydancık bostanı demekle ma‘rûf bostanda mütemekkin Bağçevân Niyo v. Miyo nâm zimmî meclis-i şer‘-i hatîrde işbu hâmilü’r-rakīm Hıristo v. Tiryani nâm zimmî muvâcehesinde ikrâr ve takrîr-i kelâm edip zikr olunan bostan derûnunda mevcûde beyne’l-hıref gedik ta‘bîr olunur eşcâr-ı müsmire ve sebzevât-ı mezrû‘a-i müdrike ve sâir âlât-ı lâzıme-i ma‘lûmenin mâlikesi gāibe ani’l-meclis Meyrem nâm Nasrâniye gedik-i mezkûru bin yüz doksan altı senesi rûz-ı Kasım’ı ibtidâsından beher şehr onar guruş ücret tesmiyesiyle mesfûr Hıristo zimmîye îcâr ve teslîm eyledikde ol dahi ba‘de’l-istîcâr ve’t-tesellüm gedik-i mezkûrun ücret-i müsemmâ-yı mezkûresinden yedi buçuk ayda mesfûr Hıristo zimmî zimmetinde terâküm eden yetmiş beş guruşu bağçevân ustaları ma‘rifetleriyle ben gāibe-i mersûme Meyrem Nasrâniyeye edâ ve teslîm etmemle meblağ-ı mezbûr yetmiş beş guruşu ben bu esnâda merkūm Hıristo zimmîden taleb ve da‘vâ sadedinde olmuş idim. El-hâletü hâzihî beynimize muslihûn tavassutuyla ber-vech-i muharrer tesaddî eylediğim da‘vâ-yı mezkûremden meccânen fâriğ olup meblağ-ı mezbûr yetmiş beş guruşa ve bi’l-cümle husûs-ı mezkûra müte‘allika âmme-i de‘âvîden mesfûr Hıristo zimmînin zimmetini ibrâ ve ıskāt eylediğimde ol dahi ibrâmı kabûl eyledi dedikde gıbbe’t-tasdîki’ş-şer‘î.<br><br>Fî 26 C sene 1197<br><br>Şühûdü’l-hâl: Molla Ali b. Halil, Salih b. Halil, Ali Ağa b. Mehmed, Bağçevân Çelo, Bağçevân Toto, Diğer Usta Toto, Bağçevân Üstoyko ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=11079"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11081"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b474"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o618"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>