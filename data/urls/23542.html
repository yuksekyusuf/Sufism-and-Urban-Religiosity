﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 245<br>Hüküm no: 314<br>Orijinal metin no: [177-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>İbrahim Paşa’nın evini zevcesi Havvâ? Hâtun bt. Abdullah’a sattığı</b><br><br>Havâss-ı aliyye kazâsına tâbi‘ Hasköy mahallâtından Ahmed Çelebi mahallesinde sâkin mefharü’l-e‘âzımi’l-kirâm muhtârü’l-İslâm ve umdetü’l-ümerâ’i’l-fihâm İbrahim Paşa -beşşerallâhu mâ yeşâ- hazretleri meclis-i şer‘-i hatîr-i lâzımü’t-tevkīrde hâlen zevcesi olun fahrü’l-muhadderât Havvâ? Hâtun bt. [178] Abdullah mahzarında bi’t-tav‘i’s-sâf ikrâr ve takrîr-i kelâm edip silk-i mülkümde münselik olup mahalle-i mezbûrede vâki‘ bir tarafı Âişe Hâtun mülkü ve bir tarafı Ömer Bey Vakfı ve ba‘zan Ahmed Ağa mülkü ve bir tarafı Bâzirgân Kızı mülkü ve bir tarafı tarîk-i âm ile mahdûd ve mümtâz olan iki bâb fevkānî odayı ve bir bâb matbahı ve bir kenîfi ve iki bâb tahtânî odayı ve bir kenîfi ve dört bi’r-i mâ’ı ve hadîka-i zât-ı eşcâr-ı müsmire ve gayr-ı müsmireyi müştemil olan mülk menzilimi zevcem mezbûre Havvâ? Hâtun’a iki yüz aded sikke-i haseneyle bey‘-i bâtt-ı sahîh-i şer‘î ile bey‘ edip teslîm-i mebî‘ eylediğimden sonra semen olan meblağ-ı mezbûr iki yüz aded haseneyi müşteriye-i mezkûrenin benim zimmetimde olan cihet-i karz-ı şer‘îden iki yüz aded sikke-i hasene hakkına takas eyledim, ba‘de’l-yevm zikr olunan menzil zevcem mezbûre Havvâ? Hâtun’un mülk-i müşterâsıdır keyfe mâ teşâ ve tahtâr mutasarrıfa olsun dedikde mukırr-ı merkūmun ikrâr-ı meşrûhunu el-mukarru leha’l-mezbûre Havvâ? Hâtun bi’l-muvâcehe tasdîk ve bi’l-müşâfehe tahkīk edicek mâ hüve’l-vâki‘ bi’t-taleb ketb olundu. Tahrîren fi’l-yevmi’l-ışrîn min Cumâdelûlâ li sene tis‘în ve erba‘în ve elf.<br><br><br>Şuhûdü’l-hâl: Ahmed Efendi b. Abdi el-İmâm, Mehmed Çelebi b. Mustafa el-İmâm, Mahmud Çelebi b. Mehmed es-Serrâc, Ahmed Ağa b. Abdülmennân, Mehmed Halîfe b. İbrahim el-Müezzin, İbrahim Çelebi b. Ahmed, Abdi Bey b. Şaban, Pîrî b. Rıdvan, Hasan b. Pîrî </p>          <br><a title="Önceki sayfa" style="text-decoration:none" href="./ayrmetin.php?idno=23541"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23543"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b245"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o481"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>