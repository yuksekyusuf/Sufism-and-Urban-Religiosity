﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 293<br>Hüküm no: 299<br>Orijinal metin no: [41a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Esirci Kemal Mahallesi’nden Hacı Mustafa b. Osman’ın Yakub Kethüda Vakfı’ndan olup kiracısı olduğu evdeki mülk köşkten dolayı Hacı Hüseyin’in vârislerine ödediği elli guruşu vakfa bağışladığı</b><br><br>Mahmiye-i İstanbul’da Esirci Kemal Mahallesi’nde sâkin el-Hâc Mustafa b. Osman nâm kimesne mahfil-i kazâda merhûm Ya‘kub Kethüdâ Vakfı’na bi’l-fi‘il mütevellî olan es-Seyyid Mehmed Efendi b. es-Seyyid Ahmed nâm kimesne mahzarında ikrâr ve takrîr-i kelâm edip vakf-ı mezbûr müstagallâtından hâlâ bi’l-icâreteyn taht-ı tasarrufunda olup mahalle-i mezbûrda vâki‘ ma‘lûmü’l-hudûd menzilde olan kârgîr mahzen üzerinde vâki‘ bir köşk bundan akdem vefât eden el-Hâc Hüseyin nâm kimesnenin mülküdür ba‘de vefâtihi veresesine intikāl eyledi deyü yine müteveffâ-i mezbûrun veresesinden Fâtıma Hatun huzûr-ı hâkimü’ş-şer‘de mütevellî-i mezbûrdan da‘vâ edip ve müdde‘âsını isbât sadedinde iken mütevellî-i mezbûr dahi müdde‘iye-i mezbûreyi sulh vakfa enfa‘ olmağla bedel [re’y]-i hâkimü’ş-şer‘le yüz guruş üzerine sulh eyledikde ol dahi sulh-ı mezbûru kabûl ve bedel-i sulh olan yüz guruşu mâl-ı vakf-ı mezbûrdan olmak üzere müteveffâ-i mezbûr yedinden ahz u kabz eylemişidi lâkin menzil-i mezbûr benim taht-ı icâremde olmağla mütevellî-i mezbûrun bedel-i sulh deyü verdiği yüz guruşun elli guruşunu kendi rızâsıyla ben dâmin olup meblağ-ı mezbûr elli guruş mütevellî-i mezbûra ve vakfa teberru‘ eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâdis ve’l-ışrîn min-Cumâdelûlâ li-sene 1121<br><br>Şuhûdü’l-hâl: Es-sâbikūn, es-sâbikūn, es-sâbikūn, es-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=4577"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4579"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b293"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o625"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>