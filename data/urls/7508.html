﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 372<br>Hüküm no: 468<br>Orijinal metin no: [60b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman b. Süleyman’ın üç talakla boşadığı hanımı Hoca Rukiye Hatun bt. Yusuf’a olan mehir borcunu ödemesine yapılan tenbih</b><br><br>Ma‘rûz<br><br>Mahmiye-i İstanbul’da el-Hâc Ahmed mahallesi sâkinelerinden sahibe-i arzuhâl Meryem bt. Hacı Abdurrahman b. Hacı Mansur nâm hatun tarafından husûs-ı âti’z-zikri da‘vâya vekîl olduğu zât-ı mezbûreyi bi’t-ta‘rîfi’ş-şer‘î ârifân Müezzin Mehmed Hoca b. İbrahim ve Mehmed Ağa b. Mehmed nâm kimesneler şehâdetleriyle sâbit olan Hâcce Rukiye Hatun bt. Yusuf meclis-i şer‘-i enverde müvekkile-i mezbûrenin zevc-i dâhili olup derûn-ı arzuhâlde mezkûr Süleyman b. Süleyman nâm kimesne mahzarında târih-i i‘lâmdan iki gün mukaddem ve Cumartesi günü müvekkilem mezbûre Meryem Hatun’un zevci işbu mezbûr Süleyman ile beynlerinde hüsn-i mu‘âşeretleri olmadığından esnâ-i müşâcerelerinde zevci mezbûra sen benim küfüvvüm değilsin deyü olan hitâbında zevci mezbûr Süleyman cevâbında zevcesi müvekkilem mezbûreye benden üç talâk boş ol deyü mugallazan tatlîk etmekle müvekkilem mezbûrenin zevc-i mutallıkı mezbûr Süleyman zimmetinde mütekarrer ve ma‘kūdün-aleyh olan yüz elli guruş mehr-i müeccelini bi’l-vekâle taleb ederim deyü ba‘de’d-da‘vâ ve’s-suâl mezbûr Süleyman cevâbında fi’l-vâki‘ müvekkile-i mezbûre Meryem Hatun yüz elli guruş mehir tesmiyesiyle zevce-i menkûha-i medhûlün-bihâsı olduğunu ikrâr lâkin ber-vech-i muharrer tatlîkını inkâr etmeğin vekîl-i müdde‘iye-i mezbûre bi’l-vekâle müdde‘âsını ahrâr-ı ricâl-i Müslimînden mahmiye-i mezbûrede Samatya’da Hatuniye mahallesinde Ağa Hamamı kurbü sâkinlerinden es-Seyyid Ali Çelebi b. es-Seyyid Süleyman ve Mehmed Çelebi b. Mustafa nâm kimesneler şehâdetleriyle zevc-i mezbûr Süleyman muvâcehesinde vech-i şer‘î üzere isbât eyledikde şâhidân-ı mezkûrân mahallerinden ba‘de’t-tezkiye şehâdetleri makbûle olmağın mûcebiyle ba‘de’l-hükm mârrü’z-zikr yüz elli guruş mehr-i müecceli müvekkile-i mezbûreye edâ ile zevc-i mezbûr Süleyman’a tenbîh olunduğu mübâşirleri Muhtâr Çavuş kulları ile Mahkeme-i Bâb’dan huzûr-ı âlîlerine i‘lâm olundu.<br><br>Fî 29 Zilka‘de sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7507"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7509"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b372"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o600"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>