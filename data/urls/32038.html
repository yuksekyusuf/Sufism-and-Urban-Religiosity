﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 107<br>Hüküm no: 41<br>Orijinal metin no: [15a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müderris Mehmed Seyyida Efendi’nin Mevlevihane Yenikapısı dışındaki ekmekçi fırınının has ekmekçi ve francalacı fırını olduğu</b><br><br>Seyyidâ Efendi’nin francalacı fırını fermânı.<br><br>Akzâ kuzâtü’l-Müslimîn, evlâ vülâti’l-muvahhidîn, ma‘denü’l-fazli ve’l-yakīn, râfi‘u a‘lâmi’ş-şerî‘ati ve’d-dîn, vârisü ulûmü’l-enbiyâi ve’l-mürselîn, el-muhtassu bi-mezîd-i inâyeti’l-Meliki’l-mu‘în Mevlânâ İstanbul Kādısı -zîdet fezâilühû- tevkī‘-i refî‘-i hümâyûn vâsıl olucak ma‘lûm ola ki<br><br>İstanbul Hısnı ebvâbından Mevlevîhâne Yenikapısı hâricinde vâki‘ bir bâb ekmekci fırınına mutasarrıf olan müderrisîn-i kirâmımdan kıdvetü’l-ulemâi’l-muhakkıkīn, umdetü’l-fudalâi’l-müdakkıkīn Mehmed Seyyidâ -zîde ilmühû- fırın-ı mezkûrda hâs olarak nân-ı azîz tabh <<ve i‘mâl>> ve ibâdullâha füruht olunmak üzere emsâline kıyâsen fırın-ı mezkûr francalacı fırınlarına ilhâk olunmak istid‘âsıyla mübârek Rikâb-ı kamer-tâb-ı hüsrevâneme takdîm eylediği arzuhâli bâlâsına; “Müsâ‘ade oluna.” deyü şeref-yâfte-i sudûr olan hatt-ı hümâyûn-ı mevhibet-makrûnum mûcebince emsâline tatbîk ile tanzîm ve i‘lâm olunmak bâbında sen ki Mevlânâ-yı mûmâ-ileyhsin, senden isti‘lâm olundukda; fırın-ı mezkûrun değirmeni olmayıp koltuk fırınlardan olmağla uncudan dakīk ahzıyla idâresi emr-i asîr olduğundan gâh küşâde ve gâh mesdûd olmağla francalacı fırınına tebdîlinde dâimâ küşâde olup ibâdullâha menfa‘ati olduğunu erbâb-ı vukūf ihbâr etmeleriyle fırın-ı mezkûrun ekmekci fırını olmak üzere Başmuhâsebe’de olan kaydı terkīn olunup ba‘de’l-yevm şeref-rîz-i sudûr olan hatt-ı hümâyûn-ı şevket-makrûnum mûcebince hâs ekmekci ve francalacı fırınlarına ilhâk olunduğunu Kalem-i mezbûra kayd ve mûmâ-ileyhin yedine bir kıt‘a emr-i âlî-şânım i‘tâsı iktizâ eylediğini memhûren i‘lâm eylediğin ecilden i‘lâmın Başmuhâsebe’ye kaydolunmağla mûcebince amel olunmak fermânım olmağın işbu emr-i âlî-şânım ısdâr ve mûmâ-ileyhin yedine i‘tâ olunmuşdur. İmdi ber-vech-i muharrer fırın-ı mezkûrun ekmekci fırını olmak üzere Kalem-i mezbûrdan kaydı terkīn olunduğu ve ba‘de’l-yevm şeref-rîz-i sudûr olan hatt-ı hümâyûn-ı inâyet-makrûnum mûcebince hâs ekmekci ve francalacı fırınlarına ilhâk olunduğu ma‘lûmun oldukda fîmâ-ba‘d fırın-ı mezkûrede francala ve hâs ekmek tabhı husûsuna müdâhale ve ta‘arruz ederi olur ise men‘ u def‘ine mübâderet eylemen bâbında fermân-ı âlî-şânım sâdır olmuşdur. Buyurdum ki: Hükm-i şerîfimle ( ) vardıkda bu bâbda vech-i meşrûh üzere şeref-yâfte-i sudûr olan işbu emr-i şerîf-i celîlü’ş-şân-ı vâcibü’l-imtisâl ve lâzımü’l-ittibâ‘ımın mazmûn-ı münîfi birle âmil olasın. Şöyle bilesin alâmet-i şerîfe i‘timâd kılasın.<br><br>Tahrîren fî 2 min-Rebî‘ülevvel [sene 1218]<br><br>Kostantıniyyeti’l-mahrûse</p>          <br><a title="Önceki sayfa" style="text-decoration:none" href="./ayrmetin.php?idno=32037"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32039"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b107"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o703"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>