﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 320<br>Hüküm no: 358<br>Orijinal metin no: [51a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hoca Gıyaseddin cami-i şerifi imamı Mehmed b. Mustafa’nın azliyle yerine Halil Efendi b. Mehmed’in tayin edildiği</b><br><br>İmâm azli ve ihrâcı<br><br>Ma‘rûz<br><br>İslâmbol’da Ağakapısı kurbünde merhûm Hoca Gıyaseddin Mahallesi ahâlîsinden Yamak Mehmed Ağa ve el-Hâc Ahmed ve el-Hâc Mehmed ve es-Seyyid Mustafa ve Süleyman Ağa ve Derviş el-Hâc Mehmed Esad Ağa ve Halil Ağa ve el-Hâc Süleyman Ağa ve Yorgancı İbrahim Ağa vesâirleri meclis-i şer‘-i enverde merhûm-ı mezbûr Hoca Gıyaseddin câmi‘-i şerîfinde imâm olan es-Seyyid Mehmed b. Mustafa muvâcehesinde mezbûr es-Seyyid Mehmed mahallemiz imâmı olup edâ-yı hizmet eylediğinden mâ‘adâ mezbûr da‘vâlara vekâlet ve şehâdet etmeği kendine kâr ittihâz ve âhar gûnâ fısk u fücûr edip dâimâ sekrânü’l-hâl olmağla ol vechile mezbûrun imâmetinden cümlemiz istikrâh eylediğimizden gayrı azli dahi lâzım gelmekle azl buyrulmak murâdımızdır deyü muvâcehesinde mezbûr es-Seyyid Mehmed’in iktidâya münâfi sû-i hâlini ihbâr eylediklerinde mezbûr es-Seyyid Mehmed dahi imâmet-i mezkûreyi hüsn-i rızâsıyla ahâlî-i mahalle-i mezbûrenin muhtarları olup her vechile ehil ve müstehık olduğu ihbâr olunan lede’l-imtihan istihkākı nümâyân işbu hâzır bi’l-meclis Halil Efendi b. Mehmed’e ferağ ve kasr-ı yed ve fîmâ ba‘d mahalle-i mezbûreye varmayıp ve umûrlarına kat‘an müdâhale etmeyip kendi ırzıyla mukayyed olmak üzere ta‘ahhüd eylediğinde merkūm Halil Efendi dahi imâmet-i mezkûreyi kabûl ve ahâlî-i mahalle-i mezbûre dahi iştikâlarından fâriğler olup bu vechile kat‘-ı nizâ‘ eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî-27 min-S sene 1217</p>          <br><a title="Önceki sayfa" style="text-decoration:none" href="./ayrmetin.php?idno=31111"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31113"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b320"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o612"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>