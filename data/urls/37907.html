﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 149<br>Hüküm no: 102<br>Orijinal metin no: [21a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hanende Ahmed Ağa’nın varislerinin Hatice Hanım’daki alacağını tahsil ettikleri</b><br><br>Husûs-ı âti’l-beyanın mahâllinde ketb ü tahrîri için savb-ı şer‘i’l-enverden Mevlânâ Salih Efendi irsâl olunup ol dahi mahmiye-i İstanbul’da Süleymaniye kurbünde Kâtib Şemseddin mahâllesi ahâlîsinden olup vilâyet-i Anadolu’da Türkmân içinde Üzeyr nâm kasabada sâkin iken bundan akdem vefât eden Hânende Ahmed Ağa b. Abdurrahman’ın menziline varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde müteveffâ-yı mezbûrun verâseti zevce-i menkûha-i metrûkesi Ümmü Gülsüm Hatun b. Süleyman ile sulbiye kebîre kızı Emine nâm bikr-i bâliğaya ve sulbî sagīr oğlu Ali’ye münhasıra oldukdan sonra sagīr-i mezbûrun vâlidesi ve tesviye-i umûruna bâ-hüccet-i şer‘iyye mansûb veliyesi olup zâtı ta‘rîf-i şer‘i ile mu‘arrefe olan mezbûre Ümmü Gülsüm Hatun asâleten ve vesâyeten zâtı kezâlik ta‘rîf-i şer‘î ile mu‘arrefe olan mezbûre Emine dahi asâleten meclis-i ma‘kūd-ı mezbûrda mârrü’z-zikr Süleymaniye mahâllesinde sâkine Hadîce Hanım bt. Hüseyin Ağa’nın oğlu ve tarafından müseccel vekîli işbu bâ‘isü’l-kitâb Mustafa Ağa b. Bahri Mehmed Ağa mahzarında her biri bi’l-asâle ve bi’l-vesâye ikrâr ve takrîr-i kelâm edip mûrisimiz müteveffâ-yı mezbûrun işbu yedimizde olan iki kıt‘a deyn temessükü mûcebince müvekkile-i mezbûre Hadîce Hanım zimmetinde iki yüz guruş hakkı olmağla meblağ-ı mezbûr iki yüz guruşun dokuz guruşunu müteveffâ-yı mezbûr hayâtında mezbûre Hadîce Hanım’dan ahz u kabz edip bâkī yüz altmış beş guruşunu vekîl-i mezbûr Mustafa Ağa işbu meclisde bize def‘ u teslîm biz dahi tereke-i müteveffâ-yı mezbûrdan olmak üzere yedinden asâlet ve vekâletim hasebiyle bi-kadri’l-hısas tamâmen alıp kabz eyledik min-ba‘d meblağ-ı mezbûr yüz altmış beş guruşdan müvekkile-i mezbûre Emine ve vekîl-i mezbûr yedlerinde ve zimmetlerinde bir akçe ve bir habbe bâkī kalmayıp mâ‘adâ yirmi altı guruş mutâlebesinden müvekkile-i mezbûre Hadîce Hanım ile vekîl-i mezbûr Mustafa Ağa’nın zimmetlerini bi’l-asâle ibrâ-i âmm-ı kātı‘ü’n-nizâ‘la ibrâ ve ıskāt eyledik dediklerinde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ve ma‘an mürsel Ahmed Çelebi b. Abdullah [ve] Mustafa Çelebi b. Hasan ile meclis-i şer‘a varıp alâ-vuku‘ihî inhâ ve tahrîr etmeğin mâ-vaka‘a bi’t-taleb ketb olundu.<br><br>Fî 2 min-Cemâziyelâhire sene 1143.<br><br>Şuhûdü’l-hâl: Süleyman Efendi b. Mustafa, es-Seyyid el-Hâc Abdullah b. es-Seyyid Mehmed, Mehmed Beşe b. Ali, el-Hâc Mehmed b. el-Hâc Hüseyin, Abdurrahman b. Abdullah, es-Seyyid Mehmed b. Ali, Ali b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=37906"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37908"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b149"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o588"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>