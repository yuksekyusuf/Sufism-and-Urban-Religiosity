﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 442<br>Hüküm no: 338<br>Orijinal metin no: [105b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kudüs kadısı iken Şeyhülharem Seyyid Abdüllatif Efendi b. Abdülkadir’in terekesinden usulsüz para alan Mahmud Efendi’nin aldığı parayı vârislerle sulh yoluyla anlaşarak iade ettiği</b><br><br>Husûs-ı âti’z-zikrin mahâllinde ketb ü tahrîri iltimâs olunmağın savb-ı şer‘den irsâl olunan fahrü’l-müderrisîn İbrahim Efendi b. Mehmed el-Hamîdî mahmiye-i İstanbul’da sâbıkā Rumeli kazaskeri olan a‘lemü’l-ulemâi’l-izâm efdalü’l-fudalâi’l-fihâm yenbû‘u’l-fezâi’l ve’l-ma‘âlî metbû‘i’l-efâzıl ve’l-e‘âlî ilmü’l-alem ve’l-hüdâ menârü’l-fazl ve’t-tukā sa‘âdetlü es-Seyyid Ali Efendi hazretlerinin sa‘âdethânelerine varıp zeyl-i kitâbda muharrerü’l-esâmî Müslimîn huzurlarında akd-i meclis-i şer‘-i Nebevî eyledikde Kuds-i şerîf’de sâkin iken bundan akdem vefât eden Şeyhü’l-harem es-Seyyid Abdüllatif Efendi b. Abdülkadir b. Musa’nın verâseti zevceteyn-i metrûketeyni Emetullah bt. Abdurrahman ve Fâtıma bt. Mehmed nâm hatunlar ile sulbî kebîr oğlu es-Seyyid Abdullah ve sagīr oğlu es-Seyyid Hasan ve sulbiye-i sagīre kızları Şerife Râbia ve Şerife Bedri’ye ve zevcesi mezbûre Fâtıma’dan ve câriye-i memlûkesi Gülistan bt. Abdullah [106a] nâm hatunlardan zuhûr eden hamllerine münhasıra olduğu şer‘an zâhir ve müte‘ayin oldukdan sonra mezbûre Gülistan’dan zuhûr eden haml-i mezbûra ve sagīre-i mezbûre Bedri’ye kıbel-i şer‘den mansûb vasîleri olan es-Seyyid Fahreddin Efendi b. Abdüssamed meclis-i ma‘kūd-ı mezbûrda sâbıkā Kuds-i şerîf kadısı olan a‘lemü’l-ulemâi’l-izâm efdalü’l-fudalâi’l-fihâm Mahmud Efendi b. ( ) tarafından husûs-ı âti’l-beyâna vekîl-i şer‘îsi olan kuzât-ı Mısriyye’den Ali Efendi b. Abdurrahman mahzarında bi’l-vesâye ikrâr ve takrîr-i kelâm edip mezbûr Ali Efendi’nin müvekkili mûmâ-ileyh Mahmud Efendi Kuds-i şerîf kadısı olduğu hâlde kısmet-i askeriye dahi kendiye tefvîz olunmağla müteveffâ-yı mezbûr es-Seyyid Abdüllatif Efendi’nin terekesini tahrîr ve beyne’l-verese taksîm ve tevzî‘ etdiği vakitde resm-i kısmetden hâric müteveffâ-yı mezbûrun terekesinden bi-gayr-ı hakkın bin guruş ahz u kabz ve kendi mesârifine sarfla istihlâk etmekle meblağ-ı mezbûrdan vasîsi olduğum sagīrân-ı mezbûrânın hisse-i irsiyelerini mûmâ-ileyh Mahmud Efendi’den taleb ve da‘vâ etdiğimde ol dahi bi’t-tevliye inkâr edip ben dahi müdde‘âmı bir vechile isbâta kadir olamayıp sagīrân-ı mezbûrân haklarında sulh min-külli’l-vücûh enfa‘ olduğuna binâen mûmâ-ileyh Mahmud Efendi da‘vâ-yı mezkûremden benimle yüz elli guruş üzerine sulh oldukda ben dahi sulh-ı mezbûru kabûl ve bedel-i sulh olan meblağ-ı mezbûr elli guruşu vekîl-i mezbûr yedinden bi’t-tamam ahz u kabz eyledim ba‘de’l-yevm husûs-ı mezkûra müte‘allika mûmâ-ileyh Mahmud Efendi ile vechen mine’l-vücûh ve sebeben mine’l-esbâb da‘vâ ve nizâ‘ım kalmamışdır dedikde gıbbe’t-tasdîkı’ş-şer‘ vâki‘-i hâli mevlânâ-yı mezbûr mahâllinde ketb ba‘dehû ma‘an irsâl olunan Ahmed b. Ahmed ve Ali b. Bali ile meclis-i şer‘a gelip alâ vukū‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fi’l-yevmi’s-sâmin ve’l-ışrîn min-Zilka‘deti’ş-şerîfe li-sene seb‘a ve mie ve elf.<br><br>Şuhûdü’l-hâl: Abdürrezzak Efendi b. Bedreddin, Abdülbaki Efendi b. Hüseyin, es-Seyyid Hüseyin Çelebi b. Mehmed, eş-Şeyh Mustafa Efendi el-ilmî, Mustafa Efendi b. İsmail Efendi.</p>          <br><a title="Önceki sayfa" style="text-decoration:none" href="./ayrmetin.php?idno=28753"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28755"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b442"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o810"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>