﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 487<br>Hüküm no: 652<br>Orijinal metin no: [85a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Danyel v. Asvador’in, hizmetini gördüğü Samson Yoseb v. Tanaş’da alacak iddiasıyla açtığı davada sulh olup zimmet ibrası yaptığı</b><br><br>Ma‘rûz<br><br>Arzuhâl eden Danyel v. Asvador nâm zimmî meclis-i şer‘-i enverde derûn-ı arzuhâlde mezkûr şerbetçi tâifesinden Samson Yoseb v. Tanaş nâm zimmî muvâcehesinde ben mesfûrun Kumkapı dâhilinde vâki‘ şerbethânesinde hademesinden olup bin yüz elli bir senesi târihinde merkūm Samson Yoseb Tersâne-i âmire’de vâki‘ çekdiri sefînesinden iştirâ eylediği hamrı ben ve refîkım Mihal nâm zimmî merkūmun şerbethânesine götürür iken târih-i mezkûrda kāimmakām olan merhûm Yeğen Mehmed Paşa hazretlerinin tebdîl çukadârları esnâ-i tarîkde bizi ahz ve bâ-fermân-ı âlî Tersâne-i âmire’de küreğe vaz‘ olunmuşidik mesfûr Samson Yosef bana refîkım Mihal’i Tersâne-i âmire’den afv ve ıtlâkına her ne mikdâr akçe harc u sarf edersen sen malından harc u sarf eyle ben malımdan masrûfunu veririm deyü bana emretmekle ben dahi mesfûrun emrine binâen malımdan rücû‘ şartıyla refîkım mersûm Mihal’in ve benim kürekden ıtlâkımız için seksen guruş harc u sarf etmişidim masrûfum olan meblağ-ı mersûm seksen guruşu mesfûrdan bi’l-mürâca‘a taleb ederim deyü tesâddî eylediğim da‘vâ-yı mezkûremden bâ-tavassut-ı muslihîn mesfûr Samson Yoseb ile üç Mısır zencirîsi altın bedel-i makbûza sulh olup mâ‘adâsına ve sâire müte‘allika âmme-i da‘vâdan mesfûr Samson Yosef’in zimmetini ibrâ ve ıskāt eyledim deyü olan ikrârını mesfûr Samson Yoseb dahi tasdîk eyledi Mahkeme-i Bâb’dan huzûr-ı âlîlerine i‘lâm olundu.<br><br>Fî 5 Rebî‘ülâhir sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7691"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7693"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b487"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o576"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>