﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 402<br>Hüküm no: 413<br>Orijinal metin no: [94b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kuruyemiş emini olan Ömer Ağa ve ortağı Yusuf ile önceki emin Ali Ağa arasında davada sulh oldukları</b><br><br>Sâbıkā bâ-berât-ı âlîşân hazîne-mânde eylediği elli dört akçe ulûfesi mukābelesinde meyve-i huşk emîni olup Mahmiye-i İstanbul’da Hocapaşa Mahallesi’nde sâkin Ali Ağa b. Ahmed nâm kimesne meclis-i şer‘-i şerîf-i enverde bâ‘isiyye’l-kitâb Ömer Ağa b. el-Hâcı <<İbrahim’in>> İbrahim ve şerîki Yusuf b. Abdullah mahzarlarında ikrâr ve takrîr-i kelâm edip emânet-i [95a] mezkûre ber-vech-i muharrer bundan akdem tasarrufumda iken mez[bû]rân sâhib-i evvel olmak üzere benden da‘vâ ve ahz u kabz ve üzerlerine berât ettirmeleriyle hazîne-mânde eylediğim mârru’z-zikr ulûfemi mezbûrân Ömer Ağa ve Yusuf’dan taleb ve da‘vâ sadedinde iken muslihûn tavassutuyla mezbûrân bana iki yüz otuz guruş def‘ ve teslîm ben dahi yedlerinden ahz u kabz ve istihlâk eylediğimden sonra atîk berâtımı kendilere ba‘de’t-teslîm zikrolunan emânet ulûfeye müte‘allika âmme-i da‘vâdan ben mezbûrân Ömer Ağa ve Yusuf’u ibrâ-i âm ile ibrâ ve iskāt eylediğimde onlar dahi ber-vech-i iştirâk bana medfû‘ları olan meblağ-ı mezbûr iki yüz otuz guruşa müte‘allika âmme-i da‘vâdan her biri benim zimmetimi ibrâ ve iskāt eylediler dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâdis ve’l-ışrîn min-Şa‘bâni’l-mu‘azzam li-sene selâse ve erba‘în ve mi’e ve elf.<br><br>Şuhûdü’l-hâl: Ömer Ağa b. Mehmed Ağa, İbrahim Ağa b. Abdullah, Süleyman Ağa b. Mustafa, el-Hâc Mustafa b. Hasan, Hasan Çelebi b. Ali, el-Hâc Salih Efendi kâtib-i muhâsebe, Ateşî el-Hâc Mehmed Efendi, Mehmed Efendi kâtib-i mîzan-ı harîr, el-Hâc İbrahim Ağa emîn.</p>          <br><a title="Önceki sayfa" style="text-decoration:none" href="./ayrmetin.php?idno=5336"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5338"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b402"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o670"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>