﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 392<br>Hüküm no: 481<br>Orijinal metin no: [92b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Habeşli köle Ferhan’ın Mehmed Bey tarafından azat edildiği</b><br><br>İşbu uzun boylu açık kaşlı kara gözlü sol bâzûsunda âsâr-ı key ve boynunda eser-i cerh olan Ferhan b. Abdullah nâm abd-i Habeşî’den meclis-i şer‘-i şerîfde Beytü’l-mâl-i hâs emîni olup müteveffât-ı âti’z-zikre vekîl muhallefâtına vâzı‘ü’l-yed olan Mehmed Çavuş b. Abdulmuin mahzarında vech-i âti’l-beyân üzere da‘vâ ve istişhâd sudûrundan sonra fahrü’l-kuzât Mevlana Hayreddin Efendi b. Nureddin ve Ramazan Halîfe b. Mehmed ve el-Hâc Mehmed b. Osman li ecli edâi’ş-şehâde mahfil-i kazâya hâzırûn olup istişhâd olunduklarında fi’l-hakīka müdde‘î-i merkūmun müdebberi olan Mehmed Bey b. Temürboğa vefâtından üç ay mukaddem hâl-i sıhhat ve kemâl-i aklında bizim huzûrumuzda ikrâr edip hilye-i merkūme ile mücellâ olan abdımı bundan esbak tedbîr-i mutlak ile müdebber eylemiş idim. Hâlâ i‘tâk ve tahrîr eyleyip mülkümden ihrâc eyledim dedi biz bu husûsa şâhidleriz şehâdet dahi ederiz deyü bi’l-muvâcehe edâ-i şehâdet-i şer‘iye eylediklerinde ba‘de ri‘âyeti şerâiti’l-kabûl şehâdetleri makbûle olup abd-i merkūmun hürriyetine bi’l-muvâcehe hükmolundukda vâki‘ hâl bi’t-taleb kayd olundu ki müzekkir-i mâ-cerâ ola.<br><br>Tahrîren fî-i hâmisi şehri Şa‘bân li- sene hamse ve elf.<br><br>Şühûdü’l-hâl: Fahrü’l-müderrisîn Ahmed Efendi, Fahrü’l-müderrisîn Yusuf Çelebi, Mehmed Çelebi b. Ahmed, Mehmed b. Ramazan, Mustafa b. Mahmud, Mehmed b. Hamza.</p>          <br><a title="Önceki sayfa" style="text-decoration:none" href="./ayrmetin.php?idno=35618"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35620"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b392"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o432"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>