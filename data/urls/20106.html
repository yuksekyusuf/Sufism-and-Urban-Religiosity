﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 82<br>Hüküm no: 57<br>Orijinal metin no: [23b-1 Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Sirkeci mahallesi müezzini el-Hâc Mehmed b. Cafer’in Hasan b. Musli’ye vasî tayin edildiği</b><br><br>Hasan b. Musli Reis nâm sagīre bundan akdem vefât eden baba bir karındaşı Pîr Mehmed nâm sagīrden intikāl eden emvâlin muhâfazası için kıbel-i şer‘den mansûb vasî olan fahrü’l-cüyûş Mustafa Çavuş b. Mehmed meclis-i şer‘-i şerîfe hâzır olup Hicaz’a sefer eyleyeceği ve vesâyet hizmetinden âciz olacağı cihetle vesâyet-i mezbûreden kendi ihtiyârıyla fâriğ olduğunda hâkim-i muvakki‘ a‘lâ hâze’l-kitâb, Galata kazâsı tevâbi‘inden Kasımpaşa kasabasında vâki‘ Sirkeci mahallesi müezzini el-Hâc Mehmed b. Cafer’i sagīr-i mezbûr Hasan’a zabt-ı ahvâli ve hıfz-ı emvâli için ihtiyâcına binâ’en vasî nasb etti. El-Hâc Mehmed de vesâyet-i merkūmeyi kabûl edip hizmet-i lâzımesini edâyı müte‘ahhid oldu. İşbu nasb, udûl-i Müslimîn ve sikāt-ı muvahhidînin ihbârlarıyla vasiyy-i mezkûrun diyânet ve emânetinin ma‘lûm olmasından sonra vâki‘ oldu. Sonra mezbûr Mustafa Çavuş, sagīr-i mezbûrun karındaşından kendisine intikāl eden mâlından elinde bulunan on iki bin üç yüz yetmiş dört akçeyi vasiyy-i merkūma teslîm etti. O da yedinden bi’t-tamâm teslîm aldı. Cerâ zâlike ve hurrire fi’l-yevmi’l-hâmis ve’l-ışrîn min Cumâdelûlâ <br><br><br>Şuhûdü’l-hâl: Abdullah Çelebi b. Mustafa, Zihni Efendi el-Mülâzım, Hasan Reis b. Sefer, Hızır Beşe b. Veli?</p>          <br><a title="Önceki sayfa" style="text-decoration:none" href="./ayrmetin.php?idno=20105"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20107"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b082"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o199"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>