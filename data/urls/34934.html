﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 327<br>Hüküm no: 281<br>Orijinal metin no: [104-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Galata’ya tâbi Dörtyolağzı’nda bulunan vakıf kasap dükkânı gedik hisselerinin satışı</b><br><br>Kasab<br><br>[Ma‘rûz]<br><br>Cennet-mekân huld-âşiyân Sultan Abdülhamid Han -aleyhi’r-rahmetü ve’l-gufrân- hazretlerinin evkāf-ı celîleleri müstegallâtından Yedikule hâricinde kâin gayrı ez selhhâne-i mîrî on aded ganem selhhânelerinin şerâit-i mu‘teberelerine ri‘âyet şartıyla altıncı selhhâneye merbût kasab dükkânlarından mahrûse-i Galata’ya muzâfe kasaba-i Kasımpaşa’da Tersâne kapısı dâhilinde Dörtyolağzı’nda köşe başında vâki‘ bir bâb kasab dükkânı derûnunda mevcûde beyne’l-esnâf gedik ta‘bîr olunur vakıf âlât-ı lâzıme-i ma‘lûmenin nısf hissesinin bi’l-icâreteyn mutasarrıfı Halil Ağa b. Ömer fevt olup ber-vech-i muharrer mutasarrıf olduğu nısf hisse-i gedik-i merkūm sulbî kebîr evlâdı es-Seyyid Hüseyin ve es-Seyyid Osman ve Şerife Âişe Hatun ve hâlâ vilâyet-i Anadolu’da Eğin Kazâsı’na tâbi‘ Puşadi nâhiyesine muzâfe İliç karyesinde sâkineler Şerife Hafize ve Şerife Ümmügülsüm ve Şerife Hatice hatunlara isdâsen intikāl edip ba‘dehû mezbûr es-Seyyid Osman dahi fevt olup nısf hisse-i gedik-i mezkûrdan südüs hisse-i müntakılesi hâlâ karye-i mezkûrede sâkin sulbî kebîr oğlu es-Seyyid Süleyman’a ve mezbûre Şerife Âişe Hatun dahi fevt olup yine südüs hisse-i müntakılesi karye-i mezkûrede sâkin sadrî kebîr oğlu es-Seyyid Veliyüddin b. İbrahim’e intikāl eylediğini hâlâ Kassâbân müdîri es-Seyyid Mehmed Ali Bey ile mazbûtü’l-esâmî kasab ustaları ihbâr ettiklerinden sonra gāibûn-ı mezbûrûn es-Seyyid Süleyman ve es-Seyyid Veliyüddin ve Şerife Hafize ve Şerife Ümmügülsüm ve Şerife Hatice hatunlar taraflarından husûs-ı âti’l-beyânda bâ-hüccet-i şer‘iye vekîlleri olduğu zât-ı mezbûrânı ârifân karye-i mezkûre ahâlisinden kasab es-Seyyid Hüseyin Ağa b. Süleyman ve Ali Ağa b. İbrahim nâm kimesneler şehâdetleriyle ber-nehc-i şer‘î sâbit olan mezbûr es-Seyyid Hüseyin meclis-i şer‘-i münîrde Kasablar yazıcısı es-Seyyid el-Hâc Mehmed Haşim Efendi b. es-Seyyid el-Hâc Mehmed Emin muvâcehesinde bi’l-vekâle takrîr-i kelâm edip ben müvekkillerim gāibûn-ı mezbûrûn es-Seyyid Süleyman ve es-Seyyid Veliyüddin ve Şerife Hafize ve Şerife Ümmügülsüm ve Şerife Hatice hatunların nısf gedik-i merkūmdan ber-vech-i muharrer beş südüs hisse-i müntakılelerini bedel-i misli idiği zâhir olan iki bin beş yüz guruş bedel-i makbûz mukābelesinde mezbûr es-Seyyid el-Hâc Mehmed Haşim Efendi’ye bâ-re’y-i mütevellî ferâğ-ı kat‘î-i mu‘teber ile bi’l-vekâle ferâğ ve tefvîz eylediğimde ol dahi ber-vech-i muharrer tefevvüz ve kabûl edip zikr olunan beş südüs hissede müvekkillerim gāibûn-ı mezbûrûn es-Seyyid Süleyman ve es-Seyyid Veliyüddin ve Şerife Hafize ve Şerife Ümmügülsüm ve Şerife Hatice hatunların kat‘a alâka ve medhalleri kalmayıp mezbûr es-Seyyid el-Hâc Mehmed Haşim Efendi’nin hakk-ı müfevvazı olmuşdur deyü ba‘de’l-ikrâr ve’t-tasdîk mezbûr es-Seyyid el-Hâc Mehmed Haşim Efendi meclis-i şer‘-i hatîrde müteveffâ-yı evvel-i mezbûrun oğlu mezbûr es-Seyyid Hüseyin muvâcehesinde [105] ânifen ber-vech-i muharrer sâlifü’z-zikr nısf gedik âlâtından tefevvüz eylediğim beş südüs hisse-i mezkûreyi yine iki bin beş yüz guruş bedel-i makbûza ferâğ-ı mu‘teber-i kat‘î ile bâ-re’y-i mütevellî mezbûr es-Seyyid Hüseyin’e hüsn-i rızâ ve tayyib-i <<hâtırım ile>> hâtırımla ferâğ ve tefvîz eylediğimde ol dahi ber-vech-i muharrer tefevvüz ve kabûl ve hisse-i tevzî‘ini müdîr ve kasab ustaları ma‘rifetleriyle ahz etmek üzere ta‘ahhüd edip fî-mâ ba‘d nısf gedik-i merkūmda benim kat‘a alâka ve medhalim kalmayıp mecmû‘u ber-vech-i muharrer benim ferâğımdan ve babası mezbûr intikālinden merkūm es-Seyyid Hüseyin’in dâhil-i havza-i tasarufu olmuşdur deyü ba‘de’l-ikrâr ve’t-tasdîk âlât-ı mezkûrenin ber-minvâl-i muharrer nısf hissesi mezbûr es-Seyyid el-Hâc Mehmed Haşim Efendi’nin ferâğından ve babası müteveffâ-yı mezbûr Halil Ağa’nın intikālinden defter-i vakf-ı <<şerîfde>> şerîfe mezbûr es-Seyyid Hüseyin’in ismine kayd ve müteveffâ-yı mezbûrun yedinde olan temessüğü zâyi‘ olmağla hisse-i mezkûreyi mezbûr es-Seyyid Hüseyin’in zabt u tasarrufi’çün taraf-ı vakfdan müceddeden bir kıt‘a temessük tahrîr ve temhîr ve yedine i‘tâ buyurulmak iktizâ eylediği İstanbul Mahkemesi’nden huzûr-ı [âlîlerine i‘lâm olundu]<br><br>Fî 5 Rebî‘ülâhir sene [12]58</p>          <br><a title="Önceki sayfa" style="text-decoration:none" href="./ayrmetin.php?idno=34933"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34935"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b327"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o599"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>