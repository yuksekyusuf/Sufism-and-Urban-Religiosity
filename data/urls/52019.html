﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 558<br>Hüküm no: 1089<br>Orijinal metin no: [105b-5]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen babalarının tasarrufundaki çayırların Mahmud ile kardeşine verilmesi</b><br><br>Mahrûse-i Üsküdar muzâfâtından Sâlihli nâm karyeden Mahmud b. Ahmed yeniçeri kendi tarafından asâleten ve Ali nâm sagīr karındaşına vasî olan Şahnisâ bt. Turgud nâm hâtun tarafından da‘vâ-yı âti’z-zikre vekîl olmak ile vekâleten meclis-i şer‘-i şerîf karye-i mezbûreden Sâlih b. Turgud nâm kimesneyi ihzâr ve bi’l-muvâcehe takrîr-i merâm edip karye-i mezbûre sınırında vâki‘ Çingene Konduğu demekle ma‘rûf mahalde bana ve sagīr-i mezbûre babalarımızdan irsle intikāl eden çayıra ve andan Alâaddin çayırına ve andan fındıkdan taşra Aydın çayırından büyük yola varıca tarladan bir vesîle İshak tarlasına varınca bu cümle saban değmez yerleri babalarımız mezkûr Ahmed Yeniçeri on beş yıl mikdârı tasarruf edip vefâtından sonra mezbûr Sâlih zikr olunan yerleri fuzûlî bir yıldır ki tasarruf eder mezkûr yerleri merkūm Sâlih’ten kendi hissem asâleten ve sagīr-i mezbûrun hissesini vasîyy-i mezbûr tarafından vekâleten taleb ederim dedikde gıbbe’s-suâl mezbûr Sâlih fi’l-hakīka hudûd-ı mezbûr ile mahdûd olan yerleri merkūm Ahmed Yeniçeri hâl-i hayâtında on beş yıl mikdârı tasarruf eyledi ben dahi sâhib-i arz ma‘rifetiyle tasarruf eyledim deyu cevâb vericek kānûn-ı pâdişâhîye muhâlif tasarruf eylediği mukarrer olmağın zikr olunan çayırlar merkūmân Mahmud ve Ali’ye hükm olundu mâ vaka‘a bi’t-taleb ketb olundu.<br><br><br>Şuhûdü’l-hâl: Gāzi Efendi el-müderris, Muttalib b. Süleyman, Fahrü’l-emâsil Mustafa Çavuş, Mustafa Bey er-râcil, Korucu Ali Bey b. Abdullah, İskender Bey b. Abdullah er-râcil, Hasan b. Sâdık, Mustafa Bey b. Çakırcı Ali, Mehmed b. Behrâm, Kâtibü’l-hurûf Kurd</p>          <br><a title="Önceki sayfa" style="text-decoration:none" href="./ayrmetin.php?idno=52018"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52020"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b558"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o699"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>