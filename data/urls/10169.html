﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 50<br>Hüküm no: 7<br>Orijinal metin no: [2b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Meryem bt. Abdullah’ın boşandığı kocası Mehmed Beşe b. Memi’den mehr-i müeccelini tahsil ettiği</b><br><br>Mahmiye-i Galata’ya tâbi‘ kasaba-i Beşiktaş mahallâtından Sinanpaşa mahallesi sâkinelerinden Meryem bt. Abdullah nâm Hatun tarafından husûs-ı âti’l-beyânı ikrâra vekîl olup Mustafa Çelebi b. Keyvan ve Hüseyin Çelebi b. Perviz nâm kimesneler şehâdetleri ile şer‘an vekâleti sâbite olan Mehmed Çelebi b Şaban Bey nâm kimesne meclis-i şer‘-i şerîf-i lâzımü’t-teşrîfde müvekkile-i mezbûre Meryem Hatun’un zevc-i mutallıkı işbu râfi‘ü’l-kitâb Mehmed Beşe b. Memi nâm kimesne muvâcehesinde bi’l-vekâle ikrâr ve takrîr-i kelâm edüp bundan akdem müvekkile-i mezbûre Meryem Hâtûn’u merkūm Mehmed Beşe tatlîk eylediğinde zimmetinde mütekarrer olan kırk bir riyâlî guruş-ı kebîr mehr-i müeccelini mezbûre Meryem Hatun’a edâ ve teslîm eylememiş idi hâlâ meblağ-ı mezkûr kırk bir riyâlî guruşu mersûm Mehmed Beşe yedinden vekâletim hasebiyle bi’t-tamâm ve’l-kemâl ahz u kabz eyleyüp husûs-ı mezbûra müte‘allika merkūm Mehmed Beşe zimmetinde müvekkilem merkūme Meryem Hatun’un bir akçe ve bir habbe hakkı bâkī kalmadı dedikde vekîl-i mezbûr Mehmed Çelebi’nin bi’l-vekâle cârî ve sâdır olan kelâmını merkūm Mehmed Beşe vicâhen tasdîk ve şifâhen tahkīk [3a] etmeğin mâ-hüve’l-vâkı‘ bi’t-taleb ketb olundu.<br><br>Tahrîren fi’l-yevmi’s-sâbi‘ ve’l-ışrîn min-Zilka‘deti’ş-şerîfe li-sene ihdâ ve sittîn ve elf.<br><br>Şühûdü’l-hâl: Şuhûdü’s-sâbıkūn, es-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=10168"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10170"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b050"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o378"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>