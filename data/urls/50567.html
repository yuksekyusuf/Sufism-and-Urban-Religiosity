﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 56 Numaralı Sicil (H.990-991/M. 1582-1583)<br>cilt: 9,&nbsp;sayfa: 97<br>Hüküm no: 134<br>Orijinal metin no: [24b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Râbia bt. Hüseyin’in vefat eden Ahmed’in küçük kızı Fâtıma’dan bey‘ bi’l-istiğlâl yoluyla borç alması</b><br><br>Vech-i tahrîr-i sicil budur ki Mahalle-i Ma‘mûre’de sâkine Râbia bt. Hüseyin nâm [hâtun] mahfil-i kazâda mahrûse-i İslâmbol mahallâtından mahalle-i Üsküp’de sâkin iken fevt olan Ahmed nâm kimesnenin sagīre Fâtıma nâm yetîmesine vasî olan Mahmud Bey b. İshak cânibinden vesâyet-i merkūmeye vekîl olan Malkoç Bey b. Kanber muvâcehesinde bi’t-tav‘ ve’r-rızâ ikrâr ve i‘tirâf edip, işbu Malkoç Bey’den yetîme-i mezkûrenin akçesinden iki bin akçe aldım. Mahalle-i mezbûre[de] vâki‘ zevcim Abdi’nin bi cümleti’l-hudûd ve kâffeti’l-hukūk iki bâb mülk menzilini ve benim mülkiyyet üzre tasarruf ettiğim bir mikdâr yerimi alâ sebîli’l-istiğlâl iki bin akçe mukābelesinde bey‘ edip verdim ba‘dehû sâl be-sâl iki yüz akçeye icâreye alıp kabûl ve kabz eyledim dedikde, mezkûre Râbia’nın işbu minvâl üzre i‘tirâfını vekîl-i merkūm Malkoç Bey dahi bi’l-muvâcehe tasdîk ettiği bâ‘isden mâ cerâ alâ vukū‘ihi bi’t-taleb kayd-ı sicil olundu. Tahrîren fî evâhiri şehri Rebî‘ilevvel min şühûri sene 991.<br><br><br>Şuhûdü’l-hâl: Mehmed Bey b. Gaybî, Mustafa Bey b. Abdullah Yeniçeri, Ferhad Bey b. Abdullah Yeniçeri, Âşir b. Veliyüddin, Yusuf b. Abdullah, Çırakçı Ali b. Abdullah, Hüsrev b. Abdullah ve gayruhüm mine’l-hâzırîn. </p>          <br><a title="Önceki sayfa" style="text-decoration:none" href="./ayrmetin.php?idno=50566"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=50568"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk056&bsm=usk056b097"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk056&bsm=usk056o278"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>