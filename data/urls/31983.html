﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 577<br>Hüküm no: 575<br>Orijinal metin no: [83b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Habibe bt. Ali’nin tasarrufunda olan cameşuycu dükkânının tamiri için malından iki yüz yirmi beş buçuk kuruş harcama yaptığını iddia eden kiracı Ahmed Beşe’nin iddiasını ispat edemediği</b><br><br>Karagümrük’de câmeşûycu gediği<br><br>Ma‘rûz<br><br>Sâhib-i arzuhâl câmeşûycu esnâfından Ahmed Beşe b. Mehmed meclis-i şer‘-i münîrde zâtı ta‘rîf-i şer‘î ile mu‘arrefe olan Habibe bt. Ali nâm hatun muvâcehesinde İstanbul’da Karagümrük Çarşısı’nda vâki‘ bir bâb câmeşûycu dükkânı derûnunda mevcûde beyne’l-hıref gedik ta‘bîr olunan âlât-ı lâzıme-i ma‘lûme mezbûre Habibe Hatun’un bâ-hüccet müstakılleten yedinde mülkü olmağla târih-i i‘lâmdan bir sene mukaddem gedik ta‘bîr olunan âlât-ı lâzıme-i merkūmeyi beher mâh dörder guruş kirâ mukāvelesiyle bana îcâr ve teslîm ben dahi istîcâr ve kabûl ve dükkân-ı mezkûrun ta‘mîr ve termîmi için bana seksen guruş verip lâkin kifâyet etmemekle ben bâ-defter-i müfredât malımdan iki yüz yirmi beş buçuk guruş dahi harc ü sarfla ta‘mîr ve tekmîl edip bu esnâda beni dükkân-ı mezkûrdan ihrâc ve gediğini âhara füruht etmekle ben dahi masrûfum olan meblağ-ı merkūmu mezbûre Habibe Hatun’dan bi’l-mürâca‘a taleb ederim deyü da‘vâ etdiğimde ol dahi cevâbında müdde‘î-i merkūm ile bundan akdemce kethudâ ve ustalar ma‘rifetleriyle hesâbımız rü’yet olunup mezbûrun zimmetinde bir senede terâküm eden gedik kirâsından kırk sekiz guruş mesârif-i mezkûresi’çün takas ve mahsûb olunduğundan gayrı zîrde müdde‘âsından dahi benimle elli yedi guruş bedel-i makbûza sulh olup mâ‘adâya ve bi’l-cümle husûs-ı mezkûra müte‘allika âmme-i da‘vâdan benim zimmetimi ibrâ ve iskāt ben dahi ibrâsını kabûl etmiş idim deyü eylediği def‘ini udûl-i Müslimînden Kethudâ İbrahim Usta b. Ahmed ve Yiğitbaşı Osman b. İbrahim ve İbrahim b. Bektaş ve Ahmed b. İbrahim ve Hasan b. Ahmed nâm kimesneler şehâdetleriyle bi’l-muvâcehe vech-i vecîh-i şer‘î üzere isbât etmeğin mûcebince müdde‘î-i merkūm Ahmed Beşe da‘vâ-yı mezkûresiyle mezbûre Habibe Hatun’a bî-vech mu‘ârazadan men‘ olunduğu İstanbul Mahkemesi’nden huzûr.<br><br>Fî 19 Şa‘bân sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31982"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31984"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b577"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o589"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>