﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 490<br>Hüküm no: 557<br>Orijinal metin no: [68a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasım Ağa’nın azatlı kölesi Kenan b. Abdullah’ın, efendisi hayatta iken alıp verdiği paralar ve gemi hisseleri ile alakası bulunmadığını beyan ettiği</b><br><br>Mahmiye-i İstanbul’da Monla Hüsrev mahallesinde sâkin iken vefât eden merhûm Kasım Ağa’nın abd-i mu‘takı olan Kenan b. Abdullah meclis-i şer‘de merhûm-ı mezbûrun karındaşı oğlu ve hasran vârisi olup işbu kitâbın sahibi fahrü’l-erbâb Hasan Efendi b. Sinan mahzarında ikrâr ve takrîr-i kelâm edip mevlâm merhûm-ı mezbûrun hayatında gāib ani’l-meclis Kazer nâm Ermeni’ye bi-tarîkı’l-mudârabeti’ş-şer‘iye bir def‘a altı bin ve bir def‘a dahi bin riyâlî guruş verip ol dahi yedinden kabz ve i‘mâl eylediğinden sonra mevlâm mezbûr hayatında zimmî-i mezbûrdan asl-ı mâl olan yedi bin guruş ve iki bin guruş dahi fâidesini ki cem‘an zimmî-i mezbûr Kazer’den ahz eylediği dokuz bin riyâlî guruşda benim alâka ve medhalim olmayıp mevlâm merhûm-ı mezbûrun mâlıdır ve dahi Galata’ya tâbi‘ kasaba-i Tophâne’de Çukur Cum‘a mahallesinde sâkin es-Seyyid Hasan ile beynimizde olan sefînenin nısf-ı şâyi‘i ve sefîne-i mezbûrede olan dört aded tuc ve dört aded enikli topları mevlâm merhûm-ı mezbûrun mülkü olup benim alâka ve medhalim yokdur ve dahi Galata’ya tâbi‘ Yeniköy’de mütemekkin Zafir Reis nâm zimmî ile beynimizde olan sefînenin nısf-ı şâyi‘i ve içinde olan iki tuç ve iki enikli topları mevlâm merhûm-ı mezbûrun mâlıdır benim alâka ve medhalim yokdur ve dahi mevlâm merhûm-ı mezbûrun yevm-i vefâtına dek zimem-i nâsdan ve benim yedimden ahz u kabz eylediği ma‘lûmü’l-mikdâr akçelerin cümlesi mevlâm merhûm-ı mezbûrun mâlıdır, benim alâka ve medhalim yokdur dedikde mukırr-ı mezbûru kelimât-ı muharreresinde mûmâ-ileyh Hasan Efendi bi’l-muvâcehe tasdîk ve bi’l-müşâfehe tahkīk etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâbi‘ aşer min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: Ebussuûd Efendi b. Osman el-müderris, Mehmed Efendi kâtib-i şehzâde, Boşnak Mustafa Bey b. Receb, Mustafa Çelebi b. Ali, Handan Bey b. Abdullah, Hazînedâr Mustafa Efendi.</p>          <br><a title="Önceki sayfa" style="text-decoration:none" href="./ayrmetin.php?idno=25443"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25445"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b490"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o999"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>