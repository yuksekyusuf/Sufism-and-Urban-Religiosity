﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 632<br>Hüküm no: 670<br>Orijinal metin no: [102b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Maktul Salih Ağa b. Ali’nin miriye olan borcunun ödenmesi için mülk bahçesinin Halil Ağa b. Nurullah’a yüz yirmi bin akçeye satıldığı</b><br><br>Mahmiye-i İstanbul’da Gedikpaşa kurbünde sâkin iken bundan akdem magzûben katl olunan Salih Ağa b. Ali’nin mîrîye deyni olduğu ecilen cümleten terekesine bâ-fermân-ı âlî vâzı‘u’l-yed olup hâlâ atebe-i aliyye-i sultâniyyede şıkk-ı evvel defterdârı olan düstûr-ı mükerrem müşîr-i mufahham İbrahim Paşa mahrûse-i Edirne’de Dîvân-ı Hümâyûn’da ma‘kūd meclis-i şer‘de sâbıkā derûn-ı saray-ı sultânîde hâs odabaşı olan işbu sâhibü’l-kitâb umdetü’l-emâcid ve’l-a‘yân Halil Ağa b. Nurullah tarafından husûs-ı âtîyi tasdîka sâbitü’l-vekâle vekîl olan karındaşı Mustafa Ağa mahzarında ikrâr ve i‘tirâf edip maktûl-i mezbûrun cihet-i şer‘iyyeden ma‘mûlün-bihâ temessükâtı nâtıka olduğu üzere taraf-ı mîrîye ma‘lûmü’l-mikdâr deyni olduğu ecilden cümle-i terekesini mîrî için kabz ve semen-i misli ile bey‘ ve semenini deyn-i mezbûr için istîfâya fermân-ı âlî sâdır olduğuna binâ’en maktûl-i mezbûrun terekesinden olup mahalle-i mezbûrede vâki‘ bir tarafdan müvekkil-i mezbûr mülküne ve bir tarafdan vakıf odalar ve bir tarafdan tarîk-ı hâs ile mahdûd ve müntehî bir köşkü ve bir sofa ve bir havuzlu ve nısf mâ-i cârîyi mecrâsıyla ve eşcâr-ı müsmire ve gayr-ı müsmireyi hâvî hadîkayı cemî‘ hudûd ve hukūk ve merâfıkı ile bin altmış altı Zilhiccesi’nin yirmi birinci gününde ba‘de arzi’t-tâlibîn ve inkıtâ‘ı’r-rağbe semen-i misli olan yüz yirmi bin akçeye müvekkil-i mezbûr Halil Ağa üzerinde karâr edip ziyâde ile tâlib-i âhar zuhûr etmemeğin ben dahi hadîka-i mezbûreyi müvekkil-i mezbûr Halil Ağa’ya yüz yirmi bin akçeye bâtten bey‘ ve teslîm ol dahi iştirâ ve tesellüm ve kabz eyledikden sonra semeni olan meblağ-ı mezbûru maktûl-i mezbûrun mîrîye olan deyni için müvekkil-i mezbûr Halil Ağa yedinden bi’t-tamâm ahz u kabz eyleyip yedine sûret-i rûznâmçe-i hümâyûn dahi verildi ba‘de’l-yevm hadîka-i mezbûre müvekkil-i mezbûrun mülk-i müşterâsı olmuşdur keyfe mâ yeşâ mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâmin aşer min-Cumâdelâhıre li-sene semân ve sittîn ve elf.<br><br>Şühûdü’l-hâl: Umdetü’l-a‘yân İmadüddin Ağa şehremîni, Ahmed Efendi b. Ebîbekir tezkireci-i Murad Paşa, Kıdvetü’l-a‘yân Ahmed Ağa başbâkīkulu, İvaz Ağa b. Hasan, Ahmed Ağa b. ( ), Ali Ağa çavuş-ı selâm, Kenan Ağa b. Abdülmennân, Süleyman b. Mehmed, el-Hâc Ca‘fer.</p>          <br><a title="Önceki sayfa" style="text-decoration:none" href="./ayrmetin.php?idno=40948"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40950"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b632"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o810"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>