﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 633<br>Hüküm no: 734<br>Orijinal metin no: [93b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ramazan Beşe b. Ramazan’ın Neslişah Sultan mahallesindeki menzilini Ahmed Ağa b. Yakub’a sattığı</b><br><br>Mülknâme.<br><br>Dârü’l-hilâfeti’l-aliyye Kostantıniyyeti’l-mahmiye’de Çavuşmescidi mahallesinde sâkin Ramazan Beşe b. Ramazan meclis-i şer‘de hâlâ koyun emîni olan umdetü’l-a‘yân işbu râfi‘u’l-kitâb Ahmed Ağa b. Yakub tarafından ikrâr-ı âti’z-zikri tasdîka sâbitü’l-vekâle vekîl olan Ahmed Beşe b. Mehmed mahzarında ikrâr ve i‘tirâf edip silk-i mülkümde münselik olup mahmiye-i mezbûrede Neslişah Sultan mahallesinde vâki‘ bir tarafı Kasım Bey b. Abdullah menziline ve bir tarafı Râziye Hatun menziline ve bir tarafı Medîne-i Münevvere Vakfı’na ve bir tarafı tarîk-i âmma müntehî iki bi’r-i mâ’i ve zât-ı eşcâr-ı müsmire ve gayr-ı müsmire bahçe ta‘bîr olunur menzilimi mûmâ-ileyh Ahmed Ağa’ya bâtten yirmi yedi bin akçeye bey‘ ve teslîm ol dahi ber-minvâl-i muharrer iştirâ ve kabûl ve kabz ve tesellüm eyledikden sonra semeni olan meblağ-ı mezbûr yirmi yedi bin akçeyi mezbûr Ahmed Ağa yedinden bi’t-tamam ve’l-kemâl ahz u kabz eyledim ba‘de’l-yevm menzil-i mezbûr ve iki bi’r-i mâ’ merkūm Ahmed Ağa’nın mülk-i müşterâsı olmuşdur keyfe mâ yeşâ’ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Ahmed Ağa çorbacı, Mehmed Ağa b. Mustafa çorbacı, Osman Beşe b. Ramazan, Ahmed Yazıcı b. Ali, Ahmed Çelebi b. Abdullah, Abdi b. Hüseyin, Şükrullah b. Mustafa, Mehmed b. Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=25620"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25622"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b633"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o972"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>