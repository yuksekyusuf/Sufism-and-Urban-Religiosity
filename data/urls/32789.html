﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 380<br>Hüküm no: 363<br>Orijinal metin no: [74b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sultan Abdülhamid Han vakfından icareli, kasap dükkânı gediğinin Hâfız Ahmed b. Hasan’ın vefâtı üzerine Mercanlı Ali Ağa’ya devredilmesi</b><br><br>Kasab inhâsı<br><br>Ma‘rûz[-ı dâ‘î-i devlet-i aliyyeleridir ki]<br><br>Hüdâvendigâr-ı esbak cennet-mekân firdevs-âşiyân merhûm Sultan Abdülhamid Hân -tâbe serâhu-hazretlerinin evkāf-ı şerîfeleri müstegallâtından mahmiye-i İstanbul’da Yedikule hâricinde vâki‘ gayr-ez selhhâne-i mîrî on aded ganem selhhânelerinden sekizinci selhhâneye merbût kasab dükkânlarından mahmiye-i mezbûrede Balıkçılar içinde kâin ma‘lûmü’l-hudûd bir bâb kasab dükkânı derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûmenin iki humus hissesiyle yine selhhâne-i mezbûreye merbût Mimar çarşısında kâin ma‘lûmü’l-hudûd bir bâb kasab dükkânı derûnunda mevcûde kezâlik gedik tâ‘bir olunur âlât-ı lâzıme-i ma‘lûmenin nısf hissesine ber-mûceb-i temessük-ı mütevellî mutasarrıf olan Hâfız Ahmed b. el-Hâc Hasan fevt olup hisse-i mezkûreleri sulbî oğulları Hafız Ali ve Mehmed Emin ve sulbiye kızı Âişe’ye intikāl-ı âdi ile ba‘de’l-intikāl mezbûr Hafız Ali dahi bilâ-veled fevt oldukda zikr olunan Samatya’da balıkçılar içinde kâin dükkân gediğinin iki humsundan ve sâlifü’l-beyân mimar çarşısında kâin dükkân gediğinin nısfından sülüs hisseleri mahlûl ve cânib-i vakfa âid oldukdan sonra mâ‘adâ sülüsân hisseleri babaları intikālından mutasarrıflar olan mezbûr Mehmed Emin ile mezbûre Âişe taraflarından ber-vech-i âtî ferağa vekîlleri olduğu mezbûre Âişe’nin zâtını ârifân el-Hâc Feyzullah Ağa b. el-Hâc Mehmed ve el-Hâc Hasan Ağa b. el-Hâc Halil nâm kimesneler şehâdetleriyle ber-nehc-i şer‘î sâbit olan kasablar kethüdâsı el-Hâc Hasan Ağa b. el-Hâc Osman meclis-i şer‘-i enverde kasab ustalarından Mercanlı el-Hâc Ali Ağa b. el-Hâc Osman muvâcehesinde müvekkillerim mezbûrân Mehmed Emin ve Âişe bâlâda tahrîr olunduğu üzere babaları intikālından mutasarrıf oldukları zikr olunan balıkçılar içinde kâin dükkân gediğinin iki humusundan ve sâlifü’l-beyân mimar çarşısında kâin dükkân gediğinin nısfından sülüsân hisselerini hüsn-i rızâ ve tayyib-i hâtırlarıyla bi’l-vekâle mezbûr Mercanlı el-Hâc Ali Ağa’ya bâ-re’y-i mütevellî ferağ ve tefvîz eylediğimde ol dahi tefevvüz ve kabûl ve hisse tevzî‘ini kethüdâ ve ustalar ma‘rifetleriyle ahz etmek üzere ta‘ahhüd eyledi deyü kasab ustalarından mazbûtü’l-esâmî kimesneler hâzır oldukları hâlde bi’l-vekâle eylediği takrîrini mezbûr Mercanlı el-Hâc Ali Ağa ba‘de’t-tasdîk zikr olunan balıkçılar içinde kâin dükkân gediğinin humusundan ve sâlifü’l-beyân mimâr çarşısında kâin dükkân gediğinin nısfından sülüsân hisseleri mezbûrân Mehmed Emin ve Âişe ferağlarından kendi üzerine tahrîr-birle tasarrufu içün taraf-ı vakıfdan şürûtu mûcebince yedine temessük i‘tâsı niyâzında olduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 14 Receb sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32788"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32790"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b380"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o515"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>