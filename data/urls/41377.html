﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 260<br>Hüküm no: 228<br>Orijinal metin no: [61b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma bt. Halil ile kocası Hasan b. Mustafa’nın muhâlaa yoluyla boşandıkları</b><br><br>Mahmiye-i İstanbul’da Karabaş Mahallesi’nde vâki‘ Hürrem Çavuş odalarının birinde sâkine Fâtıma bt. Halil nâm hatun tarafından husûs-ı âti’l-beyânı ikrâra vekîl olup zât-ı mezbûreyi ma‘rifet-i şer‘iye ile ârifân Mehmed Halîfe b. Mustafa el-müezzin ve Hüseyin b. Mustafa nâm kimesneler şehâdetleriyle şer‘an vekâleti sâbite olan Mehmed Bey b. el-Hâc Hüseyin meclis-i şer‘-i şerîf-i enverde müvekkile-i mezbûrenin zevc-i muhâlı‘ı işbu râfi‘u’l-kitâb el-Hâc Hasan b. Mustafa nâm kimesne mahzarında bi’l-vekâle ikrâr ve takrîr-i kelâm edip mezbûr el-Hâc Hasan müvekkilem mezbûrenin zevci olup târih-i kitâb günü müvekkilem mezbûre Fâtıma zevci mezbûr el-Hâc Hasan zimmetinde mütekarrir ve ma‘kūdün-aleyh olan altı yüz akçe mehr-i müecceli ve nafaka-i iddeti üzerlerine ve meûnet-i süknâsı dahi kendi üzerine olmak üzre zevci mezbûr el-Hâc Hasan ile muhâla‘a-i sahîha-i şer‘iye ile muhâla‘a edip ol dahi hul‘-ı mezbûru ba‘de’l-kabûl hukūk-ı zevciyete ve sâir beynlerinde cereyân eden ahz ü i‘tâya müte‘allika âmme-i da‘vâdan her biri âharı ibrâ-i âmm-ı kātı‘u’n-nizâ‘la ibrâ ve ıskāt edip min-ba‘d birbiriyle vechen mine’l-vücûh da‘vâ ve niz[â]‘ı yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâlis ve’l-işrîn min-Saferü’l-hayr li-sene ihdâ ve tis‘în ve elf.<br><br>Şuhûdü’l-hâl: Süleyman b. Kalâyî b. ( ), Mehmed Efendi [b.] Mustafa el-imâm, el-Hâc Ömer b. ( ) b. ( ), Osman b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=41376"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41378"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b260"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o439"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>