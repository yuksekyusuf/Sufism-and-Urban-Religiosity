﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 142<br>Hüküm no: 137<br>Orijinal metin no: [27b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Behisni kazasındaki Sevdim Bey Mescidi Vakfı tevliyetine Seyyid Hacı Mehmed ile diğer Seyyid Mehmed’in tayinleri</b><br><br>Sâdır olan fermân-ı âlîlerine imtisâlen işbu arz ve derkenâra nazar olundukda vilâyet-i Anadolu’da Behisni kazâsında Sûk-ı Sultânî’de Sevdim Bey mescid-i şerîfinin yevmî üç akçe vazîfe ile tevliyeti es-Seyyid Hacı Mehmed’in muvâcehesine kasaba-i mezbûr sâkinlerinden Uzun Ali ve neccâr Abdurrahman ve Kârib Bekir ve Şeyh Abdullah meclis-i şer‘-i şerîfe gelip şöyle da‘vâ eylediler ki bizler Sevdim Bey evlâdlarından olup mescid-i şerîf-i mezbûr kurbünde vâki‘ İplikçi Bedestânı Vakfı’nın gallâtı evlâdlarına kadîmü’l-eyyâmdan berü verilegelmiş olup mescid-i mezbûrun mütevellîsine ve mürtezikasına bir şey yokdur dedikde mütevellî-i merkūm es-Seyyid el-Hâc Mehmed cevâbında vakf-ı mezbûrun gılâlinden dört yüz guruş evlâd-ı vâkıfa meşrût bâkī gallâtda mescid-i mezbûrun mütevellîsine veregelip ol dahi mesârife mescid-i mezbûrun mürtezikalarına kadîmü’l-eyyâmdan verilegelmiş...? ve’l-hâsıl gallât-ı mezbûrun taksîmi husûsunda miyânelerinde münâza‘a vâki‘ olup ba‘de’t-terâfu‘ mütevellî-i merkūm yedinde zuhûr edip merkūmûnun men‘ [u] def‘ olunduğu[nu] müş‘ir mütevellî-i merkūm es-Seyyid Hacı Mehmed yedine bir kıt‘a sened-i şer‘iye verilmiş iken Uzun Ali mahzâ fesâdından şer‘-i şerîfe adem-i itâ‘atden nâşî Âsitâne-i aliyye’ye varıp mütevellî-i merkūm es-Seyyid Hacı Mehmed ile terâfu‘ olunup lâkin merkūm Hacı Mehmed’in isbâtları kazâ-i mezbûrda olmağla bu husûsun keşf ve sulhu için sâbık ma‘den emîni atûfetlü Osman Paşa hazretlerine bâ-emr-i âlî ihâle olunduğundan merkūmân huzûr-ı şer‘-i şerîfde terâfu‘ olup mütevellî-i merkūm es-Seyyid el-Hâc Mehmed’in evlâd-ı vâkıfdan olduğu Uzun Ali ve sâirleri dahi ikrâr edip ba‘dehû Se[v]dim Bey evlâdlarından hısn-ı Mansur Dede’ye mansûbe? hazretleri dahi münâsib görüp ber-vech-i iştirâk tevcîh olunmasını kazâ-i mezbûr nâibi es-Seyyid Mehmed Şerif dâ‘îlerinin mühr-i mutâbık i‘lâmından nümâyân olup isti‘lâmı hâvî sâdır olan fermân-ı âlîşâna cevâb olarak fi’l-hakīka tevliyet-i mezbûr merkūm es-Seyyid el-Hâc Mehmed’in olduğu derkenârdan müstebân olmağın bu sûretde es-sulhü seyyidü’l-ahkâm mısdâkınca tevliyet-i mezbûrun nısf hissesi hâlâ mütevellî-i merkūm Hacı es-Seyyid Mehmed üzerinde ibkā ve nısf-ı âhar ref‘inden merkūm diğer es-Seyyid Mehmed’e ber-mûceb-i arz tevcîh ve yedine berat-ı şerîf-i âlîşân i‘tâ ve inâyet ve ihsân buyurulmak iktizâ eylediği huzûr.</p>          <br><a title="Önceki sayfa" style="text-decoration:none" href="./ayrmetin.php?idno=853"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=855"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b142"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o182"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>