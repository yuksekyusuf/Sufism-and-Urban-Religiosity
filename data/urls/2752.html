﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 362<br>Hüküm no: 434<br>Orijinal metin no: [82a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kefaletten dolayı olan borçlarını ödemeleri hususunda Vanlı Marat ve Papa Nikifos’a tenbihte bulunulması</b><br><br>Mahmiye-i İstanbul’da Mollagürânî mahallesinde sâkin işbu bâ‘isü’l-kitâb Hüseyin Bey b. el-Hâc Süleyman nâm kimesne meclis-i şer‘-i şerîfde bâzergân tâifesinden Vanlı Marat v. Edrik ve Papa Nikifos v. Barfon nâm Ermeniler muvâcehelerinde üzerlerine da‘vâ ve takrîr-i kelâm edip bin seksen senesi Zilhiccesi gurresinden mahmiye-i mezbûrede Ermeni patriki olan İstefanoz v. Kirkor ve eyâlet-i Van’da Üçkilise demekle ma‘rûf kilise patriki olan Papa Yakob v. Tesli nâm râhiblere bin esedî guruşumu ikrâz ve teslîm ve beynimizde ma‘lûm Acem ve Hind metâ‘ı iki bin beşyüz esedî guruşa bey‘ ve teslîm, mezbûrân İstefanoz ve Yakob dahi ale’l-iştirâki’s-seviyy iktirâz ve iştirâ ve teslîm edip semen-i mezbûru gurre-i şehr-i mezbûrdan yüz seksen gün tamâmın adeğin tecîl etdiğimde mezbûrân Marat ve Papa Nikifos’dan herbiri ciheteyn-i mezbûreteynden mezbûrân İstefanos ve Yakob zimmetlerinde hakkım olan üç bin beşyüz esedî guruşa emr ü kabûlü hâviye kefâlet-i sahîha-i şer‘iyye ile kefîl olmuşlar idi. ecel-i mezbûr hulûl etmekle suâl olunup meblağ-ı mezbûr üç bin beş yüz esedî guruşun merkūmân Nikifos ve Marat’dan alıverilmesi murâdımdır dedikde gıbbe’s-suâl mezbûrân Marat ve Nikifos’dan her biri mezbûrân İstefanoz ve Yakob zimmetlerinde müdde‘î-i mezbûrun cihet-i karzdan hakkı olan bin esedî guruş ile metâ‘-ı mezbûr bahâsından vech-i muharrer üzere müeccel hakkı olan iki bin beş yüz guruşa mezbûrân İstefanoz ve Yakob’un emri ile kefîl olduklarını tâyi‘an ikrâr u i‘tirâf etmeğin mûcebince meblağ-ı mezbûr üç bin beşyüz esedî guruşu edâya merkūmân Marat ve Nikigos’dan her birine tenbîh olunmağın mâ-vaka‘a bi’t-taleb ketb olundu.<br><br>Fi’l-yevmi’s-sânî ve’l-ışrîn min-Şa‘bâni’l-mu‘azzam li-sene ihdâ ve semânîn ve elf.<br><br>Şuhûdü’l-hâl: Fahrü’l-akrân Hüseyin Ağa kethüdâ-yı hazret Efendi, Mehmed Çelebi b. Abdullah, Kethüdâ-yı muhzırân, Şahin Çavuş b. Abdullah el-mübâşir, Ali Çavuş b. Abdullah, Hüseyin b. Mustafa el-muhzır, Ali b. Bali el-muhzır, Ahmed Çelebi b. Halli, Çukadâr Ali Beşe b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=2751"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2753"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b362"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o542"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>