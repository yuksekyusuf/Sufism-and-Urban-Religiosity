﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 197<br>Hüküm no: 207<br>Orijinal metin no: [37a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Keresteci Arotin ve Sahak’ın vefat eden Memiş Efendi’nin eşi Ayşe aleyhindeki alacak davasında anlaşma sağlanması</b><br><br>Bâ-hatem-i hazret-i efendi<br><br>Ma‘rûz,<br><br>Arzuhâl eden Keresteci Arotin v. Yasef ve şerîki Sahak v. Aydın nâm zimmîler meclis-i şer‘-i hatîrde defterdâr-ı sâbık merhûm Memiş Efendi’nin zevce-i metrûkesi olup arzuhâlde ismi mezkûre ve zâtı ta‘rîf-i şer‘î ile mu‘arrefe olan Âişe Hanım bt. Yusuf Ağa muvâcehesinde mezbûre Âişe Hanım Kalenderhâne mahallesinde vâki‘ mutasarrıfe olduğu muhterik menzil arsasında bundan akdem müceddeden binâ ve ihdâs etdirdiği ebniyesi için iktizâ eden kereste ve levâzım-ı sâire iştirâsına tarafından vekîli ve emîni olan işbu hâzır bi’l-meclis Çukadâr İsmail yediyle mâl-ı şirketimizden ve yedimizden işbu defter-i müfredât mantûkunca iştirâ ve kabz eylediği ecnâs ve mikdâr ve fiyatı beynimizde ma‘lûm kereste semenlerinden ba‘de külli’l-hesâb mezbûre Âişe Hanım zimmetinde altı bin dört yüz doksan [37b] guruş hakkımız olup meblağ-ı mezbûrûndan merkūme Âişe Hanım yedinden bi’d-defa‘ât üç bin üç yüz üç guruş ve vekîli mezbûr yedinden yüz altmış yedi guruş ve zevci merhûm-ı mûmâ-ileyhden hayatında ale’l-hesâb makbûzum olup ba‘de vefâtihî mezbûre Âişe Hanım ve verese-i sâire-i ma‘lûmesine hisselerini emrimiz ile edâ edip ba‘dehu beynimizde bi’t-terâzî deyn-i mezkûruna takās ve mahsûb ve mukāssa ve kabûl eylediğimiz iki bin guruş ki cem‘an meblağ-ı mezbûrun beş bin dört yüz yetmiş guruşunu ahz ve istîfâ edip bâkī zimmetinde bin yirmi guruş hakkımız kalmağla hâlâ taleb ederiz deyü ba‘de’d-da‘vâ ve’l-münâza‘a müdde‘iyân-ı mesfûrân Arotin ve Sahak zimmîler ber-vech-i muharrer da‘vâ-yı mezkûrelerinden mezbûre Âişe Hanım ile dört yüz kırk üç guruşa ba‘de’l-musâlaha ve’l-kabûl bedel-i sulh-ı mezbûr dört yüz kırk üç guruşu mezbûre Âişe Hanım yedinden ahz u kabz eylediklerinden sonra mâ‘adâ müdde‘âlarına ve bi’l-cümle husûs-ı mezkûra müte‘allika âmme-i da‘vâ ve kâffe-i mutâlebâtdan her biri mezbûre Âişe Hanım ile vekîl-i mezbûrdan her birinin zimmetlerini ibrâ ve iskāt etmeleriyle mezbûre Âişe Hanım dahi medfû‘u olan bedel-i sulh-ı mezbûr dört yüz kırk üç guruşa ve bi’l-cümle husûs-ı merkūma müte‘allika âmme-i da‘vâdan mezbûrân Arotin ve Sahak zimmîlerden her birinin zimmetini ibrâ ve iskāt edip ve her biri âharın ibrâsını dahi tasdîk ve kabûl etmeğin kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 8 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42312"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42314"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b197"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o579"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>