﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 319<br>Hüküm no: 375<br>Orijinal metin no: [49a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saraçhane esnafının şikayetleri üzerine Bitpazarı koltukçularının saraç esnafına ait eşyaları satmaktan menedildikleri</b><br><br>Ma‘rûz<br><br>Saraçhâne ahâlîsinden kethudâları Mehmed Çelebi ve yiğitbaşıları Halil Çelebi ve mütevellîleri el-Hâc Halil ve sâir ustalardan cerîdede mazbûtü’l-esâmî kimesneler Yeniçeri ocağı yazıcılarından el-Hâc Mehmed Emin Yazıcı mübâşeretiyle meclis-i şer‘a ihzâr ettirdikleri Bitpazarı oturakçılarından Haza[r] v. Agop ve Avak v. Meyasir ve Karabet v. Tatuk nâm zimmîler muvâcehelerinde Bitpazarı kethudâsı Ebûbekir ve yiğitbaşısı el-Hâc Eyüb ve sâir ustaları hazır oldukları hâlde işbu yedimizde olan hutût-ı hümâyûn-ı şevket-makrûn ile mu‘anven evâmir-i aliyye mûceblerince merhûm ve mağfûrun-leh Ebulfeth Sultan Mehmed Han tâbe serâhu zamanında Saraçhâne binâ ve sarrâc esnâfı iskân olundukda Saraçhâne’den gayri mahâlde sarrâc metâ‘ı işlenmeyip ve cedîd [ve] köhne sarrâc metâ‘ı ancak Saraçhâne’de bey‘ ve şirâ olunmak üzere hatt-ı hümâyûnla mu‘anven emr-i âlîşân sâdır ve bu vechile nizâm verilip ba‘dehû zîb-efzâ-yı taht-ı Osmânî olan selâtîn-i izâm dahi nizâm-ı mezkûru takrîr ve fermân-ı âlîşânlarıyla te’kîd edip hatta hâlâ pâdişâh-ı İslâm ve şehin-şâh-ı enâm ebbedallâhu ilâ-âhiri’l-eyyâm hazretleri dahi nizâm-ı mezkûru te’yîden yedimize hatt-ı hümâyûn-ı şevket-makrûnuyla mu‘anven emr-i âlîşân ihsân etmeğin işbu mesfûrûn zimmîler ve gāib ani’l-meclis Panos zimmî Bitpazarı’nda olan oturakçı dükkânında hilâf-ı nizâm-ı kadîm ve mugāyir-i hatt-ı hümâyûn-ı şevket-makrûn sarrâc emti‘asını bey‘ ve şirâ edip bir vechile mütenebbih olmamalarıyla gereği gibi tenbîh-i şer‘î ve men‘-i küllî olunması matlûbumuzdur deyü min-külli’l-vücûh mezâmîni takrîr-i meşrûhlarına mutâbık [e]vâmir-i aliyye ibrâz etmeleriyle gıbbe’s-suâl mesfûr zimmîler dahi dükkânlarında sarrâc emti‘asını mugāyir-i emr-i âlî bey‘ ve şirâ eylediklerini mu‘terif olmalarıyla ber-mûceb-i hatt-ı hümâyûn-ı şevket-makrûn ba‘de’l-yevm cedîd ve köhne sarrâc metâ‘ını dükkânlarında kat‘a bey‘ ve şirâ etmemek üzere mesfûrûn zimmîlere ve sâirleri’çün dahi kethudâlarına tenbîh-i ekîd olunduğu ve ba‘de’l-yevm her kangısından hilâf-ı hatt-ı hümâyûn ve mugāyir-i nizâm-ı mezkûr hareket zuhûr eder ise gereği gibi ta‘zîr ve tedîb olunacağı herbirine tefhîm olunduğu huzûr-ı âlîlerine i‘lâm olundu.<br><br>Fî 17 min-Ramazan sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7414"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7416"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b319"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o612"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>