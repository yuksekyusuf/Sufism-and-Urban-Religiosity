﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 193<br>Hüküm no: 193<br>Orijinal metin no: [25b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Fâtıma Hatun’un, cariye zenciye Halime’yi eski kocası Yusuf Ağa b. Ahmed’e teslim etmesi gerektiği</b><br><br>Câriye teslîmine tenbîh<br><br>Ma‘rûz<br><br>Sâhib-i arzuhâl Yusuf Ağa b. Ahmed meclis-i şer‘-i münîrde sâbıkā zevcesi arzuhâlde mezkûre Şerîfe Fâtıma nâm Hatun’un babası ve tarafından husûs-ı âti’l-beyânda vekâleti zâtını ârifân İmâm Hasan Efendi b. Yahya ve Mustafa Ağa b. Ahmed şehâdetleriyle sâbit olan el-Hâc Mehmed Sâdık Efendi b. İbrahim mahzarında yedimde câriye-i memlûkem zenciye Halime’yi zevcem müvekkile-i mezbûre fuzûlî ahz etmekle bana teslîme tenbîh olunmak matlûbumdur deyü da‘vâ ettikde vekîl-i merkūm dahi cevâbında câriye-i mezbûre kızı ve müvekkilesi merkūme Şerîfe Fâtıma’nın hâlâ yedinde olduğunu ikrâr lâkin müdde‘î-i mezbûr câriye-i mezkûreyi zevciyet beynlerinde kāime iken kızım ve müvekkilem mezbûreye hibe ve teslîm ol dahi meclis-i hibede kabz ve kabûl etmişdi deyü ba‘de’d-def‘ ve’l-inkâr dâfi‘-i merkūm ber-vech-i muharrer def‘ini isbâtdan ızhâr-ı acz ve istihlâf etmekle mezbûr Yusuf Ağa gıbbe’t-tahlîfü’ş-şer‘î mûcebince dâfi‘-i vekîl-i merkūm def‘-i mezkûruyla bilâ-beyyine mu‘ârazadan ba‘de’l-men‘ ikrâr u i‘tirâfı mûcebince câriye-i mezkûreyi müdde‘î-i merkūm Yusuf Ağa’ya teslîme müvekkile-i mezbûre için vekîl-i merkūm el-Hâc Mehmed Sâdık Efendi’ye tenbîh olunduğu İslâmbol Mahkemesi’nden huzûr-ı âlîlerine i‘lâm olundu.<br><br>Fî-27 min-Zilka‘de sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30946"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30948"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b193"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o637"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>