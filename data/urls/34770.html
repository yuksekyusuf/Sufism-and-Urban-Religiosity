﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 163<br>Hüküm no: 117<br>Orijinal metin no: [52-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Soğancı Osman Ağa ile Bakkal İskender’in keten tohumu ve susamı alıp satmamayı taahhüt ettikleri</b><br><br>Ma‘rûz<br><br>Âsitâne-i aliyye ve Bilâd-ı selâse’de vâki‘ beziryağcı esnâfının kethudâları ashâb-ı arzuhâl es-Seyyid İbrahim Ağa b. Hüseyin nâm kimesne ile ustabaşıları Hıristo v. Todori ve İstefan v. Apostol ve Galata ustabaşısı Trandafil v. Kozma ve Üsküdar ustabaşısı İstefan v. Yorgi ve esnâflarından Aci Aslan v. Mihal ve Aci Yorgi v. Praşkova ve Kozma v. Apostol ve Anaştaş v. diğer Apostol ve Vasil v. Nikola ve Yuvan v. Anaştaş nâm zimmîler meclis-i şer‘-i hatîrde derûn-ı arzuhâlde isimleri mezkûr olup Hatabkapısı’nda Soğancı Osman Ağa b. Mehmed nâm kimesne ile bakkāl tâifesinden İskender v. Sava nâm zimmî muvâcehelerinde işbu yedimizde olup bin yüz doksan senesi Zilka‘detü’ş-şerîfesinin yirmi dördüncü ve iki yüz yirmi altı senesi Zilka‘detü’ş-şerîfesinin yedinci günleri târihleriyle müverrahalar ve bâlâları tuğrâ-yı garrâ ile mu‘anven iki kıt‘a emr-i âlîleri nâtıklar oldukları üzere emti‘a-i mahsûsamız olup taşradan berren ve bahren Âsitâne-i aliyyeye gelen keten tohumu ve susamı kethudâ ve yiğitbaşı ve yazıcı ve sâir ihtiyârlarımız beynlerinde getiren tüccârı ve sâhibi ile kat‘-ı pazar olunup nizâm-ı kadîmimiz üzere nevbetimize göre esnâfımız beynlerinde tevzî‘ ve taksîm birle birbirlerimize kefîl olup iştirâ eylediğimizden sonra esmânını bilâ-edâ velâ-cefâ sâhiblerine edâ edip bir ferde gadr ve kârhânelerimizde amelimiz ile hâsıl eylediğimiz revganı narh-ı cârîsinden ziyâdeye bey‘ etmeyip ve esnâfımızdan yalnız ve âhar kimesne hufyeten keten tohumu ve susam iştirâ etmemek şurût-ı mer‘iye ve nizâm-ı kadîmimizden iken mezbûrân Osman Ağa ve İskender zimmî emr-i âlî-i mezkûrların muhâlifi ve şurût-ı nizâmımızın mugāyiri taşradan Âsitâne-i seniyye’ye gelen keten tohumunu hufyeten iştirâ ve mahzenlerine vaz‘ birle gālî bahâ ile ecânibe ve mavnacı tâifelerine bey‘ onlar dahi iştirâ ve diyâr-ı âhara irsâl etmeleriyle ol-vechile merkūmân esnâfımızın şurût ve nizâmlarının ihtilâl ve teşvîşine ve keten tohumunu ve i‘mâl eylediğimiz revganın kıllet ve galâsına bâdî olmalarıyla suâl olunup hilâf-ı emr-i âlî şurût ve nizâmımızın mugāyiri hareket etmemek üzere mezbûrân Osman Ağa ve İskender zimmîye tenbîh olunmak murâdımızdır deyü emr-i âlî-i mezkûrları ibrâz ve istid‘â ettiklerinde onlar dahi cevâblarında emr-i âlî-i mezkûrların mazmûn-ı münîflerini tasdîk ve fîmâ-ba‘d esnâf-ı mezkûrenin şurût ve nizâmlarının ber-mûceb-i emr-i âlî mugāyiri vaz‘ ü hareket etmemek üzere ta‘ahhüd eyledikleri İstanbul Mahkemesi’nden huzûr-ı âlîlerine i‘lâm olundu. El-emrü li-men-lehü’l-emr.<br><br>Fi’l-yevmi’r-râbi‘ ve’l-ışrîn min-şehri Ramazani’l-mübârek li-sene seb‘a ve hamsîn ve mi’eteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=34769"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34771"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b163"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o625"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>