﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 371<br>Hüküm no: 436<br>Orijinal metin no: [185-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yenikapı dahilinde bulunan miri arsanın Bosnalı Hasan Ağa Vakfı arsası ile birlikte müzayede olunması</b><br><br>Langa Yenikapısı kurbünde Bosnavî Hasan Ağa Vakıf arsası mütevellîyesi itâ‘at eylemediği i‘lâm.<br><br>Ma‘rûz,<br><br>Mukāta‘alı mîrî arsalardan Langa Yenikapısı dâhilinde vâki‘ arsaya Zeyneb nâm hatun mahlûlünden mutasarrıfe olan Ümmügülsüm arzuhâliyle arsa-i mezkûre Bosnavî Hasan Ağa Vakfı arsasıyla müşâ‘ ve mahlût olmağla bundan akdem keşif olundukda ifrâz olunduğu sûretde mîrî arsa tarafına kapı mahâlli olmayıp mütevellîyesi dahi icâresiyle kapı mahâlli vermemekle mîrî arsa ile vakıf arsa ma‘an mezâda verilip âhara fürûht olunmak üzere sa‘âdetlü defterdâr efendi telhîsiyle sâdır olan fermân-ı âlîlerine imtisâlen vakf-ı mezkûr mütevellîyesi çavuş kulları ma‘rifetiyle dâ‘îhâneye ihzâr ve istintâk olundukda mîrî arsa tarafına icâre-i misliyesiyle kapı mahâlli vermede inâdında ısrâr edip ve fermân-ı âlîşânı tenfîz için iki[si] ma‘an müzâyede olunmak üzere dellâlbaşıya verilip müzâyede olunur iken mütevellîye-i mezbûre tekrâr ihzâr için çavuş kullarıyla muhzır irsâl olundukda mütevellîye-i mezbûre menzilinde ihtifâ ve ihzârı mümkün olmadığı bi’l-iltimâs huzûr-ı âlîlerine i‘lâm olundu.<br><br>Fî 25 min-Cumâdelûlâ sene 1180.</p>          <br><a title="Önceki sayfa" style="text-decoration:none" href="./ayrmetin.php?idno=29726"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29728"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b371"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o553"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>