﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 3 Numaralı Sicil (H. 1023-1081 / M. 1615-1670)<br>cilt: 52,&nbsp;sayfa: 125<br>Hüküm no: 182<br>Orijinal metin no: [75-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İçgüveysi olan Receb’in eşini başka eve taşınmaya zorlamamasının tenbihi</b><br><br>Sinîn 1072.<br><br>Kasaba-i Hasköy’de Turşucuzâde mahallesi sâkinlerinden işbu bâ‘isetü’l-vesîka Fâtıma nâm hatunun babası ve tarafından husûs-ı câi’z-zikr[e] vekîli olup Hudâverdi b. Ahmed ve Mehmed b. Mahmud şehâdetleri ile şer‘an vekâleti sâbite olan Kalaycı İbrâhim Beşe b. Mehmed nâm kimesne meclis-i şer‘-i hatîr-i lâzımü’t-tevkīrde dâmad[ı] Receb b. Abdullah nâm kimesne mahzarında bi’l-vekâle üzerine takrîr-i da‘vâ edüp bundan akdem kızım müvekkile-i merkūmu mahalle-i mezbûrede vâki‘ mülk menzilimde sâkin olmak üzre üç bin akçe mehr-i müeccel ile mezbûr Receb’e akd-i nikâh edüp ol dahi vech-i muharrer üzre müvekkile-i mezbûreyi tezevvüc [ve] kabûl etmişken merkūm Receb müvekkile-i merkūmeyi ihrâc ederim deyü ta‘arruzdan hâlî değildir. Suâl olunup men‘[ve]def‘ olmak murâdımdır dedikde gıbbe’s-suâl merkūm Receb cevâbında müvekkile-i mezbûreyi babasının menzilinde sâkin olmak üzre tezevvüc eylediğini münkir olıcak müdde‘î-i mersûmdan müdde‘âsını mübeyyine beyyine taleb olundukda udûl-i ricâlden olup mahalle-i mezbûre imâmı olan Ali Efendi b. el-Hâc Mehmed ve Ali Çelebi b. İbrâhim ve Ahmed b. Mehmed nâm kimesneler li-ecli[‘ş-]şehâde meclis-i şer‘a hâzırûn olup istişhâd olunduklarında fi’l-vâki‘ müvekkile-i merkūmeyi babası mezbûr Kalaycı İbrâhim Beşe bundan esbak vekâleti ve velâyeti hasebiyle mersûm Receb’e içgüveyisi olmak üzre akd-i nikâh ve tezevvüc eyledikde merkūm Receb dahi üç bin akçe mehr-i müeccel ile içgüveyisi olup merkūm İbrâhim Beşe’nin menzilinde sâkin olmak üzre bizim huzûrumuzda tezevvüc ve kabûl etmişdi. Biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de’t-ta‘dîli’ş-şer‘î şehâdetleri makbûle olmağın mûcebiyle mezbûr Receb bî-vech ta‘arruzdan men‘ olunup mâ hüve’l-vâki‘ gıbbe’t-taleb ketb olundu.<br><br>Fi’l-yevmi’s-sâdis aşer min-şehr-i Ramazani’l-mübârek min-şuhûr-i sene isneteyn ve seb‘în ve elf.<br><br>Şuhûdü’l-hâl: Ramazan Bey b. Abdullah, Dilaver Bey b. Abdullah, Mehmed b. Abdülmennan, İbrâhim b. Dilaver ve gayruhum mine’l-hâzırîn</p>          <br><a title="Önceki sayfa" style="text-decoration:none" href="./ayrmetin.php?idno=23095"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23097"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has003&bsm=has003b125"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has003&bsm=has003o227"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>