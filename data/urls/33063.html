﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 196<br>Hüküm no: 165<br>Orijinal metin no: [39b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgi v. Yorgi’nin mâlik olduğu bakkal dükkânını, vârislerinin Seyyid Süleyman Alemdar ve Helvacı Ali Ağa’ya sattıkları</b><br><br>Bahçekapısı’nda bir bâb bakkāl gediği iştirâken<br><br>Nüshateyn<br><br>Vilâyet-i Rumeli’nde Tekfurdağı kazâsına tâbi‘ Yeniköy’de mütemekkin iken bundan akdem hâlik olan Bakkāl Yorgi v. Yorgi zimmînin verâseti zevce-i metrûkesi Kiryaki bt. Yorgi Nasrâniye ile sulbî kebîr oğlu Dimitri zimmî ve sulbiye kebîre kızları Magdeleni ve Elince Nasrâniyelere münhasıra ba‘dehû zevce-i mersûme ba‘dehû Kiryaki Nasrâniye dahi hâlike olup verâseti sadrî kebîr oğlu mersûm Dimitri zimmî ve sadriye-i kebîre kızları mesfûretân Magdeleni ve Elince Nasrâniyelere münhasıra ba‘dehâ mersûm Dimitri zimmî dahi hâlik olup verâseti li-ebeveyn kız karındaşları mersûmetân Magdeleni ve Elince Nasrâniyeler ile li-ebeveyn ammi Yenaki zimmîye münhasıra ve mesele-i mîrâsları bi-hükmi’l-münâsahati’ş-şer‘iye doksan altı sehmden olup sihâm-ı mezbûreden kırkar sehmi mersûmetân Magdeleni ve Elince Nasrâniyelerden her birine ve bâkī on altı sehmi mesfûr Yenaki zimmîye isâbeti tahakkukundan sonra mersûm Magdeleni Nasrâniyenin zevci ve tarafından husûs-ı âtiyyü’l-beyânda vekîl olduğu şahsını bilir Yamandi v. İsteraki ve Aci Yorgaki v. Andon nâm zimmîler şehâdetleriyle ber-nehc-i şer‘î sâbit olan diğer Andon v. Panayot nâm zimmî ve mersûme Elince Nasrâniye ile mesfûr Yenaki zimmî taraflarından kezâlik husûs-ı âti’z-zikrde vekîlleri olduğu şahs-ı mersûmeyi bilir mesfûr diğer Andon ve Yorgaki v. Yani nâm zimmîler şehâdetleriyle ber-nehc-i şer‘î sâbit olan Nikoli v. Yani nâm zimmî meclis-i şer‘-i hatîr-i lâzımü’t-tevkīrde Marya bt. Yorgaki v. Adami nâm Nasrâniyenin oğlu ve tarafından husûs-ı câi’z-zikrde vekîl olduğu şahsını bilir Yorgaki ve Nikoli veledey Yani nâm zimmîler şehâdetleriyle kezâlik ber-nehc-i şer‘î sâbit olan mesfûr Aci Yorgaki nâm zimmî vekâleten ve mersûmân Yorgaki ve Nikola veledey el-mersûm Yani zimmîler asâleten hâzır oldukları hâlde işbu bâ‘iseyü’l-kitâb es-Seyyid Süleyman Alemdar b. Mustafa ve Helvacı Ali Ağa b. İsmail mahzarlarında hâzırûn-ı mesfûrûnun bi’l-vekâle ve bi’l-asâle ber-vech-i âtî tasdîkleriyle her biri bi’l-vekâle ikrâr-ı tam ve takrîr-i kelâm edip mahmiye-i İstanbul’da Bahçekapısı hâricinde vâki‘ Katranciko dükkânı demekle ma‘rûf ma‘lûmü’l-hudûd bir bâb bakkāl dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibâriyle on altı sehmi bâ-hüccet-i şer‘iye şirâen ve on altı buçuk sehmi irsen ki cem‘an otuz iki buçuk sehmi hâlik-i evvel-i mersûm Bakkāl Yorgaki zimmînin ile’l-helâk yedinde mâlı ve mülkü ve ba‘de helâkihî bi-tarîki’l-münâsahati’ş-şer‘iye müvekkiletân-ı mersûmetân Magdeleni ve Elince Nasrâniyeler ile müvekkil-i mesfûr Yenaki zimmîye mevrûs mâlları ve on beş sehmi müstakılleten vekîl-i hâzır-ı mesfûrun müvekkilesi mersûme Marya Nasrâniyenin mâlı ve yetmiş iki buçuk sehmi hâzırân-ı mesfûrân Yorgaki ve Nikoli zimmîlerin bâ-hüccet-i şer‘iye iştirâken mâlları ve mülkleri olmağın biz âlât-ı lâzıme-i ma‘lûmeden ber-i‘tibâr-ı merkūm müvekkillerimiz mesfûretân Magdeleni ve Elince Nasrâniyeler ile Yenaki zimmînin akd-i âti’z-zikrin sudûruna değin yedlerinde mâl-ı mevrûsları olan otuz iki buçuk sehm hisse-i şâyi‘alarını bin altı yüz yirmi beş guruşa ve vekîl-i hâzır-ı mesfûr Aci Yorgaki zimmî müvekkilesi mersûme Marya Nasrâniyenin kezâlik âlât-ı lâzıme-i mezkûreden ber-i‘tibâr-ı merkūm mâlike olduğu on beş sehm hisse-i şâyi‘asını yedi yüz elli guruşa ve hâzırân-ı mesfûrân Yorgaki ve Nikoli zimmîler kezâlik âlât-ı lâzıme-i mezkûreden ber-i‘tibâr-ı mezkûr mâlikler oldukları yetmiş iki buçuk sehm hisse-i şâyi‘alarını üç bin altı yüz yirmi beş guruşa ki cem‘an altı bin guruşa tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ve bakkālân pazarbaşısı ve bölükbaşı ve bi’l-cümle nizâm ustaları re’y ve ma‘rifetleriyle bi’l-vekâle ve bi’l-asâle mezbûrân es-Seyyid Süleyman Alemdar ve Helvacı Ali Ağa’ya ale’l-iştirâki’s-seviyy bey‘ ve temlik ve teslîm eylediğimizde onlar dahi seviyyen iştirâken iştirâ ve temellük ve tesellüm ve kabz ü kabûl ve semeni olan meblağ-ı mecmû‘-ı mezkûr altı bin guruşu bizimle hâzırûn-ı mersûmuna def‘ ü teslîm eylediklerinde biz ve hâzırûn-ı mersûmuna dahi bi’l-vekâle ve bi’l-asâle bâlâda terkīm olunduğu üzere yedlerinde bi-kadri’l-hısas bi’t-tamam ve’l-kemâl ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan müvekkillerimiz mesfûruna izâfetle biz ve hâzır-ı vekîl-i mersûm bi’l-vekâle ve hâzırân-ı mesfûrân bi’l-asâle mezbûrân [40a] es-Seyyid Süleyman Alemdar ve Helvacı Ali Ağa’nın zimmetlerini ibrâ-i âmm-ı sahîh-i şer‘î ile ibrâ ve iskāt eylediğimizde onlar dahi husûs-ı mezkûra müte‘allika âmme-i da‘vâdan kezâlik bizim ve müvekkilûn-ı mesfûrun ve hâzırûn-ı mesfûrûnun zimmetimizi ibrâ ve iskāt ve her birimiz âharın ibrâsını kabûl edip fîmâ-ba‘d zikr olunan Katranciko dükkânı demekle ma‘rûf bir bâb bakkāl dükkânı derûnunda mevcûde gedik ta‘bîr olunur âlât-ı lâzıme-i ma‘lûmede müvekkillerimiz mesfûretân Mağdeni ve Elince Nasrâniyelerin ve mesfûr Yenaki zimmînin ve vekîl-i hâzır-ı mesfûrun müvekkilem mesfûre Marya Nasrâniyenin ve hâzırân-ı mesfûrân Yorgaki ve Nikoli zimmîlerin kat‘a alâka ve medhalleri kalmayup bâlâda tahrîr olunduğu üzere yüz yirmi sehm i‘tibâriyle altmış sehm mezbûr es-Seyyid Süleyman Alemdar’ın ve altmış sehmi merkūm Helvacı Ali Ağa’nın seviyyen mâl-ı müşterâları ve hakk-ı sırfları olmuşdur dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 16 Ca sene 1238.<br><br>Şühûdü’l-hâl: Pazarbaşı Süleyman Ağa, Mehmed İbiş, Bölükbaşı Abdi, Ahmed Alemdar, Kâtib Ahmed Efendi, Berber İbrahim Usta, Kethudâ Emiroğlu es-Seyyid İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=33062"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33064"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b196"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o436"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>