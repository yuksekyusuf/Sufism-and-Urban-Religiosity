﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 245<br>Hüküm no: 312<br>Orijinal metin no: [89a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Ömer b. Bahaeddin’in et bedelinden Kasap Kanber v. Mihalaki’ye olan borcunun bir kısmını havale yoluyla ödediği</b><br><br>Kasab tâifesinden işbu râfi‘ü’s-sifr Kanber v. Mihalaki nâm zimmî meclis-i şer‘-i şerîf-i lâzımü’t-teşrîfde el-Hâc Ömer b. Bahâeddin nâm kimesne mahzarında üzerine da‘vâ ve takrîr-i kelâm edüp mezbûr el-Hâc Ömer zimmetinde beynimizde ma‘lûmü’l-vezn lahm-ı ganem bahâsından altı yüz otuz akçe hakkım olup hâlâ taleb eylediğimde edâdan imtinâ‘ eder suâl [olunup] alıverilmesi matlûbumdur dedikde gıbbe’s-suâl mezbûr el-Hâc Ömer cevâbında fi’l-vâki‘ müdde‘î-i mezbûr Kanber’e ber-vech-i muharrer beynlerinde ma‘lûmü’l-vezn lahm-ı ganem bahâsından altı yüz otuz akçe zimmetimde lâzımü’l-edâ ve vâcibü’l-kazâ deyni olduğunu bi-tav‘ihî ikrâr ve i‘tirâf eyledikden sonra mezbûr el-Hâc Ömer meblağ-ı mezbûrdan üç yüz yetmiş beş akçesin işbu hâzır bi’l-meclis Yahya Çelebi b. Nasûh nâm kimesneden îcâb-ı muhîl ve kabûl-i muhtâl ve rızâ-i muhtâllün-aleyhi câmi‘a havâle-i sahîha-i şer‘iyye ile havâle etmeğin mâ-vaka‘a bi’t-taleb ketb olundu.<br><br>Fî-evâhiri Zilka‘deti’ş-şerîfe li-seneti’l-mezbûre.<br><br>Şühûdü’l-hâl: Mustafa Beşe b. Mehmed, Cafer b. Mehmed, Mehmed b. Ramazan, Mehmed Çelebi b. Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=10473"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10475"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b245"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o292"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>