﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 178<br>Hüküm no: 152<br>Orijinal metin no: [29b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vezîriazâm Mehmed Paşa vakfının mütevellîsi Mehmed Hâşim Efendi’nin vefâtıyla, vakıf tevliyetinin kızları Şerîfe, Safiye, Mahdûme ile Ayşe Hanım’a tevcih edildiği</b><br><br>Münâsafaten evlâdlara tevliyet istid‘âsı<br><br>Mukābele şüd<br><br>Ma‘rûz[-ı dâ‘î-i devlet-i aliyyeleridir ki]<br><br>Nezâret-i hazret-i Şeyhülislâm -sellemehü’s-selâmî-de âsûde evkāfdan İstanbul’da Yenikapı nezdinde vâki‘ merhûm Vezîriazâm-ı esbak Hacı Hoca Mehmed Paşa Câmi‘-i şerîf ve mekteb-i münîfi vakfının yevmî yirmi akçe vazîfe ile ber-vech-i meşrûta bâ-berât-ı âlîşân mütevellîsi olan vâkıfdan ve müderrisîn-i kirâmdan Bâkîzâde hafîdi es-Seyyid Mehmed Hâşim Efendi b. es-Seyyid Ali Efendi fevt olup tevliyet-i mezkûre mahlûle oldukdan sonra derûn-ı arzuhâlde ismi mezkûre Âişe Hanım bt. Mehmed Emin Efendi’nin zevci ve tarafından husûs-ı âtîde vekîl-i müseccel-i şer‘îsi es-Seyyid Mehmed Tahir Efendi b. el-Hâc Mehmed Sa‘îd bi’l-ma‘iyye rü’yete memûr nezâret-i hazret-i müşârun-ileyhde âsûde evkāf müfettişi Kütahyevîzâde müderrisîn-i kirâm-ı zevi’l-ihtirâmdan fazîletlü es-Seyyid Mehmed Ârif Efendi dâ‘îleriyle du‘âhânemizde ma‘kūd meclis-i şer‘-i münîrde vakf-ı mezbûra li-ecli’l-maslaha kāimmakām-ı mütevellî nasb ve ta‘yîn olunan es-Seyyid Mehmed Said Ağa b. Ali muvâcehesinde vâkıf-ı merhûm-ı müşârun-ileyhin sulbiye kızı Emine Hanım’ın oğlu Mehmed Hâşim Efendi’nin oğlu es-Seyyid Ali Efendi’nin oğlu mütevellî-i müteveffâ-i mûmâ-ileyh Bâkīzâde hafîdi es-Seyyid Mehmed Hâşim [30a] Efendi’nin sulbiye kebîre kızı sâhibe-i arzuhâl Şerîfe Safiye Mahdûme Hanım tarafından husûs-ı âtîde vekîl olduğu zâtını ârifân Ali Ağa b. İbrahim ve el-Hâc İbrahim Ağa b. Ahmed nâm kimesne şehâdetleriyle mahzar-ı hasm-ı câhidde ber-nehc-i şer‘î sâbit ve sübût-ı vekâletine hükm-i şer‘î lâhık olan es-Seyyid Mehmed Esad Efendi b. es-Seyyid Mehmed Mazhar Efendi hâzır olduğu hâlde vâkıf-ı merhûm-ı müşârun-ileyh Hacı Koca Mehmed Paşa bin altmış senesi Rebî‘ülevvelinin on ikinci günü târihiyle müverraha derdest olan bir kıt‘a vakfiye-i ma‘mûlün bihâsında tasrîh ve beyân olunduğu üzere vakf-ı merkūmun yevmî yirmi akçe vazîfe ile tevliyetini hayâtında oldukça el-Hâc Mehmed Ağa nâm kimesneye ve ba‘de vefâtihi vâkıf-ı merhûm-ı müşârun-ileyh kendinin aslah evlâdından ve evlâd-ı evlâdından birisi izn-i şer‘ ve ma‘rifet-i nâzır ile mütevellî olup galle-i vakıfdan mesârif ve vezâif-i vakf-ı müşârun-ileyhe ba‘de’l-edâ fazla kalan galle dahi vâkıf-ı müşârun-ileyhin evlâdına ve evlâd-ı evlâdına meşrûta olup ile’l-inkırâz ale’s-seviyye mutasarrıf olalar deyü şart ve ta‘yîn edüp ol vechile şart-ı vâkıf-ı müşârun-ileyh üzere tevliyet-i mezkûreye bâ-berât-ı âlîşân mutasarrıf olan mûmâ-ileyh es-Seyyid Mehmed Haşim Efendi bu esnâda fevt olup tevliyet-i mezkûre mahlûle oldukda zevcem müvekkile-i mûmâ-ileyhâ Âişe Hanım dahi vâkıf-ı merhûm-ı müşârun-ileyh Hacı Koca Mehmed Paşa’nın sulbî oğlu es-Seyyid Bey’in kızı Ümmühani Hanım’ın kızı Fâtıma’nın kızı Hadice Hanım bt. Ahmed Efendi’nin sadriye kızı ve mütevellî-i müteveffâ-i mûmâ-ileyhin kızı müvekkile-i mûmâ-ileyhâ Şerîfe Safiye Mahdûme Hanım ile derecede müsâviye ve sinnen müvekkile-i merkūmeden ekber ve mezbûreden aslah ve nevbet-i tasarruf kendinin olmağla tevliyet-i mezkûre şart-ı vâkıf üzere kendüye tevcîh olunmak müvekkilem zevcem mûmâ-ileyhâ Âişe Hanım’ın matlûbudur deyü da‘vâ ettikte kāimmakām-ı merkūm cevâbında hâzır-ı vekîl-i merkūm es-Seyyid Mehmed Esad Efendi’nin bi’l-vekâle tasdîkiyle evvelâ müdde‘î-i vekîl-i merkūmun müvekkile-i mûmâ-ileyhâ Âişe Hanım vâkıf-ı merhûm-ı müşârun-ileyh evlâdından olduğunu ba‘de’l-inkâr vekîl-i müdde‘î-i merkūm es-Seyyid Mehmed Tahir Efendi evvelâ zevcesi müvekkile-i mûmâ-ileyhâ Âişe Hanım ber-vech-i muharrer evlâd-ı vâkıf-ı müşârun-ileyhden ve derecede müvekkile-i mûmâ-ileyhâ Şerîfe Safiye Mahdûme Hanım ile müsâviye olduğunu lede’t-tezkiye makbûlü’ş-şehâde idükleri ihbâr olunan el-Hâc İshak Efendi b. Abdurrahim ve es-Seyyid Mehmed Efendi b. es-Seyyid Yakub nâm kimesneler şehâdetleriyle bi’l-muvâcehe ba‘de’l-isbât vakfiye-i merkūmede muharrer ve tevliyet-i mezkûre şartında ekber kaydı olmayup aslah evlâddan birine meşrûta olmağın tarafeynden her biri dahi aslah ve umûr-ı vakfı a‘lem olduğunu bi’l-cümle mürtezika-i vakf mazbûtü’l-esâmî Müslimîn bi’l-muvâcehe ihbâr ve müvekkiletân-ı mûmâ-ileyhimâdan her biri aslahiyetde âhar ile müsâviye idüğünü tasdîk eylediğini vekîlân-ı merkūmân meclis-i şer‘de ikrâr edüp ol vechile müvekkiletân-ı mûmâ-ileyhimâdan birine sıfaten tercîh bulunmadığından kat‘an li’n-nizâ‘ muslihûn tavassutuyla tevliyet-i mezkûreyi nısfiyet üzere iştirâken tasarrufa müvekkiletân-ı mûmâ-ileyhimâdan her biri râzıye oldu deyü vekîl-i merkūm es-Seyyid Tahir Efendi’nin müvekkilesi mûmâ-ileyhâ Âişe hanıma izâfetle bi’l-vekâle eylediği takrîrini vekîl-i hâzır-ı mezbûr es-Seyyid Mehmed Esad Efendi kezâlik müvekkilesi mûmâ-ileyhâ Şerîfe Safiye Mahdûme Hanım’a izâfetle bi’l-vekâle tasdîk ve kabûl etmeğin vakf-ı müşârun-ileyhin gālib-i müstagallatı kurâ ve mezârî olduğundan tevliyet-i mezkûreyi ber-vech-i muharrer iştirâken tasarruflarında tevcîh-i pâdişâhî dahi şer‘an mu‘teber olmağın bu sûretde tevliyet-i mezkûre vazîfe-i mersûmesiyle mütevellî-i müteveffâ-i mezbûrun mahlûlünden nısfiyet üzere iştirâken aslah evlâd-ı evlâd-ı vâkıfdan ve aslahiyet-i müsâviye idükleri bi’t-tasâdduk mütehakkık olan müvekkile-i mûmâ-ileyhâ Âişe Hanım ile mütevellî-i müteveffâ-i mûmâ-ileyhin kızı müvekkile-i mûmâ-ileyhâ Şerîfe Safiye Mahdûme Hanım’a nısfiyet üzere iştirâken tevcîh ve yedlerine başka başka berât-ı şerîf-i âlîşân sadaka ve ihsân buyrulmak bâbında fermân-ı âlîleri sudûru iktizâ eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî 5 S sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32577"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32579"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b178"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o560"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>