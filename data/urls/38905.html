﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 444<br>Hüküm no: 525<br>Orijinal metin no: [81b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim b. Hasan’ın vârislerinin Seyyid Mehmed Salih’i vekil tayin etmeleri</b><br><br>Vekâlet<br><br>Vilâyet-i Anadolu’da Kastamonu sancağında Daday kazâsına tâbi‘ Çerçiler karyesi ahâlisinden olup mahmiye-i İstanbul’da Kâtib Kasım mahallesinde sâkin iken bundan akdem fevt olan İbrahim b. Hasan b. Abdullah’ın verâseti zevce-i menkûha-i metrûkesi Nefise bt. Ali nâm hatun ile sulbî kebîr oğulları es-Seyyid Mehmed Salih ve es-Seyyid Mustafa’ya inhisârı tahakkukundan sonra mezbûr es-Seyyid Mustafa ile zâtı mu‘arrefe mezbûre Nefise Hatun meclis-i şer‘-i şerîf-i enverde karındaşı işbu bâ‘isü’l-vesîka mezbûr es-Seyyid Mehmed Salih mahzarında ikrâr-ı tam ve takrîr-i kelâm edip mezbûr es-Seyyid Mustafa karye-i mezbûrede vâki‘ ma‘lûmü’l-hudûd bir bâb mülk menzil ve bir ahır ve bir samanhâne mûrisimiz müteveffâ-yı mezbûr İbrahim’in hayatında ile’l-vefât yedinde müstakıllen mülkü ve kezâlik ma‘lûmü’l-hudûd iki kıt‘a tarla dahi bâ-tapu taht-ı tasarrufunda olup ba‘de vefâtihî zikr olunan menzil benimle karındaşım mezbûr es-Seyyid Mehmed Salih’e âdiyen intikāl edip lâkin emlâk-ı muharrere-i mezkûre ile zikr olunan tarlaları dahi ba‘zı kimesneler zabt etmeleriyle emlâk-ı muharrere-i mezkûreyi vâzı‘ü’l-yed olanlardan mahâllinde taleb ve da‘vâ ve ahz ü kabza bizim hisselerimizi hissesiyle ma‘an semen-i misilleriyle âhara bey‘e ve zikr olunan tarlaları dahi bedel-i misilleriyle âhara ferâğa ve kabz-ı semen ve bedel makbûzundan bizim hisselerimizi îsâl ve teslîme ve husûs-ı mezkûr mütevakkıf olduğu umûrun küllîsine tarafımızdan merkūm es-Seyyid Mehmed Salih vekîl ve nâib-i menâb nasb ü ta‘yîn eyledik dediklerinde ol dahi vekâlet-i mezkûreyi kabûl ve merâsimini kemâ-yenbagī mahâllinde edâya ta‘ahhüd ve iltizâm etmeğin mâ-vaka‘a [bi’t-taleb ketb olundu.]<br><br>Fî 20 L sene [1]242.<br><br>Şühûdü’l-hâl: Bakırcı Derviş Mehmed, oğlu es-Seyyid Mehmed Salih, Hacı Salih Efendi.</p>          <br><a title="Önceki sayfa" style="text-decoration:none" href="./ayrmetin.php?idno=38904"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38906"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b444"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o490"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>