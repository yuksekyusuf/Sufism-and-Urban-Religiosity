﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 547<br>Hüküm no: 488<br>Orijinal metin no: [159a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Bey b. Abdülmennan’ın tasarrufunda iken yanan Medine-i Münevvere Evkafı’na ait evin tamiri</b><br><br>Mahmiye-i Kostantıniyye’de vâki‘ Medîne-i Münevvere -sallallâhü te‘âlâ alâ-münevvirihâ- Evkāfı’na mütevellî olan mefharü’l-emâsil ve’l-akrân İsmail Çelebi b. Mehmed meclis-i şer‘-i şerîf-i enverde takrîr-i kelâm edip vakf-ı mezbûrdan olup mahmiye-i mezbûrede Hoca Halil mahallesinde Hâssa Arabacılar kârhânesi kurbünde inde’l-cîrân ma‘lûmü’l-hudûd olup büyût-ı müte‘addideyi müştemil olan menzilin icâre-i mu‘accele ve müeccele ile tasarrufu işbu hâzır bi’l-meclis olan mefharü’l-a‘yân serrâcbaşı olan Hüseyin Bey b. Abdülmennan nâm kimesnenin taht-ı yedinde olup hâlen menzil-i mezkûr vâki‘ olan harkda bi’l-külliye muhterik olup menzil-i mezkûrun cânib-i vakfdan ta‘mîri lâzım gelmişdir, savb-ı şer‘-i şerîfden üzerine varılıp muhavvata-i dâhiliyyesinde müceddeden fevkānî iki bâb oda ve bir matbah ve dahlîz ve muhavvata-i hâriciyyesinde fevkānî bir bâb oda ve altında ahır binâsı ne mikdâr akçe ile ta‘mîr olunur, keşf ve tahmîn olunmak matlûbumdur dedikde kıbel-i şer‘den Mevlânâ Hasan Efendi b. Abdünnebî ve hâssa mi‘mârlardan Üstâd Ali Çelebi irsâl olunup zeyl-i sütûrda isimleri mastûr olan Müslimîn ile üzerine varılıp mu‘âyene ettiklerinde fi’l-hakīka bennâ zirâ‘ıyla tûlen otuz zirâ‘ ve arzen on yedi zirâ‘ bâ-hesâb-ı şatrancî beş yüz on zirâ‘ menzil-i mezkûrun arsası üzerinde muhavvata-i dâhiliyye ve hâriciyyesinde zikr olunan üç bâb fevkānî odalar ve matbah ve dahlîz ve ahırın müceddeden cüdrân-ı erba‘ası ve sukūf ve pencere ve cam ve kapı ve tavanının ahşâb ve elvâh ve ahcâr ve mesâmîr-i mütenevvi‘a ve neccâriye ve ırgadiye ve hammâliyesi seksen bin akçe ile ancak olur, ekal ile olmak mümkün değildir deyu ittifâk ettiklerinde vâki‘ hâli mevlânâ-yı mezbûr mahallinde tahrîr ba‘dehû meclis-i şer‘de inhâ ve takrîr etmeğin mâ-hüve’l-vâkı‘ bi’t-taleb ketb olundu.<br><br>Tahrîren fî-evâsıti’l-Muharremi’l-harâm li-sene semân ve selâsîn ve elf.<br><br>Şühûdü’l-hâl: Ahmed Çelebi b. Ali el-hammâmî, Ömer Çelebi b. ( ) Şamî, Yusuf Ağa b. Abdullah el-müteferrika, Ali Bey b. Abdullah el-bostâniyü’s-sultânî ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11818"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11820"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b547"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o668"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>