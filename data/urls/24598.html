﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 340<br>Hüküm no: 493<br>Orijinal metin no: [56b-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed Çavuş b. Abdullah’ın ölen Ahmed b. Kaya’daki alacağını varisinden istemesi</b><br><br>Dergâh-ı âlî çavuşlarından Mehmed Çavuş b. Abdullah nâm kimesne meclis-i şer‘de Esma bt. Halil tarafından husûs-ı âti’z-zikri da‘vâya vekîl olup, vekâleti bi mâ hüve nehcü’s-sübût şer‘an sâbite olan zevci Ali Bey b. Ahmed el-yesârî mahzarında üzerine da‘vâ edip, bundan akdem müvekkile-i mezbûrenin ammîsi Ahmed b. Kaya nâm kimesne, târih-i kitâbdan on beş ay mukaddem karz-ı şer‘î tarîkiyle on altı bin akçe verip, mukābelesinde mahmiye-i İstanbul’da Şerefzâde mahallesinde vâki‘, inde’l-ahâlî ve’l-cîrân ma‘lûmü’l-hudûd olan mülk menzilini bana bi tarîki’l-istiğlâl bey‘ ve teslîm eyledi. Ben dahi iştirâ ve tesellüm edip, yine kendiye sene tamamına değin bin dokuz yüz yirmi akçe müddet-i ma‘lûme ve ücret-i mu‘ayyene ile îcâr edip, ol dahi istîcâr eyleyip, husûs-ı mezbûru bin yirmi altı senesinde mahmiye-i mezbûrede hilâfeten müvellâ olan Mehmed Efendi b. Atâullah huzûrunda hüccet-i şer‘iyye dahi ettirmiş idik. Hâlâ merkūm Ahmed ba‘de tamâmi’l-müddet fevt olup, verâseti karındaşı kızı mezbûreye munhasıra olup, muhallefâtının cümlesine vâzı‘atü’l-yed olmağın, meblağ-ı mezbûru taleb ederim deyû mevlânâ-yı mezbûrun imzâsıyla mümzât ve hâtemiyle mahtûme hüccet-i şer‘iyye ibrâz edip, nazar olundukda, mazmûnu takrîrine muvâfık bulunmağın, vekîl-i mezbûr istintâk olundukda, mazmûn-ı hüccet mezbûreyi münkir olup, müdde‘î-i merkūmdan mazmûn-ı hüccete beyyine taleb olundukda, udûl-i Müslimînden el-Hâc Ali b. Abdullah ve el-Hâc Hüseyin b. Osman ve Piyâle b. Abdullah nâm kimesneler meclis-i şer‘de li ecli’ş-şehâde hâzırûn olup, gıbbe’l-istişhâd, fi’l-vâki‘ müdde‘î-i mezbûr Mehmed Çavuş müteveffâ-yı merkūm Ahmed’e bizim huzûrumuzda karz-ı şer‘î on altı bin akçe verip, mukābelesinde menzil-i mezkûru bi tarîki’l-istiğlâl iştirâ ve kabz edip, yine kendiye sene tamamına değin bin dokuz yüz yirmi akçeye îcâr edip, ol dahi istîcâr eyledi ve müddet-i îcâre dahi tamam oldu. Biz bu husûsa şâhidleriz, şehâdet dahi ederiz deyû edâ-i şehâdet-i şer‘iyye eylediklerinde, şehâdetleri hayyiz-i kabûlde vâkı‘a olmağın, mûcebiyle hükm olunup, mâ hüve’l-vâki‘ bi’t-taleb ketb olundu. Hurrire fi’l-yevmi’l-hâmis min Cemâziyelâhir li sene seb‘a ve ışrîn ve elf.Şuhûdü’l-hâl: Mustafa b. Osman, Hasan Çelebi b. Ahmed, İbrahim b. Receb, Osman b. Mustafa ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24597"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24599"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b340"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o540"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>