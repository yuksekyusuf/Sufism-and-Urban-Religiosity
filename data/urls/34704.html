﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 100<br>Hüküm no: 51<br>Orijinal metin no: [19-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abacı Yordam’ın muhtelif eşya bedellerinden Yani v. Petro’da alacağı olduğu iddiasıyla açtığı davanın reddedildiği</b><br><br>Mukābele şüd<br><br>Abâcı Yordam zimmînin men‘i<br><br>Ma‘rûz<br><br>Arzuhâl eden Abacı Yordam v. Ağnad nâm zimmî meclis-i şer‘-i hatîrde derûn-ı arzuhâlde ismi mastûr Yani v. Petro nâm zimmî muvâcehesinde abacı esnâfının kethudâları Mehmed Ârif Ağa b. Ali ve esnâfından Mehmed Ağa b. Ahmed ve İbrahim Ağa b. Mehmed Ali ve Mustafa Ağa b. İsmail ve Hasan Ağa b. Osman nâm kimesneler hâzır oldukları hâlde benim mersûm Yani zimmîye zimmetimde ancak bin iki yüz guruş ve aba tüccârından ma‘lûmü’l-esâmî sâir kesâna külliyetli deynim olmağla ben bundan akdem müsinn ve sâhib-i firâş iken mersûm Yani zimmî esnâfımızın ustabaşısı olduğuna binâen mahrûse-i Galata’da Kalafatyeri nâm mahâlde vâki‘ dükkânımda mevcûd mâlım olan mecmû‘u on dokuz bin yedi yüz kırk üç guruş kıymetli yetmiş aded on yedi kat kaytanlı sîmîn aba ve on dokuz kat kaytanlı yirmi üç aded sîmîn aba ve on üç kat kaytanlı yirmi yedi aded sîmîn aba ve otuz iki aded siyâh aba ve on iki yapraklı on altı aded tiftik aba potur ve on yapraklı on dört aded tiftik aba potur ve on yedi aded siyâh aba potur ve yetmiş top yün kaytan ve otuz beş vakıyye aba parçaları ve dört zirâ‘ hırka ve kırk iki top tiftik aba ve on yedi kat kaytanlı kırk yedi aded tiftik aba ve on üç top siyâh top abası ve altmış deste ipliğimi mesfûr Yani zimmî fuzûlî ahz ve âhara bey‘le istihlâk etmekle eşyâ-i muharrere-i mezkûrelerin bi’s-sübût kıymet-i merkūmelerini mersûm Yani zimmîden hâlâ tazmîn taleb ederim deyü da‘vâ ettikde mersûm Yani zimmî dahi cevâbında müdde‘î-i mersûm Yordam zimmî dükkân-ı merkūmda mevcûd bi’l-cümle emvâlini kethudâ ve esnâfımız ma‘rifetiyle vaz‘-ı fiyât defter ettirdip Abacı Panayot nâm zimmîye altı bin dokuz yüz otuz guruşa bey‘ ve teslîm eylediğinden sonra bana olan meblağ-ı mezkûr bin iki yüz guruş deyni ile beni ve sâir dâyinleri gāib-i mersûm Panayot zimmî üzerine havâle ve her birimiz havâle-i mezkûreyi kabûl eylediğimizden sonra bi’l-cümle husûs-ı mezkûra müte‘allika âmme-i da‘vâdan tarafeynden her birimiz âharın zimmetini ibrâ-i âm ile kabûlü hâvî ibrâ ve iskāt etmişidik deyü müdde‘î-i mersûmun inkârına mukārin eylediği def‘ini abacı esnâfının ustabaşıları Panayot v. Trandafil ve Yani v. İstefan ve Dimitri v. Yorgi ve Yorgi v. Kiryako ve Kosti v. Mihal nâm zimmîler şehâdetleriyle bi’l-muvâcehe ber-nehc-i şer‘î isbât etmeğin mûcebince müdde‘î-i mersûm Yordan zimmî da‘vâ-yı mezkûresiyle mesfûr Yani zimmîye bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 26 Şa‘bân sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34703"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34705"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b100"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o641"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>