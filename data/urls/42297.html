﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 186<br>Hüküm no: 191<br>Orijinal metin no: [34a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çadırcı Kasım’ın el konulan Kaptanıderya Ali Paşa’nın eşyası arasında kendi eşyasının da olduğuna dair iddiasının tahkik olunması</b><br><br>Bâ-hatem-i hazret-i efendi<br><br>Ma‘rûz,<br><br>Zikri âtî husûsun mahâllinde istimâ‘ ve tahrîri için cânib-i şer‘-i enverden irsâl olunan müderrisînden mîrî kâtibi es-Seyyid İbrahim Efendi Şıkk-ı evvel Defterdârı olanlara mahsûs sarayda Başbâkīkulu Ağa’nın odasına varıp huzûr-ı Müslimînde akd-i meclis-i şer‘-i kavîm eyledikde sâhib-i arzuhâl Çadırcı Kasım b. Ali meclis-i ma‘kūd-ı mezkûrda bundan akdem Kaptan-ı deryâ Ali Paşa b. Ahmed Paşa’nın bi’l-cümle emvâl ve eşyâsı cânib-i mîrîden bâ-fermân-ı âlî ahz u kabz olunduğuna binâen mûmâ-ileyhin emvâl ve eşyâsına bi’l-emâne vâzı‘u’l-yed ve husûmeti re’y olunan hâlâ Devlet-i [aliyye] -dâmet fi’l-himâyeti’r-rabbâniyyede- bi’l-fi‘il defterdâr-ı şıkk-ı evvel câmi‘ü’l-emvâli’s-sultaniyye hâfızü’l-hazâini’l-Osmâniyye izzetlü Halimi Mustafa Efendi taraflarından zikri âtî husûsda vekîl-i şer‘îsi Başbâkīkulu izzetlü Ali Ağa b. Mehmed Efendi mahzarında müşârün-ileyh Ali Paşa’nın Selanik iskelesinden çadırları tahmîl olunan Riyâle-i hümâyûn sefînesine kendi malından dört direkli bir oba ve bir sâyebân Âsitâne-i sa‘âdete îsâl için vaz‘ ve tahmîl etmiş idim, zikr olunan oba ve sâyebân paşa-yı müşârün-ileyhin mülkü olmak zannıyla taraf-ı mîrîden ahz u kabz olunmağla taleb ederim deyü da‘vâ ve vekîl-i mûmâ-ileyh Ali Ağa zikr olunan oba ve sâyebânı müdde‘î-i mezbûr paşa-yı müşârün-ileyh dört bin iki yüz elli guruş semen-i makbûza bey‘, ol dahi iştirâ ve kabz etmekle mülk-i müşterâsı olmak üzere ahz u kabz olunmuşdur deyü cevâb verdikde müdde‘î-i merkūm Kasım zikr olunan oba ve sâyebânı ol mikdâr guruşa Paşa-yı müşârün-ileyhe bey‘ ve meblağ-ı merkūmu bi’t-tamâm ahz u kabzını ikrâr, lâkin takrîr ve ifâdede sehv ve hatâ eyledim, bey‘ ve semenini kabz eylediğim eşyâdan mâ‘adâ mülküm olan âdeten oba ittisâlinde isti‘mâl olunan sagīr yatak obası ve bir şemsiye ahz u kabz olunmuşdur deyü da‘vâ etdikde husûs-ı mezkûr da taharrî iktizâ etmekle hakīkat-i hâli paşa-yı müşârün-ileyhden istiksâya tevkīf eylediğini mûmâ-ileyh es-Seyyid İbrahim Efendi mahâllinde tahrîr, ba‘dehu ümenâ-i şer‘le meclis-i şer‘a gelip alâ-vukū‘ihî inhâ ve takrîr eylediği huzûr-ı âlîlerine i‘lâm olundu.<br><br>Fî 5 Ramazan sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42296"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42298"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b186"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o582"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>