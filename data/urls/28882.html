﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 608<br>Hüküm no: 466<br>Orijinal metin no: [155b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tüccardan İbrahim Ağa b. Mehmed ile dayısı Mansur b. Abdullah’ın birbirlerinin zimmetlerini ibra etdikleri</b><br><br>Mahmiye-i İstanbul’da Vâlidehânı’nda sâkin Berozâde? demekle şehîr tüccârdan İbrahim Ağa b. el-Hâc Mehmed’in dayısı el-Hâc Mansur b. Abdullah nâm kimesne meclis-i şer‘-i şerîf-i enverde işbu râfi‘u’l-kitâb mezbûr İbrahim Ağa mahzarında ikrâr-ı tâm ve takrîr-i kelâm edip bundan akdem mezbûr İbrahim Ağa zimmetinde hat ve hatmini hâvî bir kıt‘a deyn temessükü nâtık olduğu üzere cihet-i karz-ı şer‘îden sekiz bin beş yüz guruş hakkım olmağla merkūm İbrahim Ağa meblağ-ı mezbûr sekiz bin beş yüz guruş ile beni karındaşı işbu hazır bi’l-meclis el-Hâc Hüseyin Ağa üzerine havâle-i sahîha ile havâle edip her birimiz dahi havâle-i mezbûreyi kabûl eylediğimizden sonra mezbûr el-Hâc Hüseyin Ağa meblağ-ı merkūm sekiz bin beş yüz guruşu min-ciheti’l-havâleti’l-mezbûre bana def‘ ve teslîm ben dahi ahz u kabz ve istifâ edip min-ba‘d meblağ-ı mezbûrdan mezbûrân İbrahim Ağa ve el-Hâc Hüseyin Ağa zimmetlerinde bir akçe ve bir habbe hakkım bâkī kalmayıp ben târih-i kitâba gelince beynimizde cereyân eden sâir ahz ü i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika âmme-i da‘vâdan ancak merkūm İbrahim Ağa’nın zimmetini ibrâ-i âmm-ı kātı‘u’n-nizâ‘la ibrâ ve ıskāt edip mezbûr İbrahim Ağa dahi mukaddemâ sen Trablus’a gitdikde benden istidâne etmiş idin deyü iddi‘âsı olan ma‘lûmü’l-mikdâr meblağa ve târih-i kitâba gelince beynimizde cereyân eden ahz u i‘tâ ve mu‘âmelât-ı şettâya müte‘allika âmme-i da‘vâdan benim zimmetimi ibrâ-âmm ile ibrâ ve ıskāt eyledi, min-ba‘d birbirimiz ile da‘vâ ve nizâ‘ımız kalmadı dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 5 min-Safer fi’t-târihi’l-mezbûr.<br><br>Şuhûdü’l-hâl: eş-Şâhîdûnü’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=28881"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28883"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b608"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o760"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>