﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 167<br>Hüküm no: 121<br>Orijinal metin no: [54-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Marko ve hanımı Marya’nın helvacı dükkânına ait bir odayı tasarruf etmelerine mani olan Aci Ligor ve hanımı Todoşye’nin müdahaleden menedildikleri</b><br><br>Ma‘rûz<br><br>Arzuhâl eden Marko v. Tanaş nâm zimmî zevcesi şahsı mu‘arrefe Marya bt. Yorgi nâm Nasrâniye hâzıra olduğu hâlde bi’l-ma‘iye rü’yete memûr Evkāf-ı Hümâyûn müfettişi fazîletlü semâhatlü Mîr es-Seyyid Mehmed Emin Âsaf Efendi ma‘iyetiyle Pazartesi günü huzûr-ı hazret-i Fetvâ-penâhî’de ma‘kūd meclis-i şer‘-i hatîrde kendi nefsinden asıl ve Todoşye bt. Tarpanus v. Ermi Nasrâniyenin zevci ve tarafından husûs-ı âti’l-beyânda vekîl-i sâbitü’l-vekâlesi derûn-ı arzuhâlde mastûrü’l-ism Aci Ligor v. Mitro nâm zimmî muvâcehesinde işbu sene-i mübâreke Recebi’l-ferd’inin selhi târihiyle müverrah bir kıt‘a i‘lâm-ı şer‘î nâtık olduğu üzere İstanbul hısnı ebvâbından Kumkapı hâricinde helvacı dükkânı ittisâlinde kâin ma‘lûmü’l-hudûd bir bâb aşçı dükkânı derûnunda mevcûde Haremeynü’ş-şerîfeyn evkāfı müstegallâtından beyne’l-hıref gedik ta‘bîr olunur beher şehr yüz yirmi akçe icâre-i müecceleli âlât-ı lâzıme-i ma‘lûmenin yüz yirmi sehm i‘tibârıyla yirmi sehmi benim ve kırk sehmi mersûm Aci Ligor zimmînin ve altmış sehmi zevcesi ve müvekkile-i mesfûre Todoşye Nasrâniyenin ale’l-iştirâk bi’l-icâreteyn taht-ı tasarrufumuzda olup lâkin gedik-i mezkûru bi’l-iştirâk isti‘mâl mümkün olmadığından evvelen beş sene-i kâmile mersûm Aci Ligor zimmî ile zevcesi ve müvekkilesi mersûme müstakıllen ve ba‘dehû bir sene-i kâmile ben müstakıllen bi’l-münâvebe zabt u tasarruf etmek üzere bâ-re’y-i mütevellî muhâyee olunmuş idi lâkin dükkân-ı mezkûrun derûnunda kâin üç bâb odalardan sikke-i nâfizeye küşâde sokak kapısı ve nerdubân ve matbah ve âbdesthâne ve memşâ ve bir mikdâr sofayı müştemil ...? zemîne kadar tahta perde ile müfrez bir bâb odada ben ez kadîm zevcem hâzıra-i mersûme ile ma‘an mütemekkinler iken mersûm Ligor zimmî bu oda dahi gediğin müştemilâtındandır deyü mârrü’z-zikr tahta perde ve âbdesthâneyi hedm birle benim oda-i mezkûreyi tasarrufuma mümâna‘at eder suâl olunup mümâna‘atı ref‘ olunmak murâdımdır deyü da‘vâ ettikde asıl ve vekîl-i mersûm Aci Ligor zimmî dahi cevâbında ber-vech-i muharrer muhâyeeyi ikrâr lâkin oda-i mezkûrenin müştemilât-ı mezbûre ile ber-minvâl-i muharrer müfrez olduğunu tasdîk etmemekle husûs-ı mezkûrun mahâllinde bi’l-mu‘âyene tahkīki’çün cânib-i şer‘-i kaviyyü’l-esâsdan irsâl olunan Kâtib es-Seyyid Mustafa Rifat Efendi mahâll-i mezkûra varıp cerîdede mazbûtü’l-esâmî Müslim ve re‘âyâ huzûrlarında oda-i mezkûrenin müştemilât-ı merkūme ile ber-vech-i meşrûh müfrez olduğunu müşâhede ve mu‘âyene birle hâzırûn-ı merkūm[ûn]un dahi ber-vech-i muharrer ihbâr eylediklerini mahâllinde ketb ü tahrîr ve ma‘an meb‘ûs ümenâ-i şer‘le meclis-i ma‘kūd-ı mezkûra gelip tarafeyn muvâcehelerinde tasdîklerine mukārin alâ-vukū‘ihî inhâ ve takrîr etmeğin zevce-i hâzıra-i mersûme ile oda-i mezkûrede temekkünlerine asıl [ve] vekîl-i mersûm Aci Ligor zimmînin ber-vech-i muharrer vâki‘ olan mümâna‘atı men‘ olunmak iktizâ eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî 27 Şevvâl sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34773"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34775"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b167"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o624"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>