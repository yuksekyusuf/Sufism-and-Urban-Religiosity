﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 164<br>Hüküm no: 119<br>Orijinal metin no: [30a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hayran v. Kirkor’un vârislerinin terekeden hisselerini alarak birbirlerinin zimmetlerini ibra etmeleri</b><br><br>Husûs-ı âti’l-beyânın mahallinde ketb [u] tahrîri için savb-ı şer‘-i enverden Mevlânâ Mustafa Efendi b. Hüseyin irsâl olunup ol dahi medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de İslâmbey Mahallesi’nde mütemekkin iken bundan akdem hâlik olan Hayran v. Kirkor’un hayâtında mütemekkin olduğu menzile varıp zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî ettikde hâlik-i mezbûrun verâseti sulbiye kebîre kızı Zehsade nâm Ermeniye ile li-ebeveyn er karındaşı oğulları Vartan v. David ve Yosef v. Artin nâm Ermenilere münhasıra ve tashîh-i meseleleri dört sehmden i‘tibâr olunup sihâm-ı mezbûreden iki sehmi mezbûre Zehsade nâm Ermeniyeye ve bir sehmi mezbûrân Vartan ve Yosef’den herbirine isâbeti tahakkukundan sonra mezbûrân Vartan ve Yosef nâm Ermeniler meclis-i ma‘kūd-ı mezkûrda işbu râfiʻatü’s-sifr kızı mezbûre Zehsade nâm Ermeniye muvâcehesinde herbiri bi’l-verâse ikrâr-ı tâm ve takrîr-i kelâm edip hâlik-i mezbûrun akār ve menkūl ve nukūd ve bi’l-cümle ism-i mâl ıtlâk olunur terekesine kızı Zehsade nâm Ermeniye vâzıʻatü’l-yed olmağla tereke-i hâlik-i mezbûrdan herbirimize isâbet eden yüz ellişer guruşu mezbûre Zehsade nâm Ermeniye bize def‘ ve teslîm, biz dahi ber-vech-i muharrer meblağ-ı mezbûru bi’t-tamam ve’l-kemâl ahz u kabz eyledik, baʻde’l-yevm tereke-i hâlik-i mezbûra müte‘allika âmme-i mîrâs da‘vâsından herbirimiz âharın zimmetini ibrâ-i âmm-ı kātıʻu’n-nizâ‘ ile ibrâ ve ıskāt edip vechen mine’l-vücûh ve sebeben mine’l-esbâb katʻâ birbirimiz ile husûs-ı mîrâsa müte‘allik da‘vâ ve nizâ‘ımız yokdur dediklerinde gıbbe’t-tasdîki’ş-şer‘î vâki‘ hâli mevlânâ-yı mezbûr mahallinde ketb u tahrîr, ba‘de ma‘a baʻs olunan ümenâ-i şer‘le meclis-i şer‘a gelip herbiri alâ-vukū‘ihî [30b] inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’l-âşir min-Şaʻbâni’l-muʻazzam sene semân ve hamsîn ve mi’e ve elf.<br><br>Şuhûdü’l-hâl: Ahmed Efendi b. Mustafa, es-Seyyid Mehmed b. es-Seyyid Mustafa, es-Seyyid Ahmed b. es-Seyyid Mehmed, es-Seyyid Ömer, Hüseyin Çelebi b. Mehmed.<br><br>Agop v. Kirkor, Papa Serkiz v. Papa Raʻnacı, Eder v. Gatem, Doros v. Modas.</p>          <br><a title="Önceki sayfa" style="text-decoration:none" href="./ayrmetin.php?idno=16732"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16734"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b164"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o467"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>