﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 167<br>Hüküm no: 106<br>Orijinal metin no: [11a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çelebi b. Halil’in Van Beylerbeyi Ahmed Paşa’nın vekili harcı olan Abdülbaki Bey’de olan alacaklarının muhallefatından ödenmesi için Abdulkadir Bey’e açtığı dava</b><br><br>Yemîn.<br><br>Mahmiye-i İstanbul’da Elvanzâde mahallesinde sâkin işbu bâ‘isü’l-kitâb Mehmed Çelebi b. Halil mahfil-i kazâda bi’l-fi‘il Van Beylerbeyisi olan emirü’l-ümerâ’i’l-kirâm Ahmed Paşa’nın vekîlharcı olup bundan akdem vefât eden Abdülbaki Bey’in muhallefâtına vâzı‘u’l-yed olan Abdülkadir Bey b. Osman mahzarında üzerine da‘vâ ve takrîr-i kelâm edip müteveffâ-yı mezbûr Abdülbaki Bey zimmetinde hâl-i hayatında yedimden müşterâ ve makbûz-ı ma‘lûmü’l-vezn şeker ve kahve semenlerinden dört bin yedi yüz on beş akçe hakkım olup meblağ-ı mezbûr bana deyni olduğunu şuhûd-ı udûl katında kirâren ve mirâren ba‘de’l-ikrâr vefât etmekle zimmetinde kalmış idi. Hâlâ müteveffâ-yı mezbûrun terekesinden taleb ederin suâl olunsun dedikde gıbbe’s-suâl mezbûr Abdülkadir Bey cevâbında müteveffâ-yı mezbûr Abdülbaki Bey’in terekesine vaz‘-ı yed eylediğini ikrâr lâkin müdde‘î-yi mezbûre vech-i mübeyyen üzere deyni olduğunu inkâr edicek müdde‘î-yi mezbûrdan müdde‘âsını mübeyyin beyyine taleb olundukda udûl-ı Müslimînden olup mahmiye-i merkūmede Mollagürânî kurbünde sâkin Yusuf Beşe b. Mehmed ve Salih Paşa mahallesinde sâkin Ramazan Ağa nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müteveffâ-yı mezbûr Abdülbaki Bey hâl-i hayatında müdde‘î-yi mezbûrdan bin yüz on beş akçe kahve ve şeker bahâlarından zimmetimde deynim vardır deyü bizim huzûrumuz[da] ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyet-i şerâitü’l-kabûl şehâdetleri makbûle olmağın meblağ-ı mezbûr dört bin yedi yüz on beş akçeyi müteveffâ-yı mezbûr Abdülbaki Bey’in hâl-i sıhhatinde ahz u kabz veyâ hîbe veyâ âhara havâle ve turûk-ı şer‘iyeden bir tarîk ile zimmetini ibrâ eylemediğine mezbûr Mehmed Çelebi’ye yemîn teklîf olundukda ol dahi alâ-vefki’l-mesûl yemîn billâhi te‘âlâ etmeğin mûcebince meblağ-ı mezbûr dört bin yedi yüz on beş akçeyi müdde‘î-yi mezbûr Mehmed Çelebi’ye müteveffâ-yı merkūmun terekesinden edâ ve teslîme merkūm Abdülkadir Bey’e tenbîh birle mâ-vaka‘a bi’t-taleb ketb olundu.<br><br>Fi’l-yevmi’l-işrîn min-Recebi’l-ferd li-sene isneyn ve seb‘în ve elf.<br><br>Şuhûdü’l-hâl: el-Hâc Ahmed Çelebi b. Mahmud, Abdi Çelebi b. Hüseyin, Rasûl Bey b. Rıdvan, Ahmed b. Abdülcabbar, Mehmed b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=24992"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24994"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b167"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1056"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>