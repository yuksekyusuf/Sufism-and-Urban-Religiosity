﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 193<br>Hüküm no: 181<br>Orijinal metin no: [35b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Alâiye İskelesi ve Manavgat hasları mukataalarının tahsîline kefîl olan Mustafa Beşe b. Ali’nin ziyâde mal tahsil ettiğinin isbât olunamadığı</b><br><br>Atabe-i aliyye-i sultâniyyede Başdefterdâr kāimmakāmı olan emîrü’l-ümerâʼi’l-kirâm kebîrü’l-küberâʼi’l-fihâm sâhibü’l-izzi ve’l-ikbâl âmirü’l-hazâin bi-ahseni’l-a‘mâl zü’l-kadri’l-bâzih ve’ş-şerefi’ş-şâmih Mehmed Paşa -dâme ikbâlühû- dîvân-ı refî‘ü’l-bünyân-ı sultânî -dâme medâru’l-emn ü ve’l-emânîde- yeniçeri zümresinden Mustafa Beşe b. Ali nâm kimesneyi mahfil-i şer‘-i şerîf-i hatîrde ihzâr ve üzerine da‘vâ edip bundan akdem Alâiye iskelesi ve Manavgat hasları mukāta‘aları Ahmed nâm kimesne bin otuz iki senesinde vâkı‘ olan Mart ibtidâsından üç yıla altı yük elli bin akçeye iltizâm edip ve târîh-i mezbûrda Alâiye sancağı beyi olan es-Seyyid Ali Bey ber-vech-i kefâle nâzır ve kābız-ı mâl olmağın mezbûr Mustafa Beşe müşârun-ileyh es-Seyyid Ali Bey tarafından işbu bin otuz üç senesi mahsûlünü kabz edip Mart mahsûlünden on dört bin altı yüz otuz akçeyi hazîne-i âmireye teslîm etmiş meblâğ-ı mezbûrdan mâ‘adâsı ne mikdâr makbûzu vardır suâl olunup mîrî içün alıverilmek taleb ederim dedikde gıbbe’s-suâl mezkûr Mustafa Beşe cevâbında fi’l-vâkı‘ hâl zikr olunan minvâl üzere olup lâkin ben sene-i merkūmede Manavgat nâhiyesinin Mart mahsûlünden on dört bin altı yüz otuz akçe kabz eylediğimden sonra mukāta‘ât-ı mersûme muhassılü’l-emvâl Kümbetli Halil Ağa’ya tevcîh olunup emr-i şerîf ile gelip hâkimü’l-vakt tarafından benim kasr-ı yedime tenbîh olunmağla mezbûr Halil Ağa zabt edip ben kasr-ı yed eyledim meblâğ-ı merkūmdan ziyâde bir akçe ve bir habbe kabz etmedim ve meblâğ-ı mezbûru götürüp hazîne-i âmireye teslîm eyledim yedimde bir akçe ve bir habbe kalmamışdır deyü vech-i meşrûh üzere merkūm Halil Ağa emr-i şerîf ile gelip mukāta‘ât-ı merkūmeyi zabt eyleyip mersûm Mustafa Beşe’nin kasr-ı yedine tenbîh olunduğunu nâtık hüccet-i şer‘iyye ibrâz eyledikde müşârun-ileyh Mehmed Paşa hazretleri dahi mezbûr Mustafa Beşe’nin sene-i mesfûre mahsûlünden meblâğ-ı mezkûrdan ziyâde makbûzu olduğunu vech-i şer‘î üzere isbâta kādir olmayıp yemîn verilmesin taleb eyledikde merkūm Mustafa Beşe dahi sene-i mezbûrede Mart mahsûlünden ancak on dört bin akçe kabz edip ondan mâ‘adâ Mart mahsûlünden ve sâir mahsûlden bir akçe ve bir habbe kabz etmediğine yemîn billâhi te‘âlâ eyledikde mâ-vaka‘a bi’t-taleb ketb olundu.<br><br>Tahrîren fî-evâsıtı şehri Ramazâni’l-mübârek li-sene selâse ve selâsîn ve elf.<br><br>Şuhûdü’l-hâl: Umdetü’l-emâsil ve’l-akrân Mehmed Ağa muhzır-ı sadr-ı âlî, Ömer Ağa b. Mehmed Çavuş el-müteferrika eş-şehîr Bağdâdîzâde, Ahmed Ağa reîsü’l-muhzirîn, zahrü’l-kuzât Mevlânâ Ali Efendi, umdetü’l-ulemâ Ali Efendi b. Abdülhalim, Mevlânâ Abdullah Efendi el-müderris, Mustafa Beşe b. Çukadar, Ahmed Bey b. el-cündî, Mehmed Çavuş mellâh-ı hazret-i İbrahim Paşa, Mehmed Bey b. el-Hâc İbrahim er-râcil, Ahmed Ağa emîrü’l-ağnâm.</p>          <br><a title="Önceki sayfa" style="text-decoration:none" href="./ayrmetin.php?idno=39472"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39474"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b193"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o402"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>