﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 320<br>Hüküm no: 224<br>Orijinal metin no: [72a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmihan bt. Mustafa’nın azat ettiği cariyesi Sâliha bt. Abdullah’ın terekesi</b><br><br>Mahmiye-i İstanbul’da Şeyh Ferhad mahallesinde sâkin iken bundan akdem vefât eden Sâliha bt. Abdullah nâm hatunun verâseti usûbet-i nesebiye cihetinden hasran vârisesi olduğu lede’ş-şer‘-i enver zâhir ve müte‘ayyen olan İsmihan bt. el-Hâc Mustafa nâm hatun ba‘de’t-ta‘rîfi’ş-şer‘î meclis-i şer‘-i şerîf-i enverde müteveffât-ı mezbûrenin bi’l-emâne terekesine vâzı‘u’l-yed olan mahmiye-i mezbûrede mahalle-i mezbûre sükkânından Mahmud Efendi b. Bayram mahzarında ikrâr-ı tâm ve takrîr-i kelâm edip mu‘tekam mezbûre Sâliha Hatun mezbûr Mehmed Efendi’nin menzilinde sâkine iken müteveffât olup benden gayri vârisi ve terekesine müstehakk-ı âhar olmayıp cemî‘-i terekesi bana â’id olmuş iken mezbûr Mahmud Efendi bi-gayr-ı hakkın vaz‘-ı yed etmekle bundan akdem taleb ve da‘vâ sadedinde olduğumda beynimizde ba‘de’n-nizâ‘ müteveffât-ı mezkûrenin terekesinden bana iki sagīr tancere ve iki yemenî yorgan ve iki yastık ve iki minder ve iki köhne yan keçesi ve bir orta keçesi ve iki gömlek ve iki don ve bir küçük kürek ve bir çuka ferâce ve bir zıbun ve iki alaca kafta[n] ve bir peçe ve bir çarşeb ve iki çintiyân? ve bir anteri ve iki zıbun ve iki boğça ve bir serpûş ve bir köhne kuzu kürkü ve bir bakır sini teslîm ben dahi ahz u kabz etdiğimden mâ‘adâ müteveffât-ı mezbûrenin terekesinden dörder ayaklı bir çift inci küpe ve on üç guruş kıymetli bir sîm kuşak ve bir sîm ön kuşak ve beş sahan ve bir döşeğini sen bi-gayr-ı hak ahz eyledin deyü taleb ve da‘vâ etdiğimde ol dahi inkâr etmeğin müdde‘âmdan mezbûr Mahmud Efendi ile beş guruş üzerine sulh oldukda ben dahi sulh-i mezbûru kabûl ve bedel-i sulh olan beş guruşu yedinden bi’t-tamam ahz u kabz eyledim ba‘de’l-yevm müteveffât-ı mezbûrenin cüz’î ve küllî terekesine ve ziyâde müdde‘âma müte‘allika âmme-i da‘vâdan mezbûr Mahmud Efendi’nin ve zevcesi gāibetü ani’l-meclis Ayşe bt. Hasan nâm hatunun zimetlerin ibrâ-i âmm-ı kātı‘u’n-nizâ‘la ibrâ ve ıskāt eyledim dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fi’l-yevmi’s-sâmin ve’l-ışrîn min-Şevvali’l-mükerrem li-sene seb‘a ve mie ve elf.<br><br>Şuhûdü’l-hâl: Receb Efendi b. Musa, Hamal İbrahim b. Abdülgaffa[r], İsmail b. Mustafa, İbrahim Çelebi b. Ahmed, Mehmed Çelebi b. Ahmed, Receb b. Süleyman, Ali b. Bali, Ahmed b. Ahmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=28639"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28641"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b320"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o844"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>