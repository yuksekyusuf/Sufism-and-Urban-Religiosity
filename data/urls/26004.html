﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 903<br>Hüküm no: 1117<br>Orijinal metin no: [155b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>( ) kazasının 3.038,5 adet avarız hanesinin karşılığında her bir haneden 429’ar akçe kürekçi bedeli tahsiline dair ferman</b><br><br>Akzâ kuzâtü’l-Müslimîn evlâ vülâti’l-muvahhidîn ma‘denü’l-fazl ve’l-yakīn vârisü ulûmü’l-enbiyâ ve’l-mürselîn hüccetü’l-hakkı ale’l-halkı ecma‘în el-muhtassu bi-mezîd-i inayeti’l-meliki’l-mu‘în Mevlânâ İstanbul Kādısı ( ) -zîdet fezâ’iluhû- tevkī‘-i refî‘-i hümâyûn vâsıl olucak ma‘lûm ola ki kazâ-i mezbûrda vâki‘ üç bin otuz sekiz buçuk avârız hânelerinin bin yetmiş iki senesine mahsûb olmak üzere avârızları mukābelesinde kürekçi bedelleri tahsîli fermânım olmağla Hazîne-i âmiremden verilen mühürlü ve nişânlı mevkūfât defteri sûreti mûcebince ol mikdâr avârız hânelerinin her bir hânesinden dörder yüz yirmi dokuzar akçe kürekçi bedellerin ve Tersâne-i âmirem mühimmâtı için vakt ü zamanı ile cem‘ ve tahsîl etdirilmek fermânım olmuşdur buyurdum ki hükm-i şerîfimle ( ) vardıkda bu bâbda sâdır olan emrim üzere amel edip dahi kazâ-i mezbûrda vâki‘ ol mikdâr avârız hânelerinin târih-i mezbûra mahsûb olmak üzere her bir hânesinden vech-i meşrûh üzere tahsîli fermânım olan dörder yüz yirmi dokuzar akçe kürekçi bedeli akçelerin irsâl olunan mühürlü ve nişânlı mevkūfât defteri sûreti mûcebince Tersâne-i âmirem mühimmâtı için tahsîl ve Hazîne-i âmirem defterlerinde îrâd ve masraf olunup mevkūfât defterlerine kaydetdiresin ve bundan mâ‘adâ Tersâne-i âmirem harcı için her bir hâneden on beşer ve cem‘ eden mübâşirim cihet-i ma‘îşeti için onar akçe aldırıp bundan ziyâde bir akçe alınmaya ve aldırmayasın kesr-i defterden ve noksan-ı hâneden ve hilâf-ı emr u defter te‘addî ve tecâvüzden gāyet ihtirâz eyleyesin şöyle bilesin alâmet-i şerîfe i‘timâd kılasın.<br><br>Tahrîren fi’l-yevmi’s-sâlis ve’l-işrîn min-Şabani’l-mu‘azzam li-sene isneteyn ve seb‘în ve elf.<br><br>Be-makām-ı Kostantıniyyeti’l-mahmiye</p>          <br><a title="Önceki sayfa" style="text-decoration:none" href="./ayrmetin.php?idno=26003"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=26005"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b903"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o910"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>