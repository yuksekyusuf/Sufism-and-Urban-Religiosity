﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 52<br>Hüküm no: 11<br>Orijinal metin no: [3b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hoşnevâ Hatun bt. Abdullah’ın, Negir v. Yorgi’de alacağı olduğunu ispat ettiği</b><br><br>Husûs-ı âti’l-beyânı mahallinde ketb u terkīm için kıbel-i şer‘-i kavîmden âdem taleb olundukda küttâb-ı mahkemeden fahrü’l-kuzât Mevlânâ Abdurrahman Efendi irsâl olunup ol dahi zeyl-i kitâbda mastûrü’l-esâmî olan Müslimîn ile kasaba-i Beşiktaş’da Arab İskelesi’nde sâkin Yahya Beşe’nin menziline varup akd-i meclis-i şer‘ eyledikde merkūm Yahya’nın zevcesi işbu hâfızatü’l-kitâb Hoşnevâ Hatun bt. Abdullah meclis-i mezbûrda Arnavud nâm karyede sâkin Hallâcoğlu demekle ma‘rûf Negir? v. Yorgi nâm zimmî muvâcehesinde üzerine da‘vâ ve takrîr-i kelâm edüp [4a] zimmî-i mezbûr zimmetinde cihet-i karz-ı şer‘îden vâcibü’l-edâ ve lâzımü’l-kazâ fıddî râyic fi’l-vakt on dört bin akçe hakkım olduğunu huzûr-ı Müslimînde kirâren ve mirâren ikrâr u i‘tirâf etmiş iken vermekde muhâlefet ve nizâ‘ eder suâl olunup takrîri tahrîr ve ihkāk-ı hak olunması matlûbumdur deyicek gıbbe’s-suâl ve akībe’l-inkâr kasaba-i mezbûre sükkânından ve udûl-i Müslimînden Mehmed Beşe b. Ebûbekir er-râcil ve Ali Efendi b. Ahmed el-Müderris ve Kurd Çelebi b. Hayreddin nâm kimesneler li-ecli’ş-şehâde meclis-i şer‘a hâzırûn olup istişhâd olunduklarında fi’l-hakīka hâl minvâl-i muharrer üzeredir zimmî-i mezbûr müdde‘iye-i mezbûreden karz-ı şer‘îden vâcibü’l-edâ ve on dört bin akçe deynim vardır deyü kirâren ve mirâren ikrâr u i‘tirâf etmişdir biz bu husûsa şâhidleriz şehâdet dahi ederiz deyü edâ-i şehâdet-i şer‘iyye eylediklerinde gıbbe ri‘âyeti şerâiti’l-kabûl şehâdetleri hayyiz-i kabûlde vâkı‘a oldukdan sonra mûcebiyle [hükm?] aldıktan sonra mevlânâ-yı mezbûr hakīkat-i hâli mahallinde ketb u terkīm edüp ba‘dehû gelip meclis-i şer‘de alâ-vukū‘ihî ihbâr etmeğin ihbârı makbûle olmağın mâ-hüve’l-vâkı‘ bi’t-taleb ketb u terkīm olunup yedine def‘ u teslîm olundu ki vakt-i hâcetde kıyâs-ı mâ-cerâ ola.<br><br>Tahrîren fî-evâili Zilhicceti’ş-şerîfe li-sene ihdâ ve sittîn ve elf.<br><br>Şühûdü’l-hâl: Fahrü’l-akrân Mustafa Usta b. Abdullah, Mehmed Çelebi b. Şaban Bey, Mustafa Çelebi b. Mehmed, Mustafa Beşe b. Mehmed, el-Hâc Mahmudzâde İbrahim Çelebi, Ali Beşe b. Süleyman Serdâr ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10172"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10174"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b052"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o377"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>