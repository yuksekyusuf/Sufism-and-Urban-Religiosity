﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 60<br>Hüküm no: 13<br>Orijinal metin no: [4a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Borcundan dolayı hapiste bulunan Yasef v. İlya’nın salıverildiği</b><br><br>Mahmiye-i İstanbul’da Unkapanı hâricinde Balıkpazarı kurbünde sâkin olup hazır bi’l-meclis Mosi v. İlyas nâm Yahûdî’ye cihet-i şer‘iyeden yetmiş buçuk esedî guruş ve gāib ani’l-meclis Yani nâm zimmîye seksen dokuz guruş ve Kosti nâm zimmîye otuz sekiz guruş cem‘an yüz doksan yedi buçuk esedî guruş deyni için yüz günden beri izn-i hâkim ile sicn-i sultânîde habsolunan Yasef v. İlya nâm Yahûdî’nin iflâsı sâbit olursa habsden ıtlâk olunmak bâbında buyruldu-i şerîf vârid olmağın merkūm Yasef’den vech-i âtî üzre istihbâr-ı şer‘î sudûrundan sonra udûl-i Müslimînden olup sâlifü’z-zikr Balıkpazarı kurbünde sâkin Mehmed b. Abdurrahman ve diğer Mehmed Bey b. İbrahim ve Mehmed Çavuş b. Abdullah ve es-Seyyid Hasan Çelebi b. es-Seyyid Mahmud ve Musa b. Abdullah nâm kimesneler li-ecli’l-ihbâr meclis-i şer‘a hâzırûn olup fi’l-vâki‘ düyûn-ı mezbûresi için yüz günden beri sicn-i sultânîde mahbûs olan müstahber-i merkūm Yasef müflis ve mu‘dim ve fakīr olup üzerine lâbis olduğu eşyâsından gayrı ism-i mâl ıtlâk olunur şey’i ve bir habbesi olmayıp merkūm Yasef’in ısârı ma‘lûmumuzdur deyü her biri alâ-tarîkı’ş-şehâde merkūm Mosi muvâcehesinde haber verdiklerinden sonra medyûn-ı merkūm Yasef’in nefsine ve hîn-i mutâlebede meclis-i şer‘a ihzârına diğer Mosi v. Mordehay nâm Yahûdî emir ve kabûlü hâviye kefâlet-i sahîha ile kefîl olmağın kudret ve yesârı zâhir oluncaya değin merkūm Yasef habsden ıtlâk birle mâ-hüve’l-vâki‘ bi’t-taleb ketb olundu.<br><br>Fi’l-yevmi’l-işrîn min-Şevvali’l-mükerrem li-sene tis‘în ve elf.<br><br>Şuhûdü’l-hâl: Hüseyin Efendi b. Hasan, Abdülfettah Efendi b. Himmet, Mahmud Çelebi el-mukayyid, Mehmed Çelebi b. Haydar.</p>          <br><a title="Önceki sayfa" style="text-decoration:none" href="./ayrmetin.php?idno=41162"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41164"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b060"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o497"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>