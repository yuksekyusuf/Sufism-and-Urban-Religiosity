﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 669<br>Hüküm no: 713<br>Orijinal metin no: [109b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sultan Bayezid Vakfı mütevellisi Hacı Ebubekir tarafından Ankara Sancağı’nın İstanoz köyünün bin altmış altı senesi cibayetinin doksan bin akçeye Halil Bey’e verildiği</b><br><br>Vilâyet-i Anadolu’da Ilgun kazâsında vâki‘ Döğer nâm karyede sâkin bâ‘isü’l-kitâb Halil Bey b. Ebûbekir nâm kimesne meclis-i şer‘-i hatîr-i lâzimü’t-tevkīrde zümre-i teberdârândan el-Hâc Ebûbekir mahzarında üzerine takrîr-i da‘vâ edip mezbûr el-Hâc Ebûbekir vilâyet-i Amasya’da vâki‘ merhûm Sultân Bayezid Hân -aleyhi’r-rahmetü ve’l-gufrân- binâ eylediği câmi‘-i şerîf mütevellîsi olup evkāf-ı mezbûre tevâbi‘inden Ankara sancağında vâki‘ İstanoz nâm karyenin bin altmış altı senesi cibâyetini doksan bin akçeye maktû‘an verip otuz bin akçesini peşîn ile üzerime deruhde edip meblağ-ı mezbûru tamâmen yedimden ahz u kabz ettiğinden sonra def‘a-i uhrâda Amasya’da yirmi bin akçe dahi teslîm edip cem‘an mezbûr el-Hâc Ebûbekir’in yedinden elli bin akçe verip yedine hat ve hatemini müştemil temessük vermişdi el-hâletü hâzihî mezkûr cibâyetin bana tasarrufu müyesser olmayıp ancak bir ay zabtım olup ziyâde olmayıp Ahmed’e tevcîh olmağla meblağ-ı merkūm elli bin akçenin iki bin yedi yüz akçesini cibâyet-i mezbûre mahsûlünden [bir ay] istîfâ edip meblağ-ı bâkī kırk yedi bin üç yüz akçemi mezbûr el-Hâc Ebûbekir’den taleb ederim dedikde gıbbe’s-suâl mezbûr el-Hâc Ebûbekir cevâbında fi’l-hakīka sene-i mezbûrede cibâyet-i merkūmeyi müdde‘î-i mezbûr Halil Bey’e doksan bin akçeye deruhde ve ilzâm edip elli bin akçesini peşîn yedinden aldım deyu ikrâr ve yedine temessük dahi vermişidim lâkin meblağ-ı merkūm elli bin akçenin ancak yedinden otuz bin akçesini kabz edip meblağ-ı bâkī yirmi bin akçeyi alıp kabz etmedim deyu ikrârımda kâzibim dedikde el-mukarru lehü’l-mezbûr Halil Bey’e mukırr-ı mersûm el-Hâc Ebûbekir ikrârında kâzib olmayıp mezbûrun ikrâr ettiği da‘vâsında mubtil olmadığına yemîn teklîf olundukda ol dahi alâ vefki’l-mes’ûl yemîn billâhi’l-aliyyi’l-azîm etmeğin mûcibiyle ilzâm olunup mâ-vaka‘a [bi’t-taleb] ketb olundu tahrîren.<br><br>Şühûdü’l-hâl: Mustafa Ağa b. ( ) kethüdâ, Fahrü’l-kuzât İbrahim Efendi b. ( ), Ahmed Çelebi b. ( ) el-muhzır, Ali Efendi el-muhzır, Bayram Beşe b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=40991"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40993"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b669"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o803"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>