﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 57<br>Hüküm no: 19<br>Orijinal metin no: [6b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nifos köyü ahalisinden Kabasakal Boşko v. Uberoto’nun Davutpaşa Mahallesi ahalisinden Ali Beşe b. Hüseyin’e borcu bulunduğuna hükmolunduğu</b><br><br>Mahmiye-i İstanbul’da Davudpaşa mahallesinde sâkin işbu râfi‘u<<’s-sifr>>’l-kitâb Ali Beşe b. Hüseyin meclis-i şer‘-i şerîf-i enverde Havâss-ı Refî‘a kazâsına tâbi‘ Nifos nâm karyede mütemekkin iken bundan akdem hâlik olan Kabasakal Boşko v. Uberoto’nun zâhirde vâris-i ma‘rûfu olmayıp terekesi cânib-i Beytü’l-mâl’e âid olmağın karye-i mezbûrenin Beytü’l-mâlini kabza me’mûr olup tereke-i hâlik-i mersûma bi’l-emâne vâzı‘u’l-yed olan fahrü’l-akrân el-Hâc Mustafa Ağa b. Mehmed mahzarında üzerine da‘vâ ve takrîr-i kelâm edüp işbu yedimde olan deyn temessüğü nâtık olduğu üzere hâlik-i mersûm Kabasakal Boşko v. Uberoto v. Nikola zimmetinde cihet-i karzdan elli guruş hakkım olup hatta hâlik-i mersûm hâl-i hayatında ve kemâl-i sıhhatinde helâkinden üç ay mukaddem meblağ-ı mezbûr zimmetinde bana vâcibü’l-edâ deyni olduğunu huzûr-ı Müslimînde ikrâr ve işhâd edüp kable’l-edâ fevt olmağla terekesinden taleb ederim, suâl olunsun dedikde gıbbe’s-suâl ve’l-inkâr müdde‘î-i mersûmdan müdde‘âsını mübeyyine beyyine taleb olundukda udûl-i ahrâr-ı ricâl-i Müslimînden mahalle-i mezbûre sâkinlerinden es-Seyyid Mustafa b. Ebûbekir ve İbrahim Çelebi b. Osman nâm kimesneler li-ecli’ş-şehâde meclis-i şer‘a hâzırân olup isre’l-istişhâd, fi’l-hakīka işbu müdde‘î-i mesfûrun yedinde olan deyn temessüğü nâtık olduğu üzere hâlik-i mezbûr Kabasakal Boşko v. Uberoto v. Nikola zimmetinde cihet-i karzdan işbu müdde‘î-i mezbûr Ali Beşe’nin elli guruş hakkı olup hatta hâlik-i mersûm hâl-i hayatında helâkinden üç ay mukaddem meblağ-ı mezbûr elli guruş müdde‘î-i mezbûra zimmetinde vâcibü’l-edâ deyni olduğunu huzûrumuzda ikrâr ve bizi işhâd eyledi, biz bu husûsa bu vech üzere şâhidleriz; şehâdet dahi ederiz deyü her biri edâ-i şehâdet-i şer‘iye etdikde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi [7a] ‘ş-şer‘î mûcebiyle ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’l-işrîn min-Cumâdelâhire li-seneti seb‘a ve erba‘în ve miete ve elf.<br><br>Şuhûdü’l-hâl: Mustafa Efendi b. Hüseyin, Ahmed Efendi b. Mustafa Efendi, es-Seyyid Mehmed b. es-Seyyid Mustafa, el-Hâc Yusuf b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=16389"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16391"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b057"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o397"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>