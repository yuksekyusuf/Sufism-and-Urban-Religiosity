﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 359<br>Hüküm no: 401<br>Orijinal metin no: [58b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>es-Seyyid Salih’in boşandığı karısına olan borçlarını ve çocuğu doğuruncaya kadar da nafaka ödeyeceği</b><br><br>Mahrûse-i Galata tevâbi‘inden kasaba-i Kasımpaşa’da Yel değirmeni mahallesinde sâkine olup zâtı ta‘rîf-i şer‘î ile mu‘arrefe olan işbu râfi‘atü’l-vesîka Hadice bt. Ahmed nâm hâtun meclis-i şer‘de zevc-i mutallıkı es-Seyyid Salih b. es-Seyyid el-Hâc Ali mahzarında üzerine da‘vâ ve takrîr-i kelâm edip mezbûr es-Seyyid Salih ba‘de’l-yevm balıkcılık ve kayıkcılık eylersem benden zevcem mezbûre Hadice talâk-ı selâse ile mutallaka olsun deyü şart ve ta‘lîk edip ve şart-ı mezkûrun vukū‘u muvâcehesinde şer‘an sâbit olmağla ben mezbûrdan talâk-ı selâse ile mutallaka olmuş idim binâen alâ-zâlik mezbûrun zimmetinde mütekarrır ve ma‘kūdün-aleyh olan üç bin yüz akçe mehr-i mü’eccelimi taleb ederim suâl olunsun dedikde gıbbe’s-suâl mezbûr es-Seyyid Salih cevâbında hâl bi’l-cümle müdde‘iyye-i merkūme Hadice Hâtun’un ânifen takrîr eylediği minvâl-i muharrer üzere olduğu ikrâr ve i‘tirâf etmeğin mûcebiyle meblağ-ı mezbûr üç bin yüz akçeyi müdde‘iyye-i mezbûreye edâ ve teslîme mezbûr es-Seyyid Salih’e tenbîh <<birle mâ-hüve’l-vâkı‘ bi’l-ibtigā ketb o>> olundukdan sonra mezbûre Hadice Hâtun yine meclis-i mezkûrda mezbûr es-Seyyid Salih mahzarında i‘âde-i kelâm edip mezbûrun firâşından hâsıl hâlâ batnımda mevcûd hamlim olmağla vaz‘-ı haml edinceye değin benim için kadr-i kifâye nafaka bahâ farz ve takdîr olunmak matlûbumdur dedikde hâkim-i muvakkı‘-ı a‘le’l-kitâb -rafa‘a kadrahû mevlâhü’l-vahhâb- efendi hazretleri dahi tarafeynin rızâlarıyla mezbûre Hadice için vaz‘-ı haml edinceye değin târih-i kitâbdan beher yevm beşer para nafaka bahâ farz ve takdîr edip meblağ-ı mefrûz-ı merkūmu vaz‘-ı haml edinceye değin kendi nafaka vesâir levâzım-ı zarûriyyesine harc ve sarfa ve vakt-i zarûretde istidâneye ve ınde’z-zafer mezbûr es-Seyyid Salih üzerine rücû‘a mezbûre Hadice’ye izin verilmeğin mâ-vaka‘a bi’l-ibtigā ketb olundu.<br><br>Fi’l-yevmi’s-sâbi‘ aşer min-Saferi’l-hayr sene 1138.<br><br>Şuhûdü’l-hâl: İbrahim b. Muharrem, Halil Çelebi b. Mustafa, Baba Yusuf b. Abdullah, Mehmed b. Ahmed Bursalı, Süleyman b. Ahmed, Ayaspaşalı Mehmed, Ali b. Mustafa ve’s-sâbikūn. </p>          <br><a title="Önceki sayfa" style="text-decoration:none" href="./ayrmetin.php?idno=22139"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22141"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b359"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o423"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>