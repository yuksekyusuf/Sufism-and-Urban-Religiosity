﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 84<br>Hüküm no: 44<br>Orijinal metin no: [11a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Edirneli Hasan Beşe’nin Ahmed Usta’da olan alacağını aldığı</b><br><br>İkrâr-ı deyn.<br><br>Mahrûse-i Edirne mahallâtından Kasım Paşa-yı cedîd mahallesi sükkânından olup mahmiye-i İstanbul’da Ağakapısı’nda müsâfiren sâkin Hasan Beşe b. el-Hâc Mehmed nâm kimesne meclis-i şer‘-i şerîf-i enverde işbu râfi‘u’l-kitâb Ahmed Usta b. İbrahim nâm kimesne mahzarında ikrâr ve takrîr-i kelâm edip mezbûr Ahmed Usta zimmetinde cihet-i deyn-i şer‘îden iki yüz elli guruş hakkım olmağla meblağ-ı mezbûr iki yüz elli guruşu mezbûr Ahmed Usta tamamen bana def‘ ü teslîm eylediğinde ben dahi meblağ-ı mezbûru ahz u kabz eylediğimden sonra târih-i kitâba gelince sâir beynimizde cereyân eden hukūk-ı ma‘lûme ve mechûleye müte‘allika âmme-i da‘vâdan her birimiz âharın zimmetini ibrâ-i âmm-ı râfi‘u’l-hısâm ile ibrâ ve ıskāt eyledik dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sânî aşer min-Şevvali’l-mükerrem li-sene selâse ve erba‘în ve mie ve elf.<br><br>Şuhûdü’l-hâl: Kantarcıbaşı Ahmed b. Abdullah, Mestcibaşı Hasan b. Musa, Gecekuşu Kazzâzbaşı Mehmed b. Abdullah, Derzi Ali Çelebi b. Mustafa, Mehmed b. Osman, Sucukcu Hüseyin Çelebi b. İbrahim, Berber es-Seyyid Ahmed Çelebi b. es-Seyyid Mehmed, Attar Ahmed Çelebi b. Şa‘ban, Berber es-Seyyid Mehmed Çelebi b. es-Seyyid Ahmed, Kumkapılı Ahmed Efendi.</p>          <br><a title="Önceki sayfa" style="text-decoration:none" href="./ayrmetin.php?idno=5797"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5799"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b084"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o462"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>