﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 232<br>Hüküm no: 191<br>Orijinal metin no: [27b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Mehmed’in Kilitçi Safer v. Mikal’den alacağı olduğuna dair açtığı davada iddiasını ispat edemediği</b><br><br>Mahmiye-i İstanbul’da Uzun Çarşı kurbünde İbrahim Paşa mahallesi sükkânından el-Hâc Mehmed b. ( ) meclis-i şer‘-i hatîr-i lâzimü’t-tevkīrde kilidci tâifesinden hâmilü hâze’l-kitâb Safer v. Mikal nâm zimmî muvâcehesinde üzerine da‘vâ ve takrîr-i kelâm edip merkūm Safer’e fâidesi beynimizde nısf olmak üzere malımdan ve yedimden on sekiz bin râyic [fi’l]-vakt akçe def‘ ve teslîm edip merkūm Safer dahi ba‘de’l-kabz altı sene i‘mâl ve sinîn-i merkūmeden hâsıl olan fâidenin nısfı bana teslîm ettiğinden mâ‘adâ asl-ı mâl-ı merkūmdan dahi on üç bin akçeyi bana def‘ ve teslîm edip meblağ-ı bâkī beş bin akçem yedinde kalmışdır hâlâ taleb ederim [suâl] olunsun dedikde gıbbe’s-suâl merkūm Safer cevâbında fi’l-hakīka minvâl-i muharrer üzere meblağ-ı mezbûru merkūm el-Hâc Mehmed’den ahz u kabz edip sinîn-i merkūmede i‘mâl ve hâsıl olan fâidenin nısfı kendiye teslîmimden mâ‘adâ asl-ı mâl-ı merkūmu dahi tamâmen kendiye teslîm etmişken merkūm el-Hâc Mehmed meblağ-ı mezbûru vech-i muharrer üzere kabzını inkâr ile beynimizde nizâ‘-ı küllî vukū‘undan sonra muslihûn tavassut edip merkūm el-Hâc Mehmed ile beni bin râyic [fi’l]-vakt akçe üzerine sulh ve ben dahi kabûl edip bedel-i sulh olan meblağ-ı mezbûru merkūm el-Hâc Mehmed’e def‘ ve teslîm edip ol dahi ahz u kabz ve husûs-ı mezbûra müte‘allika âmme-i de‘âvîden zimmetimi ibrâ-i âmm-ı kātı‘u’n-nizâ‘la ibrâ ve ıskāt eyledi deyu def‘le mukābile edicek gıbbe’l-istintâk ve’l-inkâr merkūm Safer’den def‘-i meşrûhunu mübeyyine beyyine taleb olundukda udûl-i Müslimînden olup mahmiye-i mezbûrede Molla Hüsrev mahallesinde sâkin es-Seyyid Receb Çelebi b. es-Seyyid Pîrî ve Çukur mahallesinde sâkin Ömer Beşe b. el-Hâc Mehmed nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka merkūm el-Hâc Mehmed ile merkūm Safer beynlerinde meblağ-ı mezbûra müte‘allika nizâ‘ vâki‘ oldukda beynlerine muslihûn tavassut edip husûs-ı mezbûrdan merkūm el-Hâc Mehmed ile mezbûr Safer’i meblağ-ı mezbûr bin akçe üzerine sulh eylediklerinde mezbûr el-Hâc Mehmed dahi sulh-ı mezbûru kabûl ve bedel-i mezbûru yedinden kabz edip husûs-ı mezbûra müte‘allika da‘vâdan merkūm el-Hâc Mehmed mezbûr Safer’in zimmetini ibrâ-i âmm-ı kātı‘u’n-nizâ‘la ibrâ ve ıskāt eyledi biz bu husûsa bu vech üzere şâhidleriz şehâdet dahi ederiz deyu herbiri edâ-i şehâdet-i şer‘iyye eylediklerinde gıbbe ri‘âyeti şerâiti’l-kabûl şehâdetleri makbûle olup mûcib iyle müdde‘î-i mezbûr el-Hâc Mehmed bî-vech mu‘ârazadan men‘ olunup mâ-vaka‘a bi’t-taleb ketb olundu.<br><br>Tahrîren fi’l-yevmi’l-âşir min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Salih Efendi b. Salih, Mustafa Efendi b. Muharrem, Mehmed Efendi b. Veli Efendi, Ahmed Efendi b. Mehmed Efendi, İsa Bey b. Mehmed, İsa Bey b. Ahmed, el-Hâc Ca‘fer b. Abdullah, Osman Beşe çukadâr ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40469"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40471"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b232"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o885"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>