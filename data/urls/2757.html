﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 366<br>Hüküm no: 439<br>Orijinal metin no: [83a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Şaban Çelebi’nin varisleri terekesini kabul etmediğinden borçlarını ödemek üzere bir vasi tayin olunarak emlâk ve eşyasının satılması</b><br><br>Mahrûse-i Galata muzâfâtından kasaba-i Kasımpaşa’da Kādı Mehmed Efendi mahallesi ahâlîsinden olup bundan akdem düyûnu terekesinden ezyed olduğu halde vefât [eden] Şa‘bân Çelebi b. el-Hâc Osman’ın veresesi terekesini kabz ve düyûnunu edâdan imtinâ‘ etmekle müteveffâ-yı mezbûrun terekesini kabz ve bey‘e ve semenini guremâsı beyninde tevzî‘a taraf-ı şer‘den kayyûm nasb u ta‘yîn olunan Ayşe Hatun bt. Mustafa tarafından husûs-ı âti’l-beyâna vekîl olup vekâleti bimâ-hüve tarîkı’s-sübût şer‘an sâbite olan işbu râfi‘ü’l-kitâb Mehmed Bey b. Hüseyin nâm kimesne dîvân-ı kāimmakām-ı hazret-i sadrazamîde akd olunan meclis-i şer‘-i şerîfde deryâ beylerinden Şa‘bân Bey b. Abdullah nâm kimesne mahzarında üzerine da‘vâ ve takrîr-i kelâm edip müteveffâ-yı mezbûrun terekesinden olup mahalle-i mezbûrede vâki‘ bir tarafdan tarîk-i âm ve bir tarafdan mezbûre Ayşe Hatun mülkü ve bir tarafdan ba‘zan <<mahalle-i mezbûre>> Karaca Memi mülkü ve ba‘zan ( ) nâm kimesne tasarrufunda olan vakıf menzil ve bir tarafdan Teknecizâde demekle ma‘rûf ( ) nâm kimesne mülkü ile mahdûd dahilen ve hâricen fevkānî ve tahtânî büyût-ı adîde ve bahçeyi müştemil menzili cümle tevâbi‘ ve levâhıkı ile târîh-i kitâbdan iki sene mukaddem mezbûr Şa‘bân Bey’e tarafeynden îcâb ve kabûlü hâvî şurût-ı müfsideden ârî bey‘-i batt-ı kat‘î ile bin iki yüz esedî guruşa bey‘ ve teslîm, mezbûr Şa‘bân Bey dahi iştirâ ve tesellüm etdikden sonra semen-i mezbûrun altı yüz esedî guruşunu bana edâ ve teslîm, ben dahi ahz u kabz edip bâkī altı yüz esedî guruşu zimmetinde kalmış idi, suâl olunup meblağ-ı bâkī-i mezbûrun mezbûr Şa‘bân Bey’den alıverilmesi matlûbumdur dedikde gıbbe’s-suâl, Mezbûr Şa‘bân Bey cevâbında menzil-i mahdûd-ı mezbûru müdde‘î-i mezbûrdan semen-i mezbûr bin iki yüz esedî guruşa iştirâ ve tesellüm ve semeninden altı yüz esedî guruşunu edâ edip bâkī altı yüz esedî guruşu zimmetimde deynimdir dedikde mûcebince meblağ-ı bâkī-i mezbûru müdde‘î-i mezbûra edâya mezbûr Şa‘bân Bey’e tenbîh olunmağın mâ-vaka‘a bi’t-taleb ketb olundu.<br><br>Fî 13 min-Şa‘bâni’l-mu‘azzam sene 1081.<br><br>Şuhûdü’l-hâl: Zahru erbâbi’t-tahrîr ve’l-kalem Abdüllatif Efendi tezkireci-yi sânî, fahrü’l-eşbâh Hüseyin Ağa kethüdâ-yı hazret efendi, zahrü’l-akrân Mehmed Ağa Ser-Çavuşân, fahrü’l-akrân Mehmed Çelebi eş-şehîr bi-Arabzâde.</p>          <br><a title="Önceki sayfa" style="text-decoration:none" href="./ayrmetin.php?idno=2756"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2758"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b366"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o541"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>