﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 341<br>Hüküm no: 289<br>Orijinal metin no: [56a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hanım bt. Abdullah’ın, yarısına tasarruf ettiği tütüncü gediğini ortağı Kukas v. Atam’a sattığı</b><br><br>Tütüncü mübâya‘ası ve semenini edâya ta‘ahhüd<br><br>Ma‘rûz<br><br>Sahibe-i arzuhâl mu‘arrefetü’z-zât Âişe Hanım bt. Ahmed meclis-i şer‘-i münîrde tütüncü esnâfından derûn-ı arzuhâlde ismi mezkûr Kukas v. Atam zimmî muvâcehesinde esnâf-ı merkūme kethudâsı Osman Ağa ve vekîli es-Seyyid el-Hâc Mustafa Ağa ve yazıcısı es-Seyyid Mehmed Nuri Efendi ve yiğitbaşısı Molla Osman ve sâirleri ile mersûm Kukas zimmînin li-ebeveyn er karındaşı Ohannes zimmî hazır oldukları hâlde takrîr-i kelâm edip hâmiş-i arzuhâlde mastûr ma‘den kaleminden muhrec sûret ve İstanbul Mahkemesi sicillinden muhrec hüccet kayıdları nâtık olduğu üzre İstanbul’da Mahmud Paşa Çarşısı başında Yıldız Hânı tahtında bezci dükkânı ittisâlinde kâin kalem-i mezbûrda Mustafa Ağa ismine mukayyed ve taht-ı nizâma dâhil ve mu‘teber bir bâb kârgir tütüncü dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin nısf-ı şâyi‘-i hâzır-ı mersûm Ohannes zimmîden müşterâ benim ve nısf-ı şâyi‘-i âharı dahi mersûm Kukas zimmînin tedâvül-i eydî ile bâ-hüccet-i şer‘iye iştirâken ve şayi‘an yedimizde emvâlimiz olmağla hâlâ ben ber-vech-i muharrer mâlike olduğum nısf hisse-i şâyi‘a-i mezkûremi tarafeynden bi’l-îcâb ve’l-kabûl bâtten ve sahîhan bi-safkatin vâhidetin şerîkim mersûm Kukas zimmîye iki bin guruşa bey‘ ve temlîk ve vech-i lâyıkı üzre teslîm ve dükkân-ı mezkûra mersûmun hissesinde bi-şartı’r-rücû‘ emriyle mâlımdan masrûfum olan altı yüz yetmiş guruş müdde‘âmdan dahi bi’t-tav‘ ve’r-rızâ beş yüz guruş üzerine sulh olduğumda ol dahi ber-vech-i muharrer iştirâ ve temellük ve tesellüm ve sulh-ı mezkûru dahi kabûl etmekle semen ve bedel-i mezkûrdan mâ‘adâ bey‘-ı mezkûrun tağrîr ve gabnine ve ziyâde masrûf müdde‘âsına ve bi’l-cümle husûs-ı mezkûra müte‘allika âmme-i da‘vâdan tarafeynden her birimiz âharın zimmetini ibrâ-i âm ile kabûlü hâvî ibrâ ve ıskāt eyledik deyü mukırre-i mezbûre Âişe Hanım’ın bi’l-cümle takrîr-i meşrûhunu mersûm Kukas zimmî tasdîk ve semen ve bedel cem‘an iki bin beş yüz guruş zimmetinde mezbûre Âişe Hanım’a sahîhan deyni olduğunu ikrâr ve i‘tirâf ve çend-rûz zarfında edâya ta‘ahhüd eylediği İstanbul Mahkemesi’nden huzûr.<br><br>Fî 7 Ş sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33715"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33717"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b341"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o565"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>