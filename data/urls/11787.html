﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 517<br>Hüküm no: 456<br>Orijinal metin no: [149b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>El-Hac Hasan mahallesinden Ayşe Hatun’un kocasından intikal eden Medine-i Münevvere Evkafı’na ait evin tasarruf hakkını annesi Emine Hatun bt. Mehmed’e satması</b><br><br>Dârü’s-saltanati’s-seniyye Kostantıniyyeti’l-mahmiye’de el-Hâc Hasan mahallesinde sâkin iken vefât eden Ebubekir Efendi b. Davud’un sulbiye kebîre kızı fahrü’l-muhadderât Âişe Hatun tarafından husûs-ı âti’l-beyâna vekîl olup vekâleti hasm-ı şer‘-i câhid mahzarında mezbûreyi ma‘rifet-i şer‘iyye ile ârifân olan Mehmed Çelebi b. Osman ve Mustafa b. Ahmed nâm kimesneler şehâdetleriyle sâbite olan zevci Mustafa Efendi b. el-Hâc Hasan el-Müderris meclis-i şer‘de işbu râfi‘atü’l-kitâb müvekkile-i mezbûrenin vâlidesi Emine Hatun bt. Mehmed muvâcehesinde bi’l-vekâle ikrâr ve takrîr-i kelâm edip Medîne-i Münevvere -sallallâhü te‘âlâ alâ-münevvirihâ- Evkāfı’ndan olup mahalle-i merkūmede vâki‘ bir tarafı Ahmed Çelebi b. Abdi mülkü ve bir tarafı Muslihiddin Vakfı ve bir tarafı kâfirin binâ ve bir tarafı tarîk-i âm ile mahdûd fevkānî ve tahtânî evleri ve bi’r-i mâ’î ve kenîf ve muhavvatayı müştemil olan vakf menzilin icâre-i mu‘accele ve müeccele ile hakk-ı tasarrufu müteveffâ-yı merkūm Ebubekir Efendi yedinde olup ba‘de vefâtihî bi-hasebi’l-kānûn menzil-i mezkûrun hakk-ı tasarrufu müvekkilem mezbûre Âişe Hatun’a intikāl etmekle müvekkilem mezbûre dahi menzil-i mezkûrun hakk-ı tasarrufunu vakf-ı mersûm mütevellîsi ma‘rifetiyle mesfûre Emine Hatun’a tefvîz edip ol dahi tefevvüz ve kabûl ettiğinden sonra mesfûre Emine Hatun dahi mukābele-i tefvîzde müteveffâ-yı merkūmun yirmi bin akçe düyûn-ı müsbitesini edâya müte‘ahhid oldu dedikde gıbbe’t-tasdîk mâ-hüve’l-vâkı‘ gıbbe’t-taleb ketb olundu.<br><br>Hurrire fî-evâhiri Cemâziyelâhire sene 1037<br><br>Şühûdü’l-hâl: Kıdvetü’l-mevâliyi’l-izâm İbrahim Efendi b. Halil, Selim Bey b. Abdi el-cündî, Ahmed Beşe b. Mehmed er-râcil, Mustafa Çelebi b. Osman, Mustafa Beşe b. Mahmud er-râcil, Sinan Efendi el-kādî, Osman Beşe b. Nimet er-râcil, Ali Bey b. Abdullah el-bevvâb ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11786"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11788"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b517"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o677"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>