﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 182<br>Hüküm no: 200<br>Orijinal metin no: [41b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Demirci taifesinden Todori v. Ağya’nın Divriği kazası Kesme köyündeki tarlasının tasarruf hakkını Mardoros ve Delek v. Kirakoz’a satması</b><br><br>Demirci tâifesinden To[dori] v. Ağya nâm zimmî meclis-i şer‘[‘-i] şerîfde ve mahfil-i dîn-i münîf-i ez[herde] yine tâife-i mezbûreden bâ‘isü hâze’s-sifr Mardoros ve Delek v. Kirakoz nâm zimmîler muvâcehesinde ikrâr ve tak[rîr-i kelâm] edip tefvîz-i câ’i’z-zikr sudûruna değin taht-ı tasarrufumda olup vilâ[yet-i] Anadolu’da Divriği kazâsına tâbi‘ Kesme nâm karye sınırı dâhilinde vâki‘ bir taraf[dan] Panos tarlası ve bir tarafdan Ariton tarlası ve bir tarafdan Haçik tarlası ve bir tarafdan hark ile mahdûd bir kıt‘a tarlamın hakk-ı tasarrufunu sâhib-i arz ma‘rifetiyle mezbûrân Mardoros ve Delek nâm zimmîlere on se[kiz] guruş bedel mukābelesinde ferâğ ve tefvîz onlar dahi ale’l-iştirâki’s-seviy tefevvüz ve kabûl eylediklerinden sonra bedel-i ferâğ olan meblağ-ı mezbûr on sekiz guruşu mezbûrân Mardoros ve Delek yedlerinden tamâmen ahz u kabz eyledim, ba‘de’l-yevm mârru’z-zikr tarlamı mahallinde zabt u tasarrufa mezbûrân Mardoros ve Delek’i taslît eyledim, keyfe mâ yeşâ’ân ve yahtârân mutasarrıf olsunlar dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer min-Muharremi’l-harâm li-sene mi’e ve elf.<br><br>Şuhûdü’l-hâl: İbrahim Çelebi b. Ahmed, Siyavuş Bey b. Abdullah, Ali Çelebi b. Bâli, Ebûbekir b. Hüseyin, Mehmed b. İbrahim, Begos v. Sahak, Penker v. Mıgırdıç, Vartan v. Toros.</p>          <br><a title="Önceki sayfa" style="text-decoration:none" href="./ayrmetin.php?idno=28224"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28226"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b182"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o358"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>