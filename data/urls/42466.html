﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 304<br>Hüküm no: 360<br>Orijinal metin no: [71b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa’nın, şirket ortağı (şirket-i inan) Abdullah aleyhindeki alacak davasında haksız olması</b><br><br>Derûn-ı arzuhâlde mezkûrü’l-ism Mustafa mahfil-i şer‘iyyâtda sâhib-i arzuhâl el-Hâc Abdullah muvâcehesinde mezbûr el-Hâc Abdullah ile bin yüz altmış dokuz senesinde akd-i şirket-i inân edip mâl-ı şirketimiz ile Abaza diyârına varıp çimşir iştirâ ve İstanbul’a getirip âhara ba‘de’l-bey‘ fesh-i akd-i şirket edip her birimiz asl-ı sermâyemizi tamâmen ahz ve altı yüz guruş fâide hâsıla olmağla benim hisseme iktizâ eden üç yüz guruşu bana vermeyip kendi masârıfına sarfla istihlâk etmekle meblağ-ı mezbûru mezbûr el-Hâc Abdullah’dan hâlâ taleb ederim deyü da‘vâ etdikde mezbûr el-Hâc Abdullah fâideyi inkârından mâ‘adâ müdde‘î-i mezbûr Mustafa’ya cihet-i karz-ı şer‘îden bâ-i‘lâm-ı şer‘î mahkûmün-bih üç yüz guruş deynim olmağla meblağ-ı mezbûru târîh-i i‘lâmdan beş gün mukaddem Ağakapısı’nda kendüye tamâmen def‘ ü teslîm, ol dahi yedimden ba‘de’l-ahz benim yed ve zimmetimde bir akçe hakkı kalmadığını takrîr ve târîh-i merkūma gelince âmme-i da‘vâdan benim zimmetimi ibrâ-i âm ile ibrâ ve iskāt etmişidi deyü muahhar târîhiyle ba‘de’d-def‘ ve’l-inkâr mezbûr el-Hâc Abdullah ber-vech-i âtî def‘ini Mumcu Hasan Beşe b. Ali ve İbrahim Beşe b. İsmail nâm şâhidân-ı mu‘addilân şehâdetleriyle muvâcehesinde vech-i şer‘î üzere isbât etmeğin mûcebiyle mezbûr Mustafa Beşe’ye bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 22 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42465"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42467"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b304"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o544"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>