﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 146<br>Hüküm no: 101<br>Orijinal metin no: [15a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bazergân mahallesinden vefat eden Fatma bt. Ahmed’in vârislerinin terekenin paylaşılması konusunda anlaşarak birbirlerinin zimmetlerini ibra etmeleri</b><br><br>Mîrâsdan ibrâ<br><br>Mahmiye-i İslâmbol’da Koca Mustafa Paşa kurbünde Bâzergân mahallesinde sâkine iken bundan akdem fevt olan Fatıma bt. Ahmed nâm hatunun verâseti zevc-i metrûkü Hasan Ağa b. İsmail nâm kimesne ile vâlidesi Emine bt. Abdullah nâm hatuna ve li-ebeveyn er karındaşları Mustafa ve Ali nâm kimesnelere münhasıra ve mesele-i mîrâsları altı sehm i‘tibârıyla üç sehmi vâlidesi mezbûre Emine Hatun’a ve birer sehmden iki sehmi mezbûrân Mustafa ve Ali’ye isâbeti tahakkukundan sonra zâtı vech-i şer‘î üzere mu‘arrefe olan mezbûre Emine Hatun meclis-i şer‘-i şerîf-i enverde müteveffât-ı mezbûre Fatıma Hatun’un terekesine bi’l-verâse vâzı‘ü’l-yed olan dâmâdı işbu bâ‘isü’l-vesîka mezbûr Hasan Ağa mahzarında ikrâr ve takrîr-i kelâm edip kızım mûrisim müteveffât-ı mezbûre Fatıma Hatun’un mezbûr Hasan Ağa zimmetinde ma‘kūdun-aleyh olan otuz guruş mehr-i müecceli ile sâir terekesine mezbûr Hasan Ağa bi’l-verâse vâzı‘ü’l-yed olmağla tereke-i müteveffât-ı mezbûreden i‘tibâr-ı merkūm üzere bana isâbet eden südüs hisse-i irsiyemi dâmâdım mezbûr Hasan Ağa’dan ben bu esnâda taleb ve da‘vâ eylediğimde ol dahi cevâbında zevcem müteveffât-ı mezbûre Fatıma Hatun hâl-i hayatında mehr-i mezkûr otuz guruşu bana hibe ve temlik ve sâir eşyâ-i ma‘lûmesini semen-i ma‘lûma bâ-hüccet-i şer‘iye bana bey‘ ü temlik ve semeninden zimmetimi ibrâ etmekle ben dahi ber-vech-i muharrer ittihâb ve iştirâ ve temellük ve kabûl etmiş idim deyü beni def‘e tesaddî ve bu vechile beynimizde münâza‘a vâkı‘a olmuşdu. El-hâletü hâzihî beynimize muslihûn tavassutuyla dâmâdım mezbûr Hasan Ağa def‘an li’n-nizâ‘ bana mâlından teberru‘an on üç guruş def‘ ü teslîm eylediğinde ben dahi yedinden tamamen ahz ü kabz edip kızım mûrisem müteveffât-ı mezbûrenin mehr-i mezkûruna ve tereke-i sâiresine ve bi’l-cümle hukūk-ı mîrâsa müte‘allika âmme-i de‘âvî ve kâffe-i mutâlebâtdan dâmâdım mezbûr Hasan Ağa’nın zimmetini ibrâ-i âm ile ibrâ ve ıskāt eylediğimde ol dahi bana medfû‘u olan meblağ-ı merkūm on üç guruşa müte‘allika âmme-i de‘âvîden benim zimmetimi ibrâ ve ıskāt edip herbirimiz ber-minvâl-i muharrer âharın ibrâsını kabûl eyledik dedikde gıbbe’t-tasdîk.<br><br>Fî 26 min-Za sene 1196<br><br>Şühûdü’l-hâl: İmâm es-Seyyid Hüseyin Efendi b. es-Seyyid el-Hâc Hasan, Müezzin es-Seyyid Abdülaziz Efendi b. es-Seyyid eş-Şeyh Ahmed Nureddin, Mustafa Ağa b. el-Hâc Ahmed, Mehmed Ağa b. Hasan, Hüseyin Ağa b. İsmail, es-Seyyid Mehmed b. es-Seyyid Ali, Hacı Hasan b. Osman, Molla Mehmed [b.] Mustafa, Salih b. Halil, Molla Ali b. Halil ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10643"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10645"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b146"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o682"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>