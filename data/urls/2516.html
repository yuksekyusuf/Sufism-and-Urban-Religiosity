﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 203<br>Hüküm no: 198<br>Orijinal metin no: [41a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saliha Hatun’un Çerkez asıllı kölesi Ali’yi azat etmesi</b><br><br>Husûs-ı âti’l-beyânın mahallinde tahrîri iltimâs olunmağın savb-ı şer‘-i şerîfe-i garrâdan Mevlânâ İbrahim Efendi b. eş-Şeyh Hızır irsâl olunup ol dahi umdetü’l-emâsil ve’l-akrân Hüseyin Ağa b. Mehmed’in Dârü’l-hilâfeti’l-aliyye Kostantıniyyetü’l-mahmiyede merhûm sultan Mehmed Hân -aleyhi’r-rahmetü ve’l-gufrân- hazretlerinin câmi‘-i şerîfi kurbünde Mustafa Ağa mahallesinde vâki‘ menziline varıp zeyl-i rakīmde muharrerü’l-esâmî olan Müslimîn huzûrunda akd-i meclis-i [41b] şer‘-i şerîf etdikde câmi‘-i mezbûr kurbünde İskenderpaşa mahallesinde sâkin iken bundan akdem vefât eden umdetü’l-ümerâi’l-kirâm merhûm Mahmud Bey b. Süleyman Ağa’nın vâlidesi ve hasren vârisesi umdetü’l-muhadderât zübtedü’l-muvakkarât Saliha bt. Ali Çavuş nâm hatun tarafından husûs-ı âti’l-beyâna vekîl olup vekâleti zâtını ma‘rifet-i şer‘iyye ile ârifân sâlifü’z-zikr Mustafa Bey mahallesinde sâkin el-Hâc İbrahim Beşe b. Abdullah ve Ahmed Efendi b. Hızır nâm kimesneler şehâdetleri ile şer‘an sâbite olan mûmâ-ileyh Hüseyin Ağa meclis-i ma‘kūd-ı mezbûrda bi’l-vekâle ikrâr ve takrîr-i kelâm edip müvekkilem mûmâ-ileyhâ Saliha Hatun tereke-i müteveffâ-yı mezbûrdan olmağla kendüye rıkkını mu‘terife olan orta boylu kara kaşlı kara gözlü Çerkesiyyü’l-asl bâ‘isü hâze’l-kitâb Ali b. Abdülvahab nâm abd-ı memlûkünü hasbeten li’llâhi’l-aliyyi’l-azîm ve taleben li-merzâti’r-rabbi’r-rahîm ve hereben min-ikābihi’l-elîm yevme yestazillü’l-mer’ü tahte zılli sadakātihî malından tahrîr ü i‘tâk ve zümre-i ahrâr-ı asliyyîne idrâc ü ilhâk eyledi, min-ba‘d mevsûf-ı mezbûr sâir ahrâr-ı asliyyîn gibi hür olup üzerinde velâ-yı şer‘îden gayrı müvekkilemin hakkı kalmadı dediğini mevlânâ-yı mezbûr mahallinde tahrîr, ba‘dehû ma‘an irsâl olunan Mustafa Çelebi b. el-Hâc Ahmed ve Abdullah Çelebi b. Abdülmennan ile meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâmin min-Recebi’l-ferd li-sene ihdâ ve semânîn ve elf.<br><br>Şuhûdü’l-hâl: Fahrü’l-akrân İbrahim Ağa ez-za‘îm, zahrü’l-emsâl Şehrî Mehmed Çelebi b. Hasan, Kalenderî Mehmed Çelebi b. Abdullah, Hasan Çelebi b. Abdülmennan, Ali Çelebi b. Abdullah, Mustafa Çelebi el-kayyûm, Mustafa Ağa b. Mehmed, Mustafa Ağa b. Mehmed, Mehmed Ağa b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=2515"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2517"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b203"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o583"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>