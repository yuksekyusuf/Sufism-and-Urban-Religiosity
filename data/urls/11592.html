﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 311<br>Hüküm no: 261<br>Orijinal metin no: [82a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Harameyn vakfından olup Akçakızanlık’ta harap durumda olan evin Ali Efendi tarafından kiralandığı</b><br><br>Bi’l-fi‘il Haremeyn mütevellîsi Veli Bey b. Abdülmennan nâm bevvâb meclis-i şer‘de bâ‘isü’l-kitâb Ali Efendi b. ( ) nâm kādı mahzarında bi’t-tevliye ikrâr ve takrîr-i kelâm edip vakf-ı mezbûrdan vilâyet-i Rumeli’nde Akçakızanlık nâm kasabada vâki‘ bir tarafı Debbâğ Ahmed mutasarrıf olduğu mukāta‘alı arsaya ve bir tarafı vakf âsiyâba muttasıl mer‘âya ve bir tarafı Şabanlı el-Hâc Mustafa mutasarrıf olduğu mukāta‘alı arsaya ve bir tarafı tarîk-i âm ile mahdûd tahmînen on iki dönüm arz-ı hâliyesi olan harâba müşrif bir kulle ve iki bâb tahtânî beyt müddet-i medîd mu‘attal ve hâlî kalıp îcârı min-külli vech vakfa enfa‘ olmağın zikr olunan kuleyi ve iki beyti bi-cümleti’t-tevâbi‘ ve’l-levâhık yevmî birer akçe icâre-i müeccele ve sekiz yüz akçe icâre-i mu‘accele ve lâzım gelen imâret ve meremmeti ve müceddeden binâsı mu‘accelesine mahsûb olmak üzere müşârun-ileyh Ali Efendi’ye târîh-i kitâbdan tevliyetim hasebi ile îcâr ve teslîm eyledim ol dahi vech-i meşrûh üzere istîcâr ve kabûl ettikden sonra icâre-i mu‘accelesi olan meblağ-ı mezbûr sekiz yüz fıddî Osmânî nakd-i râyic fi’l-vakt akçeyi yedinden vakıf için bi’t-tamâm alıp kabz eyledim vech-i meşrûh üzere kulle-i merkūmenin lâzım gelen mevâzi‘i imâret ve meremmet ve müceddeden ihdâs edeceği ebniyesi ve iki bâb beytin dahi imâret ve meremmetine mu‘accelesine mahsûb olmak üzere izin verdim. Ba‘de’l-yevm ta‘yîn olunan yevmî bir akçe icâre-i müeccelisini sâl be-sâl cânib-i vakfa edâ eyleye. Hâricden kimesne mâni‘ olmayıp keyfe mâ yeşâ sâir emsâli gibi mutasarrıf olsun dedikde mütevellî-i merkūmu ikrâr-ı meşrûhunda müste’cir-i merkūm Ali Efendi vicâhen tasdîk etmeğin mâ-vaka‘a kayd olundu.<br><br>Fî-gurreti Recebi’l-ferd li-sene seb‘a ve ışrîn ve elf.<br><br>Şühûdü’l-hâl: Ali Bey b. ( ) el-bevvâb, Hasan Çelebi b. ( ) Mehmed Bey b. Gazanfer, Hasan Efendi b. ( ) el-bevvâb, Şaban b. Receb.</p>          <br><a title="Önceki sayfa" style="text-decoration:none" href="./ayrmetin.php?idno=11591"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11593"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b311"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o745"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>