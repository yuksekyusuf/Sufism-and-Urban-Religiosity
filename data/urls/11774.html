﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 492<br>Hüküm no: 443<br>Orijinal metin no: [140a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>II. Osman’ın Halîfesi Abbas Ağa’nın es-Seyyid Ömer mahallesinde hayrına yaptırdığı çeşmeye su getirmesi</b><br><br>El-emru kemâ cerâ ve eş-şe’nu alâ-mâ-yürâ harrerehû efkarü’l-verâ İbrahim b. Süleyman el-müevellâ-hilâfeten bi-medîneti Ebî Eyyüb Ensârî -afâ anhüme’r-rabbü’l-bârî-<br><br>Merhûm Sultân Osman Hân hazretlerinin sâbıkā halîfesi olan sâhibü’l-izzi ve’t-temkîn mukarrebü’l-mülûk ve’s-selâtîn Abbas Ağa tarafından husûs-ı âti’l-beyâna vekîl olup nehc-i ta‘bîr-i mer‘î üzere vekâleti sâbite olan fahrü’l-emâcid ve’l-ekârim Mustafa Ağa b. Abdüddâim meclis-i şer‘-i şerîf-i şâmihü’l-erkân ve mahfil-i dîn-i münîf-i râsihü’l-bünyânda sevk-i kelâm edip müvekkil-i müşârun-ileyh Abbas Ağa’nın mahmiye-i İstanbul’da es-Seyyid Ömer mahallesinde Küçük Hamâm kurbünde tarîk-i Müslimîne hasbeten lillâh inşâ buyurdukları çeşme-i latîfelerine icrâ için Havâss-ı Aliyye kazâsına tâbi‘ Davud Paşa bahçesi kurbünde Kavaklardibi demekle ma‘rûf mevzi‘de âharın mülküne ittisâlden ârî mevzi‘-i hâlîyi hafr ettirip cem‘ ettikleri mâ’î menba‘ından kendi hâlis mâllarıyla binâ buyurdukları mecrâ-yı mâdan ol mahalle karîb yerden Çepedilsiz? demekle ma‘rûf bî-zebân Ali Ağa’nın suyoluna ilhâk ve âdet-i me’lûfe üzere hakk-ı mecrâ alıkonuladan mâ‘adâ kendi mülk-i hâlisi olan icrâ-yı mânın mikdârı ma‘lûmları olmak murâdıdır, hâlen şer‘-i hatîrden husûs-ı mezbûru tahkīk için âdem irsâl olunmak taleb ederim dedikde savb-ı şer‘-i şerîfden fahrü’l-müderrisîn Mevlânâ Hidayetullah Efendi irsâl olunup bi’l-fi‘il suyolu nâzırı olan zahrü’l-a‘yân Hasan Ağa b. Abdülmennan ve hâssa suyolculardan İbrahim Beşe b. Ömer ve zeyl-i kitâbda mastûrü’l-esâmî Müslimîn ile mahall-i mezbûra vardıklarında zikr olunan mevzi‘de mevcûd olan mâ takdîr olundukda müvekkil-i müşârun-ileyh Abbas Ağa’nın bulup cem‘ ettiği sunun cümlesi kâmil iki masura su olduğunu bi’l-ittifâk tahkīk ettiklerinde mevlânâ-yı mezbûr vâki‘ hâli mahallinde tahrîr ettikden sonra gelip meclis-i şer‘-i şerîfde alâ-mâ-vukū‘ihî haber vermeğin mâ-vaka‘a gıbbe’l-ibtiğā sebt ve imlâ olundu.<br><br>Hurrire fî-evâsıtı Zilka‘deti’ş-şerîfe li-sene isneteyn ve selâsîn ba‘de’l-elf.<br><br>Şühûdü’l-hâl: Mustafa Ağa b. İskender el-müteferrika, Ali Bey b. Abdullah el-cündî, Maksud Efendi el-kādî, Mazaffer Ağa el-müteferrika, Ahmed Ağa b. Mustafa, Mehmed Bey eş-Şehîr bi-Karahoca, Mehmed Efendi, Hüseyin Çavuş b. Abdullah, Hasan Beşe b. Abdullah et-tabbâhü’l-hâssa, Ahmed Beşe b. İlyas, İdris Ağa b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=11773"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11775"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b492"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o687"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>