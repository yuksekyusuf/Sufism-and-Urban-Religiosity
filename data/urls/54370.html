﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 806<br>Hüküm no: 1345<br>Orijinal metin no: [112a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Beşe b. Mehmed’in alacak davasındaki sulh bedelini altı ay içeresinde ödemeye Hadice bt. Halil tarafından söz verildiği</b><br><br>Ma‘rûz<br><br>Medîne-i Üsküdar’a muzâfe Adalar nâhiyesine tâbi‘ Dolayoba karyesinde sâkin Ahmed Beşe b. Mehmed nâm kimesne medîne-i mezbûrede mahfil-i Bâb’da meclis-i şer‘-i hatîrde mu‘arrefetü’z-zât Hadice bt. Halil nâm hatun mahzarında mezbûre Hadice Hatun târih-i i‘lâmdan yedi ay mukaddem vâlidesi işbu hâzıra bi’l-meclis İsmihan bt. Abdullah nâm hatun yedimden istikrâz eylediği dokuz guruş deyni mukābilesinde bir çift altın kuşak ve iki bez gömleği rihân vaz‘ edip ba‘dehû mezbûre Hadice deyn-i mezkûr dokuz guruşu bana teslîm ve rihân-ı mezkûru yedimden fuzûlî ahz eyledikden sonra vâlidesi mezbûre Zeyneb Hatun rihân-ı mezbûru şer‘an benden taleb ve da‘vâ ve ba‘de vukū‘i’l-münâza‘a deyn-i mezkûr dokuz guruş üzerine on beş guruş zammıyla cem‘an yirmi dört guruş bedel-i makbûz mukābilesinde benim ile sulh olup ben dahi sulhu ba‘de’l-kabûl lâkin bedel-i sulh-ı merkūm yirmi dört guruşun mukaddemâ mezbûre Hadice Hatun yedinden makbûzum olan dokuz guruşu deyn-i mezkûra ba‘de’l-mahsûb bâkī on beş guruşu mezbûre Hadice Hatun’dan bi’l-mürâca‘a taleb ederim deyü da‘vâ ve mezbûre Hadice Hatun müdde‘î-i mezbûrun ber-vech-i muharrer takrîrini tasdîk ve bedel-i sulh-ı merkūm on beş guruşu târih-i i‘lâmdan altı ay tamamında bi’t-terâzî edâya ta‘ahhüd ve müdde‘î-i mezbûr Ahmed Beşe dahi râzı olup bu vechile kat‘-ı münâza‘a eyledikleri bi’l-iltimâs huzûr-ı âlîlerine i‘lâm olundu.<br><br>Fî 10 min-L sene 1206.</p>          <br><a title="Önceki sayfa" style="text-decoration:none" href="./ayrmetin.php?idno=54369"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54371"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b806"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o987"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>