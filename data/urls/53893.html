﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 561<br>Hüküm no: 868<br>Orijinal metin no: [71a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saraf Agob’un evine akıtılan iki adet vakıf çeşmeye ait fazla suların kirasının ödenerek kullanılmasına engel çıkarılmaması</b><br><br>Ma‘rûz;<br><br>Medîne-i Üsküdar’da Selami mahallesinde mütemekkin arzuhâl eden Sarrâf Agob v. Margos nâm zimmî medîne-i mezbûrede mahfil-i bâbda meclis-i şer‘-i hatîrde Rahip Agob nâm hâlikin mahalle-i mezbûrede vâki‘ iki aded mâ-i cârî çeşmeleri vakfının mütevellîsi olan arzuhâlde ismi mezkûr Sarrâf Agasi v. Artin nâm zimmî muvâcehesinde bundan akdem vakf-ı mezbûrun mütevellîsi olan mütevellî-i merkūmun babası Artin nâm zimmî zikr olunan iki aded çeşmeye cârî olan vakıf mâ-i lezîzin fazlasını telef ve izâ‘atden ihtirâzına binâen yüz guruş icâre-i mu‘accele ve yevmî bir akçe icâre-i müeccele ile bâ-temessük bana bi’t-tevliye îcâr, ben dahi istîcâr ve kabûl ve fazla-i mâ-i mezkûru yirmi seneden mütecâviz hâlik-i merkūmun ve hâlâ mütevellî oğlu merkūmun izin ve icâzetleriyle menzilime icrâ etmiş iken hâlâ mütevellî olan Agasi nâm zimmî benim ber-vech-i muharrer tasarruf ve intifâ‘ıma fuzûlî bi-gayrı hakkın mümâna‘at eder suâl olunup adem-i mümâna‘atına tenbîh olunmak matlûbumdur dedikde gıbbe’s-suâl mütevellî-i merkūm dahi nef‘an-li’l-vakf gerek babası hâlikin ve gerek kendinin ber-vech-i muharrer bi’t-tevliye îcârlarını ikrâr ü i‘tirâf etmeğin mûcebiyle merkūm Sarrâf Agob beher sene ta‘yîn olunan icâre-i müeccelesini taraf-ı vakfa edâ eyledikce mâ-i lezîz-i mezkûrun ke’l-evvel merkūm Agob’un menziline cereyân eylemesine mümâna‘at etmemek üzere mütevellî-i merkūm Agasi zimmîye tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 20 min-M sene 1206</p>          <br><a title="Önceki sayfa" style="text-decoration:none" href="./ayrmetin.php?idno=53892"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53894"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b561"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1028"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>