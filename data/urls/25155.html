﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 293<br>Hüküm no: 268<br>Orijinal metin no: [33b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine Hatun bt. Ahmed’in mirası olan menzilin İbrahim Ağa’ya satıldığı</b><br><br>Mahmiye-i İstanbul’da Zeyrek mahallesinde sâkin iken vefât eden Emine Hatun bt. Ahmed’in verâseti zevc-i metrûku Mustafa Beşe b. Abdullah ve sulbî sagīr oğlu Mehmed ve sulbiye kızı Fâtıma’ya münhasıra olup kable’l-kısme mezbûr Mehmed dahi vefât edip verâseti mezbûr Mustafa Beşe’ye münhasıra olduğu şer‘an zâhir ve mütehakkık oldukdan sonra mezbûr Mehmed Beşe asâleten ve merkūme Fâtıma tarafından husûs-ı âti’z-zikr vekîl olup mezbûrenin zâtını ma‘rifet-i şer‘iye ile ârifân Abdülkadir Efendi b. Ebûbekir ve Salih Çelebi b. Mehmed şehâdetleri ile şer‘an vekâleti sâbite olan zevci Ali b. Murad nâm kimesne vekâleten meclis-i şer‘de işbu râfi‘u’l-kitâb es-Seyyid İbrahim Ağa mahzarında her biri ikrâr ve takrîr-i kelâm edip mahalle-i mezbûrda vâki‘ bir tarafdan Ömer Beşe nâm kimesne mülküne ve bir tarafdan müşteri-i mezbûr es-Seyyid İbrahim Ağa mülküne ve bir tarafdan sedde ve bir tarafdan ba‘zan Âişe Hatun mülkü ve bir tarafdan ba‘zan tarîk-i âmma müntehî bir bâb fevkāni oda ve iki fevkānî tahtadan çatma odaları ve zât-ı eşcâr-ı müsmire cüneyneyi müştemil olup dört sehm i‘tibâr olunan menzilin üç sehm benimdir bir sehmi kızım müvekkile-i mezbûrenin mülk-i mevrûsesi olup ilâ hîn-i sudûr-ı hâze’l-akd müşâ‘iyet üzere mutasarrıflar idik el-hâletü hâzihî menzil-i mezbûru bi-cümleti’t-tevâbi’ ve’l-levâhık ve kâffetü’l-hukūk ve’l-merâfık tarafeynden îcâb ve kabûlü hâvî bey‘-ı bâtt-ı sahîh-i şer‘î ile mûmâ-ileyh İbrahim Ağa’ya râyic fi’l-vakt yirmi üç bin akçeye bey‘ u teslîm ol dahi minvâl-i muharrer üzere iştirâ ve tesellüm ve kabûl eyledikden sonra semeni olan meblağ-ı mezkûr yirmi üç bin akçeyi bi’t-tamam asâleten ve vekâleten mezbûr es-Seyyid İbrahim Ağa yedinden alıp kabz eyledik ba‘de’l-yevm menzil-i mezbûr müşteri-i merkūmun mülküdür bizim alâka ve medhalimiz yokdur dedikde gıbbe’t-tasdîk mâ-vaka‘a bi’t-taleb ketb olundu.<br><br>Fi’s-sâlis ve’l-ışrûn min-Recebi’l-ferd li-sene isnâ ve seb‘în ve elf.<br><br>Şuhûdü’l-hâl: Keşfî Mustafa Efendi, Ahmed Efendi b. Mehmed Ağa, Hasan Halîfe b. Mehmed, Hacı Muharrem b. Mehmed, Mehmed Bey b. İbrahim, Halil Çelebi b. Şaban, Ahmed Çelebi b. Abdülkadir.</p>          <br><a title="Önceki sayfa" style="text-decoration:none" href="./ayrmetin.php?idno=25154"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25156"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b293"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1033"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>