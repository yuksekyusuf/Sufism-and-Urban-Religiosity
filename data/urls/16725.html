﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 155<br>Hüküm no: 111<br>Orijinal metin no: [28a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Süleyman Ağa’nın kızı Zeyneb Hatun’un, daha önce vefât etmiş olan annesi Ayşe Hatun’un babasındaki mehir alacağındaki hissesini terekeye elkoyan kardeşi İsmail Ağa’dan istemesi</b><br><br>Havâss-ı Refîʻa kādısı merhûm Ahmed Efendi’nin vakitleri tamam olup Damadzâde efendi hazretlerine ber-vech-i arpalık tevcîh ve yine bu dâ‘îlerine sipâriş olunduğu bu mahalle şerh verildi. (Mühür)<br><br>Havâss-ı Refîʻa kazâsı muzâfâtından nefs-i Çatalca nâhiyesi sâkinlerinden olup bundan akdem vefât eden Süleyman Ağa b. İsmail’in sulbiye kebîre kızı ve zâtı ta‘rîf-i şer‘î ile mu‘arrefe olan Zeyneb Hatun tarafından husûs-ı âti’l-beyânda vekîl-i müsecceli olan işbu râfiʻü’l-kitâb Mehmed Ağa b. Ali meclis-i şer‘-i şerîf-i enverde müteveffâ-i mezbûrun sulbî kebîr oğlu olup terekesine bi’l-verâse vaz‘-ı yed eden İsmail Ağa nâm kimesne mahzarında bi’l-vekâle üzerine da‘vâ ve takrîr-i kelâm edip müvekkilem mezbûre Zeyneb Hatun’un vâlidesi olup merkūm Süleyman Ağa’dan mukaddem fevt olan Âişe’nin müteveffâ-i sânî-i mezbûr Süleyman Ağa b. İsmail b. Abdullah zimmetinde mütekarrer ve ma‘kūdün-aleyh on dokuz bin iki yüz akçe mehr-i müeccel hakkı olup hatta müteveffâ-i sânî-i mezbûr Süleyman Ağa hâl-i hayâtında ve kemâl-i akl [u] sıhhatinde fevtinden dört ay mukaddem zevcesi müteveffât-ı evvel-i mezbûre Âişe Hatun’a ol kadar akçe zimmetinde mehr-i müeccel deyni olduğunu huzûr-ı Müslimîn’de ikrâr ve işhâd edip veresesine kable’l-edâ fevt olmağla mehr-i mezkûreden müvekkilem mezbûre Zeyneb Hatun’a isâbet eden altı bin dört yüz akçe hissesini müteveffâ-i sânî-i mezbûr Süleyman Ağa’nın terekesinden bi’l-vekâle taleb ederim, suâl olunsun dedikde gıbbe’s-suâl ve’l-inkâr vekîl-i mezbûrdan müddeʻâsını mübeyyine beyyine taleb olundukda udûl-ı ahrâr-ı ricâl-i Müslimîn’den mahmiye-i İstanbul’da Sarıgez Mahallesi sâkinlerinden es-Seyyid Mustafa Çelebi b. Hüseyin ve el-Hâc İsmail Çelebi b. Hasan nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka işbu müeccele-i mezbûre Zeyneb Hatun’un vâlidesi olup merkūm Süleyman Ağa’dan mukaddem fevt olan Âişe’nin müteveffâ-i sânî-i mezbûr Süleyman Ağa b. İsmail b. Abdullah zimmetinde mütekarrer ve ma‘kūdün-aleyh on dokuz bin iki yüz akçe mehr-i müeccel hakkı olup müteveffâ-i sânî-i mezbûr Süleyman Ağa hâl-i hayâtında ve kemâl-i akl [u] sıhhatinde fevtinden dört ay mukaddem zevcesi müteveffât-ı evvel-i mezbûre Âişe Hatun’a ol kadar akçe zimmetinde mehr-i müeccel deyni olduğunu bizim huzûrumuzda ikrâr ve bizi işhâd eyledi, biz bu husûsa bu vech üzere şâhidleriz, şehâdet dahi ederiz deyü herbiri edâ-yı şehâdet-i şer‘iyye eylediklerinde ba‘de’t-taʻdîl ve’t-tezkiye şehâdetleri makbûle olmağın mûcebiyle baʻde’l-hükm ve’t-tenbîh mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâbiʻ aşer min-Şaʻbâni’l-muʻazzam sene semân ve hamsîn ve mi’e ve elf.<br><br>Şuhûdü’l-hâl: Es-Seyyid Mustafa b. Hüseyin, el-Hâc İsmail b. Hasan, es-Seyyid Mehmed b. Mustafa, es-Seyyid Ahmed b. Mehmed, Ahmed b. Mehmed, Ahmed Efendi b. Mustafa, Mehmed Said Efendi b. Mustafa, Hüseyin Çelebi b. Mehmed, Musa Bey b. ( ), Mehmed Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=16724"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16726"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b155"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o469"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>