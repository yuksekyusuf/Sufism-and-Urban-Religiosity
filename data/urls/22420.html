﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 187<br>Hüküm no: 224<br>Orijinal metin no: [20b-7]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nakkaş Seyyid Mehmed Çelebi’nin tasarrufunda bulunan yarım vakıf menzil hissesini kayınvâlidesi Fâtıma bt. Mehmed’e üç yüz guruşa devrettiği</b><br><br>Sâhib-i arzuhâl Nakkāş es-Seyyid Mehmed Çelebi b. es-Seyyid İbrahim nâm kimesne Galata’da mahfil-i kazâda sâbıkā kayınvâlidesi derûn-ı arzuhâlde ismi mezkûre ve zâtı şer‘an mu‘arrefe Fâtıma bt. Mehmed nâm hatun muvâcehesinde Galata’ya muzâfe kasaba-i Kasımpaşa’da Kulaksız Ahmed Kapudan Mahallesi’nde vâki‘ bir tarafdan Başçavuş menzili ve bir tarafdan Tekke bahçesi ve bir tarafdan mi‘mâr bahçesi ve bir tarafdan tarîk-i âm ile mahdûde müştemilât-ı ma‘lûmeyi hâvî bir bâb vakıf menzilin nısf-ı şâyi‘i benim ve nısf-ı şâyi‘-i âharı mezbûre Fâtıma Hatun’un bi’l-icâreteyn tasarrufumuzda olup lâkin kābil-i kısmet olmadığı ecilden ben [sen] menzil-i merkūmu muhâye’eten zabt da‘vâsına tasaddî eyledin deyü ben da‘vâya tasaddî eylediğimde ol dahi râziye olmadığından gayrı bâ-defter-i müfredât mâlımdan eşyâ-i ma‘lûmemi fuzûlî zabt eyledin deyü benden da‘vâya tasaddî-birle beynimizde ba‘de vukū‘ı’l-münâza‘a ve bâ-vesâtet-i muslihîn kayınvâlidem mezbûre tasaddî eylediği eşyâ da‘vâsından meccânen fâriğa olup eşyâ-i ma‘lûmeye ve kıymetine müte‘allika âmme-i da‘vâdan benim zimmetimi ibrâ ve iskāt eyledikde ben dahi ibrâsını ba‘de’l-kabûl menzil-i mezkûrda mutasarrıf olduğum nısf hisse-i şâyi‘amı mezbûre Fâtıma Hatun’a üç yüz guruş bedel mukābelesinde bâ-re’y-i mütevellî ferağ-ı kat‘î-i mu‘teber ile ferağa ta‘ahhüd eylediğimde ol dahi râziye olup bu sûretle kat‘-ı münâza‘a eyledik deyü ikrâr ve tasdîkleri bi’[l]-iltimâs mübâşirleri Ali Çavuş kulları yediyle huzûr-ı âlîlerine i‘lâm olundu.<br><br>Fî 5 Ca sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22419"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22421"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b187"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o484"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>