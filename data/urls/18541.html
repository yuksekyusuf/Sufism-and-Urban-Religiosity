﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 72<br>Hüküm no: 61<br>Orijinal metin no: [11b-5]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Mehmed Bey’in, Andriye v. Köni ve Yorgi v. Petro ile koyun ticaretinde ortak oldukları, terekesinden ortakların paylarının verilmesi</b><br><br>Oldur ki Mahmiye-i Galata ve havâss-ı Kostantıniyye’de Cebeciler beytülmâl emîni olup Kiremitlik’de fevt olan Mehmed Bey’in muhallefâtını kabz eden fahrü’l-ümenâ Mehmed Bey b. Hamza ve kâtibi Mehmed Bey b. Ahmedî işbu bâ‘iseyi’l-kitâb Andriye v. Köni ve Yorgi v. Petro nâm zimmîler meclis-i şer‘-i şerîfde müteveffâ-yı mezbûrun zevcesi Rahime bt. ( ) tarafından vekîl-i şer‘î olan Ali b. Ömer ve tenfîz-i sülüs vesâyâsına vasiyy-i şer‘î olan Ahmed b. ( ) nâm kimesneleri ihzâr ve takrîr-i kelâm edip müteveffâ-yı mezbûrun hâl-i hayâtında şerîki olup şirket üzre koyun alıp satmak üzre alıp bey‘ ettiğimiz koyunun akçesin der kîse eyleyip ve vedî‘a komuş iken emîn-i mezbûr kabz eyleyip zabt etmişdir bi hasebi’ş-şer‘ hakkımız taleb ederiz dediklerinde gıbbe’s-suâl mezbûrdan emîn ve vekîl ve vasî inkârıyla [12a] cevâb verdiklerinde müdde‘iyân-ı mezbûrân şirket ve keyfiyyet-i şirketlerine istişhâd olundukda udûl-i müslimînden Kiremitlik mahallesinde Siyâmi b. Mustafa el-Müezzin ve Ali b. Ömer ve Hüseyin b. Abdullah li ecli’ş-şehâde hâzırûn olup mezbûrûn müteveffâ-yı merkūmun şerîkleridir ve keyfiyyet-i şirketleri münâsafa üzredir müteveffâ-yı mezbûr maraz-ı mevtinde dahi huzûrumuzda mezbûrân Andriye ve Yorgi şerîklerimdir ribh-i mâlın dâhilinde nısf-ı mâl mezbûrânın hakkıdır henüz taksîm olunmayıp der kîse olup müveddâ‘dır deyû i‘tirâf edip bizi işhâd etmişdir şâhidleriz şehâdet dahi ederiz dediklerinde gıbbe’t-tezkiyye ve’t-ta‘dîl şehâdetleri hayyiz-i kabûlde vâki‘ oldukdan sonra mezbûrân müdde‘îler mâl-ı şirketi küllen ve ba‘zen kabz ve istîfâ ve ibrâ etmediklerine tahlîf-i billâh olundukdan sonra mûceb-i şehâdetleriyle mâl-ı şirket hesâb olundukda yirmi bin üç yüz iki nısf zuhûr etmeğin edâsıyla hükm olunduğu bi’t-taleb ketb ve imlâ olunup yed-i tâlibine vaz‘ ve def‘ olundu. Hurrire fî evâhiri şehri Cumâdelâhire sene semânîn ve seb‘în ve tis‘a mi’e.<br><br><br>Şuhûdü’l-hâl: Musli el-Muhzır, Hüsrev el-Muhzır, Mustafa el-Muhzır.</p>          <br><a title="Önceki sayfa" style="text-decoration:none" href="./ayrmetin.php?idno=18540"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18542"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b072"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o434"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>