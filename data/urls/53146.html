﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 186<br>Hüküm no: 121<br>Orijinal metin no: [12a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Feyzullah b. İbrahim’in Ahmed b. İsmail’e olan borcunu Ahmed’den alacağı olan Çavuş Mehmed Ağa’ya ödemesi</b><br><br>Ma‘rûz<br><br>Medîne-i Üsküdar’da Kādıasker mahallesinde sâkin Ahmed b. İsmail medîne-i mezbûrede mahfil-i bâbda meclis-i şer‘-i hatîrde Feyzullah b. İbrahim mahzarında mezbûr Feyzullah târih-i i‘lâmdan üç sene mukaddem yedimden bi-tarîki’l-karz istidâne ve kabz ve umûruna sarfla istihlâk eylediği altmış guruş hakkımın otuz guruşunu bi’d-defa‘ât yedimden ahz ü kabz ve otuz guruşu zimmetinde bâkī kalmağla hâlâ taleb ederim deyü ba‘de’d-da‘vâ ve’l-istintâk ve’l-ikrâr mûcebiyle meblağ-ı bâkī-i merkūm otuz guruşun müdde‘î-i mezbûr Ahmed’e edâsıyla mezbûr Feyzullah şer‘an ilzâm olundukdan sonra müdde‘î-i mezbûr Ahmed’in hâzır bi’l-meclis Çavuş Mehmed Ağa nâm kimesneye ma‘lûmü’l-mikdâr deyni olmağla deyn-i mezkûrdan otuz guruş ile mezbûr Mehmed Ağa’yı işbu meclis-i şer‘de mezbûr Feyzullah üzerine havâle-i mukayyede ile havâle onlar dahi ber-vech-i muharrer havâleyi kabûl eyledikleri bi’l-iltimâs huzûr-ı âlîlerine i‘lâm olundu.<br><br>Fî 3 min-Ş sene 1204</p>          <br><a title="Önceki sayfa" style="text-decoration:none" href="./ayrmetin.php?idno=53145"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53147"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b186"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1087"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>