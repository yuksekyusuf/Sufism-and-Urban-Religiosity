﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 213<br>Hüküm no: 368<br>Orijinal metin no: [60b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Bedel Vakfı’ndan harab olan dükkânların arsasının bina yapılmak üzere kiraya verilmesi</b><br><br>Ma‘rûz,<br><br>Sahib-i arzuhâl Ali Ağa taht-ı nezâret-i dâ‘îlerinde olan evkāfdan arzuhâlde mezkûr el-Hâc Bedel Vakfı’nın kāimmakam mütevellîsi el-Hâc Mahmud Efendi muvâcehesinde vakf-ı mezkûrdan olup icâre-i mu‘accele ve beher yevm on altışar akçe icâre-i müeccele ile taht-ı tasarrufumda olan tahtında dekâkîni müştemil bir bâb hâne harâb olmağla târih-i i‘lâmdan üç sene mukaddem küllen münhedim ve arsa-i sırfa kalmağla müceddeden ebniye ihdâs[ına] galle-i vakfın müsâ‘adesi olmayıp hâne binâ olunmak memnû‘âtdan olmağla icâresine kesr ve noksan tertîb etmesiyle dahi icâre-i mezkûre ecr-i mislinden ezyed olup arsa-i mezkûreden intifâ‘ dahi mümkün olmadığından târih-i mezkûrda fesh-i icâre eylemişdim, müddet-i mezbûreden beri arsa-i mezbûre hâlî ve icâresi vakfa vâsıl olmayıp ve mu‘accelesine mahsûben ebniye ihdâs eder tâlibi dahi olmamağla mu‘attal kalmağın hâlâ icâre-i mu‘accele-i sâbıkamı henüz istifâ eylediğimden mâ‘adâ bu def‘a dahi cânib-i vakfa ben yüz on iki guruş icâre-i mu‘accele ve bî-garaz Müslimînin haberleriyle müte‘ayyen olan icâre-i müeccele-i misliyesiyle ve ihdâs edeceğim dekâkîn ve ebniye-i sâireyi mâlımdan mu‘accelesine mahsûb olmak üzere istîcara tâlib olduğum ecilden mütevellî-i mezbûr istintâk olunup husûs-ı mezbûre cânib-i vakfa enfa‘ ve ben ecnebiden evlâ olduğuma binâen minvâl-i muharrer üzere bana îcâra izin verilsin dedikde mütevellî-i mezbûr dahi tasdîk ve bi’l-iltimâs cânib-i şer‘den irsâl olunan Mehmed Efendi dâ‘îleri arsa-i mezkûreye varıp ba‘de’l-mu‘âyene arsa-i mezbûrenin meblağ-ı merkūm yüz on iki guruş el-yevm icâre-i mu‘accele-i misliyesi olup arsa-i mezbûrenin çarşı tarafına ancak dört dükkân binâ olunmağa tahammülü olup mâ‘âdasına âhar ebniye olmağla icâre-i müeccele-i misliye dahi ancak yevmî on akçe istîcâr olup bir vechile ziyâdeye tahammülü olmadığını ve husûs-ı merkūm cânib-i vakf[a] enfa‘ olduğunu mazbûtü’l-esâmî elli neferden mütecâviz bî-garaz Müslimîn icmâ‘ ve ittifâk ve ihbâr eylediklerini mezbûr dâ‘îleri mahâllinde tahrîr ba‘dehû meclis-i şer‘a gelip inhâ eylediklerinden sonra ber-minvâl-i muharrer ve îcâr mütevellî-i merkūma kıbel-i şer‘den izin verildiği bi’l-iltimâs huzûr-ı âlîlerine i‘lâm olundu.<br><br>Fî 7 Cumâdelâhire sene 1155</p>          <br><a title="Önceki sayfa" style="text-decoration:none" href="./ayrmetin.php?idno=52969"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52971"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b213"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o248"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>