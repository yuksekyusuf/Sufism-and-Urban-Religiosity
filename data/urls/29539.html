﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 248<br>Hüküm no: 248<br>Orijinal metin no: [112-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Serdengeçti Ali Ağa’nın varislerinden Molla Hasan’ın, İsmail b. Ali aleyhindeki cariye davasından men olunması</b><br><br>Mu‘âraza’dan men‘<br><br>Ma‘rûz,<br><br>Ahıska sancağında Livâne kazâsına tâbi‘ Başköy nâm karye ahâlîsinden olup iki sene mukaddem karye-i mezbûrede katlolunan Serdengeçti Ali Ağa b. Molla Mehmed nâm kimesnenin verâseti zevcesi Âişe ile sulbî kebîr oğlu arzuhâl eden Molla Hasan’a münhasıra olmağla mezbûr Molla Hasan Çarşamba günü Dîvân-ı âlî’de ma‘kūd meclis-i münîrde arzuhâlde mezkûr kapan tüccârından el-Hâc İsmail b. el-Hâc Ali mahzarında karye-i mezbûrede babam mezbûr Ali katlolunduğu esnâda câriye-i memlûkesi olan açık kaşlı, kara gözlü alçak boylu Gürciyetü’l-asl takrîben altı yaşında Hadîce nâm sagīreyi Süleyman Bey nâm kimesne bi-gayrı hakkın ahz ve Eyüb Ağa oğlu nâm kimesneye verip ol dahi Âsitâne’ye getirip işbu mezbûr el-Hâc İsmail’e bey‘ edip câriye-i mezbûre hâlâ menzilinde ve vâzı‘ü’l-yed olmağla hisse-i ma‘lûmemi taleb ederim deyü ba‘de’d-da‘vâ ve’l-inkâr ve eser-i talebü’l-beyyine mezbûr Molla Hasan müdde‘âsına bir nefer kimesne ikāme, ol dahi edâ-yı şehâdet edememekle cerh olundukda ityân-ı beyyineden izhâr-ı acz etmeğin talebiyle mezbûr el-Hâc İsmail vech-i şer‘î üzere tahlîf olunup müdde‘î-i mezbûr Molla Hasan bilâ-beyyine-i âdile mu‘ârazadan men‘ olunduğu mübâşiri ( ) Çavuş kulları iltimâsıyla huzûr-ı âlîlerine i‘lâm olundu.<br><br>Fî 21 Safer sene 1180.</p>          <br><a title="Önceki sayfa" style="text-decoration:none" href="./ayrmetin.php?idno=29538"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29540"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b248"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o590"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>