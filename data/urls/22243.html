﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 99<br>Hüküm no: 47<br>Orijinal metin no: [4b-7]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Mehmed’in vurarak çocuğunu düşürmesine sebep olduğu iddiasıyla Emine bt. İbrahim aleyhine açtığı diyet davasında altmış guruşa sulh olduğu</b><br><br>Mahrûse-i Galata’ya muzâfe kasaba-i Tophane’de Cihangir Mahallesi’nde sâkin olup husûs-ı âtîde kendi nefsinden asîl ve zevcesi Emine bt. Mehmed nâm hatun tarafından ber-vech-i câ’î vekîl olduğunu zâtını ârifân Sıvacı Ömer Beşe b. Mehmed ve Ali Beşe b. Hasan şehâdetleriyle sâbit olan sâhib-i arzuhâl Kalyoncu İbrahim Beşe b. Halil bi’t-terâzî Galata Mahkemesi’nde meclis-i şer‘-i münîrde hem-civârı olup derûn-ı arzuhâlde mezkûrü’l-ism diğer Emine bt. İbrahim’in zevci ve tarafından husûs-ı câ’îde vekîl-i müsecceli Sıvacı el-Hâc Abdurrahman b. Mustafa muvâcehesinde müvekkile-i merkūme diğer Emine Hatun târih-i i‘lâmdan on dokuz gün mukaddem Perşembe günü mahalle-i mezbûrede kâin sûkda zevce-i müvekkilem mezbûrenin beline sopa ile amden bi-gayr-ı hak darbedip on üç gün mürûrunda darb-ı mezkûrun tesîrinden nâşî beş aylık müstebînü’l-hilka bir cenîn-i hayy-i inâs ilkā edip veled-i merkūm ol ânda vefât etmekle mûcib-i şer‘îsi müvekkile-i mezbûre diğer Emine Hatun’dan bi’l-asâle ve bi’l-vekâle taleb ve da‘vâ sadedinde iken beynimize muslihûn tavassut edip beni da‘vâ-yı mezkûremden müvekkile-i mezbûre diğer Emine Hatun ile an-inkâr 60 guruş bedel-i makbûza sulh eylediklerinde ol dahi sulh-ı mezkûru ba‘de’l-kabûl darb-ı mezkûra ve mâ-yahdesü minhum ve cenîn-i merkūmun demm ü diyetine müte‘allika âmme-i da‘vâdan müvekkile-i mezbûre diğer Emine Hatun ile zevci vekîl-i mezbûr Sıvacı el-Hâc Abdurrahman’ın zimmetlerini bi’l-asâle ve bi’l-vekâle ibrâ eylediğimde ol dahi ber-vech-i meşrûh ibrâmı kabûl edip bu vechile kat‘-ı münâza‘a eyledik deyü ikrâr ve tasdîkleri bi’[l]-iltimâs huzûr-ı âlîlerine i‘lâm olundu.<br><br>Fî 26 M sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22242"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22244"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b099"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o500"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>