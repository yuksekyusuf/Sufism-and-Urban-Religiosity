﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 806<br>Hüküm no: 600<br>Orijinal metin no: [137b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali b. Abdullah’ın terekesinden Süleyman’a intikal eden bağın Mustafa Beşe’ye satıldığı</b><br><br>Mahmiye-i Galataˈya tâbi‘ kasaba-i İstinyeˈde Kürkçübaşı mahallesinde sâkin iken bundan akdem fevt olan el-Hâc Ali b. Abdullahˈın verâseti zevce-i metrûkesi Hadîce bt. Mustafa ile sulbî oğulları Mehmed ve Ahmed ve sulbiye kızı Fatmaˈya münhasıra olup kableˈl-kısme mezbûr Mehmed dahi vefât edip verâseti anası mezbûre Hadîce ile li-ebeveyn karındaşları Ahmed ve Fatmaˈya münhasıra olup kableˈl-kısme mezbûre Fatma fevt olup verâseti anası mezbûre Hadîce ile karındaşı merkūm Ahmedˈe münhasıra olup kableˈl-kısme mezbûr Ahmed dahi fevt olup verâseti anası mezbûre ile babası el-Hâc Aliˈyi i‘tâk eden el-Hâc Osmanˈın oğlu Mehmedˈin oğlu Süleyman nâm sagīre münhasıra olduğu şer‘an zâhir ve müte‘ayyin ve tashih-i mes’eleleri üç bin iki yüz sehimden i‘tibâr olunup sihâm-ı mezbûrenin bin altı yüz yetmiş iki sehmi anası mezbûre Hadiceˈye ve bin beş yüz altmış sekiz sehmi mezbûr Süleymanˈa isâbet ettiği bâhir ve mütehakkık oldukdan sonra sagīre-i mezbûr Süleymanˈın kıbel-i şer‘den mansûb vasîsi ve vâlidesi olan Sâliha bt. İbrahim ile merkūm Hadîce meclis-i şer‘de işbu bâ‘isüˈr-rakīm fî zamân-ı Mustafa Beşe ( ) mahzarında her biri ikrâr ve takrîr-i kelâm edip müteveffâ-yı mezbûrun mülkü olup kasaba-i mezbûre bağlarına dâhil bir tarafdan Vezîr-i a‘zâm Çayırıˈna ve bir tarafdan Yahyazâde bağına ve bir tarafdan cebele ve bir tarafdan tarîk-i âmma müntehî seksen ırgādlık bağı ba‘de vefâtihî sagīr-i mezbûr ile merkūmeye intikāl edip lâkin mârrüˈz-zikr bağın hâsılı harcına vefâ etmeyip bey‘ olunup semeni i‘mâl olunması sagīrin hakkında evlâ olmağla bi-izniˈş-şer‘î zikrolunan bağı her birimiz vesâyeten ve asâleten yirmi beş esedî guruşa mezbûra fî zamânihî bâtten bey‘ ve teslîm ol dahi işâret-i ma‘hûdesi lütuf makāmına kāyim olduğu hâlde iştirâ ve tesellüm ettikden sonra semeni olan mezbûrun yirmi guruşunu müteveffâ-yı mezbûr el-Hâc Ali zimmetinde olan yirmi guruş hakk-ı müsbete takās ol dahi mukāssa ve kabûl eyledikden sonra bâkī beş guruş yedinden asâleten ve vesâyeten ahz u kabz eyledikde min-ba‘d mülk-i müşterâsıdır keyfe mâ yeşâ ve yahtâr mutasarrıf olsun dedikde gıbbeˈt-tasdîk mâ vaka‘a biˈt-taleb ketb olundu.<br><br>Fiˈs-sâmin min-Cumâdelûlâ li-sene hamse ve semânî ve elf.<br><br>Şuhûdüˈl-hâl: Osman Çelebi b. el-Hâc Yusuf, Mehmed Çelebi b. Yahya, İslâm Çelebi b. Ahmed, Mehmed Çelebi b. Mustafa, Mehmed Çelebi b. Rıdvan, İbrahim Çelebi b. Hüseyin, Ahmed Beşe b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=21663"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21665"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b806"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o890"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>