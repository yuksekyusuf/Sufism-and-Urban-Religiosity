﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 186<br>Hüküm no: 225<br>Orijinal metin no: [24b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Ayşe Hâtun bt. Şeyh Yakub’un varislerinin anlaştıkları</b><br><br>Mahmiye-i İstanbul’da Canbâziye mahallesinde vefât eden Ayşe Hâtun bt. eş-Şeyh Yakub Efendi’nin veresesinden li ebeveyn karındaşı oğulları Ahmed Çelebi b. Mehmed asâleten ve karındaşı Kadri Çelebi b. Mehmed tarafından husûs-ı âti’z-zikre vekîl olup, mezbûr Ahmed Çelebi ve Mustafa b. Abdullah şehâdetleri ile vekâleti sâbite olan Ahmed Ağa b. Mustafa vekâleten mahfil-i kazâda müteveffâ-yı merkūmenin sadriye kızı fahrü’l-muhadderât Fâtıma Hâtun bt. Fethullah’ın zevci ve tarafından tasdîk-i âtîye vekîl olup, mezbûreyi ma‘rifet-i şer‘iyye ile ârifeyn olan Mehmed Subaşı b. Mehmed ve el-Hâc Sinan b. Abdullah şehâdetleri ile hasm-ı câhid mahzarında vekâleti sâbite olan fahrü’l-ümerâ’i’l-kirâm Hüseyin Bey b. Mehmed muvâcehesinde ikrâr ve takrîr-i kelâm edip, merkūme Ayşe Hâtun vefât ettikde cümle muhallefâtına müvekkile-i merkūme vaz‘-ı yed edip, muhallefâtından mahalle-i merkūmede vâki‘ bir tarafı Sefer Bey b. Abdullah mülkü ve bir tarafı Hasan b. Mustafa mülkü ve bir tarafı ( ) vakfı ve taraf-ı râbi‘i tarîk-i âm olan menzilini kızı mezbûre Fâtıma Hâtun’a hâl-i sıhhatinde hibe ve temlîk edip, hibe-i mezbûre cümle verese mukbûlü oldukdan sonra sâir muhallefâtdan asîl-i mezbûra ve müvekkil-i mezkûra âid olan hisse-i şer‘iyyelerin mezbûre Ayşe’den taleb eylediğim[de] mezbûre dahi nehc-i şer‘î tarîkiyle her birimize müstakillen dokuzar bin akçe verip, biz dahi asâlet ve vekâletimiz hasebiyle dokuzar bin akçeyi müvekkile-i merkūme yedinden alıp kabz edip, müteveffât-ı merkūmenin mîrâsına müte‘allik de‘âvî ve zimmetini ibrâ ve ıskāt eyledik dediklerinde, mesfûrân-ı merkūmânın asâlet ve vekâletleri hasebiyle sudûr eden ikrârları[nı] mûmâ-ileyh Hüseyin Bey dahi vicâhen tasdîk etmeğin, mâ hüve’l-vâki‘ bi’t-taleb ketb olundu. Tahrîren fi’l-yevmi’s-sâlis aşer min [şehri] Rebî‘ilâhir li sene seb‘a ve ışrîn ve elf.<br><br><br>Şuhûdü’l-hâl: Kemaleddin Efendi b. Seydî el-imâm, Sinan Efendi Ebülkasım el-imâm, Sefer Efendi b. Musa, Abdülkerim Bey, Ahmed Çelebi b. Bâli.</p>          <br><a title="Önceki sayfa" style="text-decoration:none" href="./ayrmetin.php?idno=24329"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24331"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b186"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o572"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>