﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 114<br>Hüküm no: 83<br>Orijinal metin no: [17b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe, Emine ve Hatice’nin murislerinden intikal eden menzil ve tarlalardaki hisselerini satmaları</b><br><br>Fi’l-asl vilâyet-i Anadolu’da Bolu sancağında Piriştina [Perşembe] kazâsına tâbi‘ Çulbat nâm karye ahâlîsinden olup mahmiye-i İstanbul’da İskenderpaşa mahâllesinde sâkin iken bundan akdem vefât eden Rasul Efendi b. Musa nâm kimesnenin verâseti zevce-i metrûkesi Âişe bt. Hasan nâm hatun ile sulbiye kebîre kızları Emine ve Hadîce nâm hatunlara münhasıra olduğu şer‘an zâhir ve müte‘ayyin oldukdan sonra zâtları ma‘rifet-i şer‘iyye ile ârifân Mehmed Efendi b. Mansur ve Hasan Çelebi b. Mustafa nâm kimesneler ta‘rîfleriyle mu‘arrefe olan mezbûrât Âişe ve Emine ve Hadîce mahmiye-i mezbûrede meclis-i şer‘-i hatîrde müteveffâ-yı mezbûrun er karındaşı kızı olup karye-i mezbûrede sâkine Fâtıma bt. İbrahim nâm hatunun zevci ve tarafından husûs-ı âti’l-beyana vekîl olduğu zât-ı mezbûreyi ma‘rifet-i şer‘iyye ile ârifân mezbûrân Mehmed Efendi ve Hasan Çelebi şehâdetleriyle vekâleti sâbite olan Abdurrahman Beşe b. Osman nâm kimesne mahzarında her biri ikrâr-ı kelâm edip karye-i mezbûrede vâki‘ lede’l-ahâlî ve’l-cîrân ma‘lûmü’l-hudûd iki bâb tahtânî oda ve bir çatma anbar ve eşcâr-ı müsmire ve gayr-ı müsmireli bahçeyi müştemil menzil ve içinde mevcûde beynimizde ma‘lûm esâs-ı beyt ve evân-ı nühâsiye ve gayr-ı nühâsiye ve hayvânât ve âlât-ı çift mûrisimiz müteveffâ-yı mezbûr Rasul Efendi’nin ile’l-vefât mülkü olup ba‘de-vefâtihî irs-i şer‘le bize isâbet ve intikāl etmekle menzil-i mezbûru ve içinde mevcûde olan eşyâ-yı ve hayvânât ve çift âlâtını bi-cümleti’t-tevâbi‘ ve’l-levâhık tarafeynden bi’l-îcâb ve’l-kabûl bey‘-i kat‘î ile vekîl-i mezbûr Abdurrahman Beşe’ye on beş guruşa bey‘ ve temlîk vekîl-i mezbûr dahi müvekkilesi mezbûre Fâtıma Hatun için bi’l-vekâle iştirâ ve temellük ve kabûl eyledikden sonra semeni olan meblağ-ı mezbûr on beş guruşu bi’l-vekâle bize def‘ ü teslîm biz dahi yedinden tamâmen ahz u kabz edip bi-kadri’l-hısas beynimizde tevzî‘ vü taksîm eyledik ba‘de’l-yevm menzil-i mezbûr ve eşyâ-yı merkūme ve hayvânât ve âlât-ı çift müvekkile-i mezbûreni mülk-i müşterâsı olmuşdur, bizim kat‘â alâka ve medhalimiz kalmamağla mahâllinde kabz ve tasarrufumuzdan [tarafımızdan] müvekkile-i mezbûreyi taslît eyledik dediklerinde gıbbe’t-tasdîki’ş-şer‘î müteveffâ-yı mezbûrun kızları mezbûretân Emine ve Hadîce menzil-i mezbûrda yine vekîl-i mezbûr Abdurrahman Beşe mahzarında her biri ikrâr ve takrîr-i kelâm edip babamız müteveffâ-yı mezbûrun ile’l-vefât taht-ı tasarrufunda olup ba‘de-vefâtihî intikāl-i âdî ile bize intikāl eden yine karye-i mezbûre hudûdu dâhilinde vâki‘ lede’l-ahâlî ve’l-cîrân ma‘lûmü’l-hudûd ve’l-kıt‘a tarlaları dahi bâ-ma‘rifet-i sâhib-i arz müvekile-i mezbûreye meccânen ferâğ ve tefvîz ve mahâllinde kabz ve tasarrufa taslît eylediğimizde vekîl-i mezbûr dahi ber-vech-i muharrer tefevvüz ve kabûl eyledi fîmâ-ba‘d arazi-i mezkûre dahi müvekkile-i mezbûrenin dâhil-i havza-i tasarrufu olmuşdur dediklerinde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâlis min-Saferi’l-hayr li-sene sitte aşere ve mi’e ve elf.<br><br>Şuhûdü’l-hâl: Emin Mehmed Efendi, Veliyüddin Efendi, Mustafa Efendi, el-Hâc Yusuf, Ahmed Ağa, Hasan Çavuş, Hacı Hasan b. Abdullah İshak Efendi, Berber Salih Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=41612"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41614"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b114"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o675"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>