﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 254<br>Hüküm no: 198<br>Orijinal metin no: [126-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bulgar Dafez’in sahibi olduğu ve emaneten Haçik’in elinde bulunan bostan ve gedik âletlerinin vekâleti sebebiyle İstako’ya verilmesi</b><br><br>Cevad?, isbât-ı vekâlet: 1 kıt‘a<br><br>Numara: 476, 40 guruş<br><br>Manastır vilâyetinde Resne nâhiyesine tâbi‘ Lahçe karyesinde sâkine Devlet-i aliyye teba‘asının Bulgar milleti nisvânından Dafez nâm-ı diğer Vaşo bt. el-müteveffâ Yuvan v. Hıristo tarafından ber-vech-i âtî vekâlet iddi‘â eden teba‘a-i merkūmenin millet-i merkūmesinden işbu bâ‘isü’r-rakīm Bağçivan İstako v. Nagom v. Metro zikri âtî gedik âlâtı hissesine bi’l-emâne vâzı‘ü’l-yed olan teba‘a-i merkūmenin Ermeni milletinden Haçik v. Debon v. Karabet muvâcehesinde üzerine da‘vâ ve takrîr-i kelâm edüp medîne-i hazret-i Ebî Eyyûb el-Ensârî -raziye anhü’l-Bârî- mahallâtından Ali Paşa-yı Cedîd mahallesinde Kurukavak caddesinde kırk iki numara ile murakkam ma‘lûmü’l-hudûd bir bâb bostan ve derûnunda mevcûde hudâvendigâr-ı esbak cennet-mekân Gāzi Sultan Mahmud Hân-ı sânî -tâbe serâhû- hazretleri evkāf-ı celîleleri müstegallâtından gedik ta‘bîr olunur yevmî sekiz akçe icâre-i müeccelelü âlât-ı lâzıme-i ma‘lûmenin yedi sehm i‘tibârıyla iki ve sülüs an-rub‘ sehm hissesinin sülüs hissesi babası müteveffâ-yı merkūm Yuvan intikālinden gāibe-i merkūme ile li-ebeveyn kız karındaşı İlenfe’nin münâsafeten âdiyen bi’l-icâreteyn taht-ı tasarruflarında ve merkūm Haçik hisse-i gedik-i mezkûrdan gāibe-i merkūmenin nısf hissesine teslîmiyle bi’l-emâne vâzı‘ü’l-yed olup ancak gāibe-i merkūme ber-vech-i muharrer intikālen mutasarrıfe olduğu hisse-i mezkûresini bedel-i misliyle bâ-re’y-i mütevellî âhara ferâğa ve bedelini ahz ü kabza ve makbûzumu kendüye irsâl ve îsâle ve husûs-ı mezkûr mütevakkıf olduğu umûrun küllîsine yedimde olup işbu sene-i mübâreke Cumâdelûlâsının yirminci günü târihiyle müverraha medîne-i Manastır nâibi Yunus Zühdü Efendi tarafından nâhiye-i mezkûre nâibi Hafız Yusuf Efendi’nin imzâ ve hâtemini hâviye nâib-i mûmâ-ileyh Yunus Zühdü Efendi’nin tasdîki hâvî imzâ ve temhîr edüp fetvâhâneden tatbîk ve tasdîk buyurulan bir kıt‘a vekâlet hücceti mantûkunca nâhiye-i mezkûre mahkemesinde şühûd mahzarında tarafından beni gıyâbımda kabûlüme mevkūfe vekâlet-i âmme-i mutlaka-i sahîha-i şer‘iye ile vekîl nasb ü ta‘yîn edüp haber-i vekâlet bana vâsıl oldukda ben dahi vekâlet-i [127] mezkûreyi kabûl etmemle suâl olunup hisse-i mezkûreden keff-i yed ve bana teslîme merkūm Haçik’e tenbîh olunmak bi’l-vekâle murâdımdır dedikde gıbbe’s-suâl ol dahi cevâbında hisse-i mezkûre gāibe-i merkūmenin ber-vech-i muharrer intikāl-i âdîye binâen tasarrufunda olup kendisi dahi teslîmiyle bi’l-emâne vâzı‘ü’l-yed olduğunu ikrâr mâ‘adâ müdde‘î-i merkūmun vekâlet müdde‘âsını inkâr edicek müdde‘î-i merkūmdan ber-vech-i muharrer müdde‘âsına mutâbık beyyine taleb olundukda ahrâr-ı ricâl-i gayriMüslimînden teba‘a-i merkūmenin Bulgar milletinden Bağçevân Aşonko v. Yorgi ve Nasço v. Ostan nâm kimesneler li-ecli’ş-şehâde meclis-i şer‘a hâzırân olup isre’l-istişhâd her biri müttefikü’l-lafz ve’l-ma‘nâ alâ-tıbku’l-müdde‘î bi’l-muvâcehe edâ-yı şehâdet-i şer‘iye etdiklerinde şâhidân-ı merkūmân Eyüb bağçevân esnâfı tahsîldârı el-Hâc Mehmed Emin Efendi b. el-Hâc İbrahim ve esnâf-ı mezkûre Bulgar milleti muhtârı Yorgi v. Gorostan v. Atam ve Ustabaşı Kosti v. Nikoli v. Yorgi ve Aleko v. Metro v. Üstüyan’dan evvelâ bâ-varaka-i mestûre sırran tezkiye olundukda şâhidân-ı merkūmânın makbûlü’ş-şehâde idiklerini mübeyyin mezkûre-i mezbûrûn zeyl-i varaka-i mezkûreyi ba‘de’t-temhîr alenen dahi Usta Yuvan v. Nikoli v. Maço ve Usta Yorgi v. Nikoli v. Atam ve Usta Taşo v. Yuvan v. Üstüyan’dan bi’l-muvâcehe lede’t-tezkiye şehâdetleri makbûle olduğu ihbâr olunmağın mûcebince ba‘de’l-hükm hisse-i âlât-ı gedik-i mezkûrdan keff-i yed ve vekîl-i merkūm İstako’ya teslîme merkūm Haçik’e tenbîh olunmağın mâ-vaka‘a bi’t-taleb ketb olundu.<br><br>Fî 28 Receb sene [1]301<br><br>Şühûdü’l-hâl: (°)</p>          <br><a title="Önceki sayfa" style="text-decoration:none" href="./ayrmetin.php?idno=12115"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12117"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b254"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o307"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>