﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 423<br>Hüküm no: 410<br>Orijinal metin no: [85a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kırımlı İsmail Ağa’nın Tahtakale’deki tütün dükkânını Hasan Ağa b. Ali’ye sattığı</b><br><br>Tahtakale kurbünde duhânî mağazası mübâya‘ası ve ismine tashîhan<br><br>Ma‘rûz[-ı dâ‘î-i devlet-i aliyyeleridir ki]<br><br>Mahmiye-i İstanbul’da Unkapanı kurbünde İbnimüderris Mahallesi’nde sâkin iken bundan akdem vefât eden Duhânî Abdullah Ağa b. Ahmed’in verâseti zevcesi Habibe Hatun bt. Ahmed ile sulbî kebîr oğlu Mehmed Sâdık Ağa’ya ba‘de’l-inhisâr zâtı mu‘arrefe zevce-i mezbûre ile oğlu mezbûr Mehmed Sâdık Ağa meclis-i şer‘-i enverde Âvineli? Kuşakçı el-Hâc Hasan Ağa b. el-Hâc Ali nâm kimesne mahzarında mahmiye-i mezbûrede Tahtakale kurbünde Papasoğlu Hanı tahtında han-ı merkūm kapısı cânibinden Asmaaltı nâm mahalle gidecek sokak köşesinde vâki‘ bir bâb duhânî mağazası derûnunda mevcûde beyne’l-esnâf gedik tâ‘bir olunur duhân âlât-ı lâzıme-i ma‘lûmesi maden kaleminde Kırımî İsmail Ağa ismine mukayyed olmağla kaydına ta‘arruz olunmayup bi’l-cümle esnâf ma‘rifetleriyle bey‘ u şirâ olunarak tedâvül-i eydî ile mûrisimiz müteveffâ-i mezbûrun ile’l-vefât yedinde mülk-i müşterâsı olup ba‘de vefâtihi bize mevrûs olmağın biz ber-vech-i muharrer akd-i âti’z-zikrin sudûruna değin irsen mâlikler olduğumuz âlât-ı lâzıme-i mezkûreyi tarafeynden bi’l-îcâb ve’l-kabûl bâtten ve sahîhan bi-safkatin vâhidetin bin iki yüz guruş semen-i makbûza mezbûr el-Hâc Hasan Ağa’ya bi’l-verâse bey‘ ve temlîk ve teslîm eylediğimizde ol dahi ber-vech-i meşrûh yedimizden iştirâ ve temellük ve tesellüm ve kabz ve kabûl edüp mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt dahi etmemizle fîmâ ba‘d zikr olunan duhânî mağazası gediği tâ‘bir olunur âlât-ı lâzıme-i ma‘lûmede bizim bi’l-verâse kat‘an alâka ve medhalimiz kalmayup mezbûr el-Hâc Hasan Ağa’nın mâl-ı müşterâsı ve hakk-ı sırfı olmuşdur deyü ba‘de’l-ikrâr ve’t-tasdîk tarafeynin takrîr ve tasdîklerini tütüncüler kethüdâsı Osman Ağa ve vekîli es-Seyyid Mustafa Ağa ve Yiğitbaşı es-Seyyid Abdullah Çelebi ve esnâfından es-Seyyid Mehmed Ağa nâm kimesneler dahi bi’l-muvâcehe haber vermeleriyle mûcebince âlât-ı mezkûrenin kaleminde Kırımî İsmail Ağa ismine olan kayd-ı atîki ref‘ ve terkīn ve müşteri-i mezbûr el-Hâc Hasan Ağa ismine tashîhan kayd ile yedine müceddeden sûret i‘tâ buyrulmak bâbında istid‘â-yı inâyet eyledikleri İstanbul Bâb mahkemesinden [huzûr-ı âlîlerine i‘lâm olundu.]<br><br>Fî 16 Z sene [1]237</p>          <br><a title="Önceki sayfa" style="text-decoration:none" href="./ayrmetin.php?idno=32835"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32837"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b423"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o505"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>