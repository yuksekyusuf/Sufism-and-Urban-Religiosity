﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 142<br>Hüküm no: 63<br>Orijinal metin no: [14b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim’in, merhum Hüseyin Ağa’nın azatlı kölesi olduğu için varislerin kölelik iddilarının reddedildiği</b><br><br>Husûs-ı âtiˈl-beyânın mahâllinde istimâ‘ ve tahrîri iltimâs olunmağın kıbel-i şer‘den me’zûn olan Mevlânâ el-Hâc Mehmed Efendi b. Hasan Efendi irsâl olunup ol dahi mahrûse-i Galata a‘mâlinde Kal‘a-i Boğazkesen mahallâtından el-Hâc Kemâl mahallesinde sâkin iken bundan akdem vefât eden Hüseyin Ağa b. Abdullahˈın menziline varıp zeyl-i vesîkada isimleri muharrer olan Müslimîn ile huzûrlarında akd-i meclis-i şer‘-i şerîf eyledikde işbu orta boylu, açık kaşlı, elâ gözlü, Eflakiyyüˈl-asl bâ‘isüˈr-rakīm İbrahim b. Abdullah meclis-i ma‘kūd-ı mezbûrda müteveffâ-yı mezbûrun verâseti zevce-i metrûkesi Emetullah bt. Hızır ile li-ebeveyn kız karındaşı Âişe ve li-ebeveyn er karındaşı oğulları İsmail ve gāib Mehmedˈe münhasıra olduğu şer‘an zâhir ve müte‘ayyin oldukdan sonra mezbûretân Emetullah ve Âişeˈye ve merkūm İsmail mahzarlarında üzerlerine da‘vâ ve takrîr-i kelâm edip ben müteveffâ-yı mezbûrun abd-i memlûkü iken târih-i kitâbdan bir buçuk sene mukaddem hâl-i hayatında huzûr-ı Müslimînˈde hasbeten-lillâh-i te‘âlâ mâlından ifrâz ve i‘tâk ve tahrîr etmekle ben hür olduğumdan sonra sâkin olduğu menzili içinde olan ma‘lûmüˈl-vezn zift ve dükkânı içinde olan attar metâ‘ını bana hîbe-i sahîha ile hîbe ve teslîm ve ben dahi meclis-i hîbede kabz edip mülk-i mevhûbum olmuş iken hâlâ mezbûrdan bana rık olmak üzere vaz‘-ı yed ve mârrüˈz-zikr zift ve metâ‘ı tereke-i müteveffâ-yı mezbûre idhâl murâd ederler [15a] suâl olunup sebîlim tahliye ve eşyâ-i merkūme müdâhalelerinden men‘ olunmaları matlûbumdur dedikde gıbbeˈs-suâl veˈl-inkâr merkūm İbrahimˈden müdde‘âsına beyyine taleb olundukda kal‘a-i mezbûrede serdâr olan Mehmed Çelebi b. Mustafa ve Süleyman Çelebi b. Yusuf nâm kimesneler li-ecliˈş-şehâde meclis-i şer‘a hâzırân olup isreˈl-işhâd fiˈl-hakīka müteveffâ-yı mezbûr hayatında târih-i mezbûrda İbrahim bizim huzûrumuzda hasbeten-lillâh-i te‘âlâ mâlından ifrâz edip i‘tâk ettikden sonra sâlifüˈz-zikr zift ve attar metâ‘ını kezâlik huzûrumuzda merkūm İbrahimˈe hîbe-i sahîha ile hîbe edip ol dahi meclis-i hîbede kabz edip mülk-i mevhûbu olmuşdur bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde isre-ri‘âyeti şerâyitiˈl-kabûl şehâdetleri makbûle olduğunu mevlânâ-yı mezbûr mahâllinde tahrîr ba‘dehû ma‘an irsâl olunan Ahmed Beşe ve Hüseyin Çelebi ile meclis-i şer‘a gelip alâ-vukû‘ihî üzre inhâ etmeğin mûcebiyle mezbûrun ıtkına ba‘deˈl-hükm mârrüˈz-zikr zift ve attar metâ‘ını müdâhalelerinden merkūmun men‘ olunup mâ vaka‘a biˈt-taleb ketb olundu.<br><br>Fiˈl-âşir min-Muharremiˈl-harâm li-sene erba‘a ve semânîn ve elf.<br><br>Şuhûdüˈl-hâl: el-Hâc Ali Efendi el-imâm, Mustafa Çelebi b. Ahmed, Hüseyin Çelebi b. Ahmed, Pîrî Kapudan b. Hızır, Ahmed Çelebi b. Hızır, Mustafa Beşe b. İskender</p>          <br><a title="Önceki sayfa" style="text-decoration:none" href="./ayrmetin.php?idno=21126"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21128"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b142"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o1013"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>