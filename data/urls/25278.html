﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 383<br>Hüküm no: 391<br>Orijinal metin no: [49b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yanık ev arsasının kullanım hakkı mütevelli izniyle Ömer b. Ali tarafından Mahmut Ağa’ya satılması</b><br><br>Mütevellî izniyle iki bin akçeye ferâğ arsa.<br><br>Mahmiye-i İstanbul’da Kalenderhâne mahallesinde sâkin el-Hâc Ömer b. Ali meclis-i şer‘-i hatîrde gulâm-ı acemiyân çorbacılarından on bir bölüğün çorbacısı olan işbu râfi‘u’l-kitâb fahrü’l-akrân Mahmud Ağa b. Hasan mahzarında ikrâr ve takrîr-i kelâm edip mahalle-i mezbûrede vâki‘ merhûm Dizdâr Ahmed Bey nâm sahibü’l-hayrın vakfından icâre-i mu‘accele ve senede üç yüz altmış akçe ücret-i maktû‘ası olup bir tarafdan ba‘zan bir tarafı Mehmed Çelebi b. Ali ve ba‘zan el-Hâc Mehmed mülkleri ve bir tarafdan Hüseyin Efendi bin Ahmed tasarrufunda olan vakf menzile ve iki tarafdan tarîk-i âm ile mahdûd olup müceddeden binâ olunan dört tarafında arşın taş duvarı ve sâir enkāzı müştemil ve muhterik ve tasarrufumda olan menzil arsanın hakk-ı tasarrufunu mütevellî-yi vakf-ı mezbûr izniyle elli bin akçeye mezbûr Mahmud Ağa’ya ferâğ ve tefvîz ol dahi minvâl-i muharrer üzere tefevvüz ve kabûl eyledikden sonra bedel-i tefvîz olan meblağ-ı mezbûru tamamen mezbûr Mahmud Ağa yedinden alıp kabz eyledim. Ba‘de’l-yevm arsa-i mahdûd-ı mezbûre merkūm Mahmud Ağa’nın hakk-ı müfevvazıdır. Emsâli tasarrufu gibi mutasarrıf olsun dedikde gıbbe’t-tasdîk mâ-vaka‘a bi’t-taleb ketb olundu.<br><br>Fi’l-yevmi’s-sânî aşer min-şehri Ramazani’l-mübârek li-sene isneyn ve seb‘în ve elf.<br><br>Şuhûdü’l-hâl: Hasan Efendi b. Ahmed el-müderris, Mehmed Çelebi b. Ali, Osman Efendi b. ( ) el-müezzin, Mahmud Efendi b. ( ) el-imâm, Ali b. Hasan, Mehmed Çelebi b. Süleyman, el-Hâc Hasan b. Abdullah, Yusuf b. Hüseyin, İlyas b. ( ) el-müezzin, Ali Beşe b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=25277"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25279"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b383"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1017"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>