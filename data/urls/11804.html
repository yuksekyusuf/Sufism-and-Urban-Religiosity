﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 536<br>Hüküm no: 473<br>Orijinal metin no: [155b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sefer Bey b. Abdülvehhab’ın Medine-i Münevvere Vakfı’na ait el-Hac Hasan mahallesindeki evin kiracısı olduğu</b><br><br>İşbu sâhibü’l-kitâb Sefer Bey b. Abdülvehhab nâm kimesne meclis-i şer‘-i hatîr-i lâzımü’t-tevkīre gelip takrîr-i kelâm edip mahmiye-i Kostantıniyye’de el-Hâc Hasan mahallesinde sâkine iken vefât eden merhûme Şevki Hatun bt. Abdullah silk-i mülkünde münselik olup mahalle-i merkūmede vâki‘ bir tarafı ( ) nâm Hatun mülkü ve iki tarafı Medîne-i Münevvere Vakfı ve bir tarafı tarîk-i âm ile mahdûd fevkānî bir bâb oda ve bir sofa ve bir matbah ve bi’r-i mâ ve kenîf ve muhavvatayı müştemil olan mülk menzilini cümle tevâbi‘ ve levâhıkı ile mezbûre Şevki Hatun hâl-i hayât ve kemâl-i sıhhatinde vakf ve habs edip süknâsını evvelâ nefsine ve sâniyen Medîne-i Münevvere fukarâsına şart edip hâlâ mezbûre Şevki Hatun vefât etmekle menzil-i mezkûr Medîne-i Münevvere fukarâsına intikāl etmeğin mahmiye-i mezbûrda Medîne-i Münevvere mütevellîsi olan fahrü’l-emâsil ve’l-akrân İsmail Çelebi b. Mehmed menzil-i mezkûru ba‘de’l-müzâyede iki bin akçe icâre-i mu‘accele ve yevmî bir akçe icâre-i müeccele ile bana îcâb edip ben dahi [156a] istîcâb ve kabûl eylediğimde menzil-i mezkûrun zabt u tasarrufu için mütevellî-i müşârun-ileyh İsmail Çelebi târîh-i kitâb şehri evâhiri ile müverrah hatem ve imzâsını müştemil yedime tezkire vermişdi, el-hâletü hâzihî tezkire-i mezbûreye nazar olunup mûcebince savb-ı şer‘den dahi hüccet-i şer‘iyye verilmek matlûbumdur dedikde mûmâ-ileyh Sefer Bey yedinde olan mütevellî müzekkiresine nazar olunup mazmûnu takrîrine muvâfık bulunmağın mâ-hüve’l-vâkı‘ bi’t-taleb ketb olundu.<br><br>Fî-evâhiri Cemâziyelûlâ li-sene seb‘a ve selâsîn ve elf min-hicreti men lehü’l-izzü ve’ş-şeref.<br><br>Şühûdü’l-hâl: Mahmud Efendi b. ( ) el-kādî, Ali Bey b. Abdullah el-bevvâbü’s-sultânî, Mahmud Efendi b. Muharrem el-mülâzım, muharrirü’l-hurûf Hasan Efendi b. Abdünnebî el-Kādî ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11803"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11805"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b536"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o671"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>