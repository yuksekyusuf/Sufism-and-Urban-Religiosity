﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 802<br>Hüküm no: 972<br>Orijinal metin no: [132b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çelebi b. Osman’ın çörekçi fırınını Zağarcıbaşı Hüseyin Ağa b. Ali’ye sattığı</b><br><br>Mahmiye-i İstanbul’da Çoban Çavuş mahallesinde sâkin Mehmed Çelebi b. Osman meclis-i şer‘-i hatîrde yeniçeri ocağından zağarcıbaşılık mansıbı ile şeref-yâb olan fahrü’l-emâcid ve’l-ekârim câmi‘ü’l-mehâmid ve’l-mekârim işbu kitâbın sahibi el-Hâc Hüseyin Ağa b. Ali tarafından ikrâr-ı âti’z-zikri tasdîka vekîl-i şer‘îsi olan fahrü’l-emâsil Mustafa Yazıcı b. Mehmed mahzarında tâyi‘an ikrâr ve takrîr-i kelâm edip akd-i âtî sudûruna dek silk-i mülkümde münselik olup mahmiye-i mezbûrede Laleçeşme karşısında vâki‘ iki tarafdan Mustafa Ağa mülküne ve bir tarafdan Haffâf Mehmed Bey mülküne ve bir tarafdan tarîk-i âmma müntehî ve mahdûd bir bâb çörekçi fırınını mûmâ-ileyh el-Hâc Hüseyin Ağa’ya doksan bin râyic fi’l-vakt akçeye bey‘ ve teslîm ol dahi minvâl-i muharrer üzere iştirâ ve tesellüm ve kabûl eyledikden sonra semeni olan meblağ-ı mezbûru bi’t-tamam ve’l-kemâl yedinden alıp kabz eyledim ba‘de’l-yevm zikri sebk eden çörekçi dükkânı mûmâ-ileyh el-Hâc Hüseyin Ağa’nın mülk-i müşterâsıdır keyfe mâ yeşâ’ ve yahtâr mutasarrıf olsun dedikde mukırr-ı mezbûru kelimât-ı muharreresinde vekîl-i mezbûr Mustafa Yazıcı bi’l-muvâcehe tasdîk ve bi’l-müşâfehe tahkīk etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’l-hâmis aşer min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Fahrü’l-akrân Mehmed Ağa b. Sinan 26. [bölü]k, Ahmed Çelebi b. Mehmed Müezzinzâde, Mustafa Çelebi b. Yusuf, Hasan Çelebi b. Salih el-yesârî, Ahmed Beşe b. Mehmed Beşe 24. [bölük], İbrahim Beşe b. Malkoç 24. [bölü]k, Halil Beşe b. Şaban 24. [bölü]k.</p>          <br><a title="Önceki sayfa" style="text-decoration:none" href="./ayrmetin.php?idno=25858"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25860"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b802"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o933"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>