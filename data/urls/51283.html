﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 242<br>Hüküm no: 353<br>Orijinal metin no: [33b-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hûri bt. Mehmed ve oğlundan haksız alınan diyet öşrü ile ilgili Şah Ali b. Küçük’le olan davalarından vazgeçtikleri</b><br><br>Vilâyet-i Anadolu’da Çubuk kazâsına tâbi‘ Akça Ağıl nâm karye sükkânından Hûri bt. Mehmed ve oğlu Zekeriya b. Mehmed nâm kimesneler mahfil-i kazâda Şah Ali b. Küçük nâm kimesne tarafından tasdîk-i âti’z-zikre Yusuf b. Sâdık ve Veli b. Seydî nâm kimesneler şehâdetleriyle sâbitü’l-vekâle olan Yakub b. Mehmed nâm kimesne mahzarında ikrâr ve takrîr-i kelâm edip mezbûr Şah Ali bundan akdem bi gayr-i hak öşr-i diyet deyu bir deve ve bir kilim ve bir mikdâr altınımız almış idi hâlen bunda ahz edip zikr olunan deve ve kilim ve altınımızı da‘vâ ve taleb edip mâ-beynimizde münâza‘at-ı kesîre vâki‘ olmuş idi el-hâletü hâzihî muslihûn tavassut edip dört bin akçesin ibrâ’ ve ıslâh edip ve bedel-i sulh olan dört bin akçeden iki bin akçe nakid ve iki bin akçeye dahi bir al yund alıp kabz edip husûs-ı mezbûr için mezbûr Şah Ali’nin zimmetine ibrâ’-i âm ile ibrâ’ ve ıskāt ve ba‘de’l-yevm bizden veya vekîlimizden da‘vâ ve nizâ‘ sâdıra olursa lede’l-hükkâm istimâ‘ olunmaya dediklerinde mukarrun lehü’l-mezbûrânın vech-i meşrûh üzre vâki‘ olan ikrârını vekîl-i mezbûr vicâhen ve şifâhen tasdîk ettikden sonra mâ vaka‘a bi’t-taleb tahrîr olundu. Tahrîren fi’t-târihi’l-mezbûr.<br><br><br>Şuhûdü’l-hâl: Hasan Bey b. Nasûh, Ahmed b. Kaya, Yusuf b. Nebi, Karaca b. Aydoğdu, Muharrem b. Mehmed, Pervâne b. Abdullah ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=51282"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51284"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b242"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o773"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>