﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 515<br>Hüküm no: 454<br>Orijinal metin no: [149a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abbas Ağa Vakfı mütevellisi Osman Bey’in Saray-ı atik Ağası Ahmed Ağa’dan aldığı eski rayiçten akçenin kesrini tespit ettirmesi</b><br><br>Atebe-i aliyye südde-i seniyyede vâki‘ evkāfdan merhûm Abbas Ağa Vakfı’na mütevellî olan fahrü’l-akrân Osman Bey b. Mahmud nâm bevvâbü’s-sultânî meclis-i şer‘-i şerîf-i şâmihü’l-imâda gelip takrîr-i kelâm ve ta‘bîr ani’l-merâm edip sâbıkā Sarây-ı atîk ağası olan kıdvetü’l-emâcid ve’l-ekârim Ahmed Ağa b. Abdüddâim mukaddemâ vakf-ı mezbûrun yüz beş bin akçesine vaz‘ ettiği kâsid akçe zamânında guruş yüz beş akçeye râyic iken müşârun-ileyh Ahmed Ağa meblağ-ı mezbûru bana teslîm etmekle ben dahi tevliyetim hasebiyle zimem ettiğimden sonra tashîh-i sikke olunmağın meblağ-ı mezbûr seksen üç bin dört yüz akçeye tenzîl olunup yirmi bir bin altı yüz akçe kesri olmuşdur, yedimde olan zimem defteri ve istiğlâl hüccetlerine nazar olunup vech-i muharrer üzere meblağ-ı mezbûrun yirmi bir bin altı yüz akçe kesri olduğuna savb-ı şer‘den dahi [hüccet-i] şer‘iyye verilmek matlûbumdur dedikde fi’l-hakīka mütevellî-i mesfûr Osman Bey’in yedinde olan zimem defterine ve istiğlâl hüccetine nazar olundukda meblağ-ı mezbûrun hesâb-ı mezkûruyla yirmi bir bin altı yüz akçe kesri olduğu mütehakkık olmağın mâ-hüve’l-vâkı‘ gıbbe’t-taleb ketb olundu.<br><br>Hurrire fi’l-yevmi’s-sânî ve’l-ışrîn min-Cemâziyelâhire li-sene sitte ve selâsîn ve elf min-hicreti men lehü’l-izzü ve’ş-şeref.<br><br>Şühûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=11784"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11786"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b515"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o678"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>