﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 275<br>Hüküm no: 320<br>Orijinal metin no: [62b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa’nın beratımı kaybettim iddiasıyla ve hile ile zayiden berat alarak başkasına devrettiği Manastır nahiyesindeki tımarın gerçek sahibi Mustafa’ya iade edilmesi</b><br><br>Bâ-hatt-ı hazret-i efendi,<br><br>Ma‘rûz,<br><br>Sâdır olan fermân-ı âlîlerine imtisâlen işbu kuyûdât ve derkenârlara ba‘de’n-nazar Rumeli’de Paşa sancağında Manastır nâhiyesinde vâki‘ Oblakova nâm karye ve gayriden on bir bin yedi yüz doksan dokuz akçe timâra mutasarrıf olan Yusuf b. İbrahim’in fevtinden bin yüz yetmiş senesinde Mustafa’ya tevcîh ve berât olunup mutasarrıf iken ecânibden âhar Mustafa nâm kimesne berâtım zâyi‘ oldu deyü yetmiş bir Cemâziyelâhiresi’nin on yedinci günü Alaybeyisi Mehmed arzuhâliyle timâra mutasarrıf Mustafa-yı evvel-i merkūm benim deyü yedine zâyi‘den bir takrîb ile berât alıp on iki gün murûrunda yine mîrlivâ-i mezkûrun arzıyla kasr-ı yedinden Tahir’e tevcîh ve berât ve otuz bir gün murûrunda Tahir’in fevtinden Miralay-ı mezkûrun arzıyla Hasan v. Hasan’a tevcîh ve berât olunduğunu derkenârlardan müstefâd olmağla sâhib-i arzuhâl Mustafa-yı evvel-i mezbûr ber-vech-i muharrer bana gadr olunmuşdur deyü işbu arzuhâlinde istirhâm ve timâr-ı mezkûr merkūm Hasan’ın ref‘inden kendüye tevcîh ve ibkā olunmasını istid‘â eylediğinden sonra el-yevm timâr-ı mezkûra berât-ı âlîşân ile mutasarrıf olan merkūm Hasan meclis-i şer‘-i münîrde arzuhâl sâhibi Mustafa-yı evvel-i mezbûr muvâcehesinde zikr olunan timâr tevcîhi bâlâda tafsîl olunduğu üzere müteveffâ Tahir’in hîle ve desîsesine mübtenî olduğu ma‘lûmum olup hüsn-i rızâ ve ihtiyârım ve ferâğ-ı mu‘teber-i kat‘î ile timâr-ı mezbûru sâhib-i evvel-i merkūm Mustafa’ya ferâğ ve tefvîz ve berâtımı meclis-i şer‘de yedine teslîm eylediğimde ol dahi tefevvüz ve kabûl edip timâr-ı mezkûra sarf olunan masrûfum için merkūm Mustafa’nın bana teslîm eylediği kırk Mısır zincirlisi altınına ve makbûzum olan işbu târîh-i i‘lâm senesi a‘şârına müte‘allika da‘vâdan benim zimmetimi kat‘an ve sahîhan ibrâ, ben dahi kabûl ve tasdîk eylediğimden sonra zikr olunan timâr-ı mezkûr ber-minvâl-i muharrer ferâğımdan Mustafa-yı evvel-i merkūma müceddeden tevcîh ve ibkā ve yedine berât-ı âlîşân i‘tâ buyurulup diğer Mustafa ve Tahir ve Hasan nâmıyla kuyûdât mahâllinden terkīn buyurulmak bâbında minvâl-i muharrer üzre hükm-i hümâyûn-ı mevhibet-makrûn ricâsında oldukları ma‘lûm-ı devletleri buyuruldukda fermân men-lehü’l-emr hazretlerinindir.<br><br>Fî 12 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42425"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42427"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b275"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o553"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>