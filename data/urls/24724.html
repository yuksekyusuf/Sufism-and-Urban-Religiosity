﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 410<br>Hüküm no: 619<br>Orijinal metin no: [72b-5]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ümmühâni ve annesi Emine’nin kahveci Ali’ye hizmet karşılığı borçlarının ödendiği</b><br><br>Mahmiye-i İstanbul sâkinlerinden Ali b. Abdullah nâm kahveci mahfil-i kazâda, bundan akdem fevt olan Minval b. Abdullah nâm kahvecinin sulbiye sagīre kızı Ümmühâni’nin vâlidesi olup, kıbel-i şer‘den mansûbe vasîsi olan Emine bt. Abdullah nâm hâtun tarafından tasdîk-i âtîye vekîl olup, hasm-ı şer‘î-i câhid mahzarında ikrâr ve takrîr-i kelâm edip, müteveffâ-yı mezbûrun zimmetinde iki kıt‘a kaliçe bahâsından bin beş yüz akçe hakkım olup, vefât ettikde müteveffâ-yı merkūmun muhallefâtından vasiyy-i mezbûrun makbûzundan taleb edip, ikāmet-i beyyine-i âdile ile isbât edip hükm sadedinde iken sagīre-i mezbûreye nef‘an muslihîn tavassut ettikde, husûs-ı mezbûru beş yüz akçeye inşâ’-i sulh ettiklerinde, ben dahi sulh-ı mezbûru kabûl ve bedel-i sulh olan meblağ-ı merkūmu müvekkile-i mezbûre yedinden alıp kabz edip, mâ‘adâsından merkūmetân Ümmühâni ve Emine’nin zimmetini ibrâ-i âm ile ibrâ ve ıskāt eyledim. Ba‘de’l-yevm meblağ-ı merkūme bi’z-zât ve bi’l-vâsıta benden da‘vâ sudûr ederse inde’l-hükkâm mesmû‘a olmaya dedikde, gıbbe’t-tasdîki’ş-şer‘î kayd olundu. Hurrire fî evâili Şa‘bâni’l-mu‘azzam sene 1027.<br><br><br>Şuhûdü’l-hâl: Es-Sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=24723"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24725"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b410"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o524"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>