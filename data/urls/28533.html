﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 200<br>Hüküm no: 117<br>Orijinal metin no: [37a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yeniçeri Ağası Mehmed Ağa b. Hasan’ın varislerinin terekeden alacakları kaldığı iddiasıyla vasî Hüseyin Bey b. Ali’ye açtıkları davayı ispat edemedikleri</b><br><br>Mahmiye-i İstanbul’da Sarıgörez mahallesi sükkânından olup bin yüz iki senesinde Dergâh-ı âlî yeniçerileri ağası iken İslankamen ma‘rekesinde şehîden vefât eden Çepikzâde demekle şehîr merhûm Mehmed Ağa b. Hasan’ın verâseti zevceteyn-i metrûketeyni umdetü’l-muhadderât Râbia Hanım bt. Ahmed Paşa ve Hunî bt. Abdullah ile vâlidesi fahrü’l-muhadderât Hatice Hatun bt. Hamza’ya ve sulbî sagīr oğlu Mehmed Çelebi’ye münhasıra olduğu şer‘an zâhir ve müte‘ayyen oldukdan sonra kendi tarafından asıl ve sagīr-i mezbûr Mehmed Çelebi’nin tesviye-i umûruna kıbel-i şer‘den mansûbe vasîsi olan mûmâ-ileyhâ Râbia Hanım ile mezbûretân Hunî ve Hatice Hatun taraflarından husûs-ı âti’z-zikre vekîl olduğu zât-ı mezbûrâtı ma‘rifet-i şer‘iye ile ârifân Süleyman Bey b. Mehmed ve Mehmed Bey b. Yusuf şehâdetleriyle şer‘an sâbit olan Ahmed Ağa b. Mustafa meclis-i şer‘-i şerîf-i enverde [37b] merhûm-ı mûmâ-ileyhin yanında mevcûd terekesini kabz ve verese-i mezbûrûna îsâle vasîyy-i şer‘îsi olmağla tereke-i merhûm mezbûra vâzı‘u’l-yed olan işbu râfi‘u’l-kitâb es-Seyyid Hüseyin Bey b. es-Seyyid Ali mahzarında üzerine da‘vâ ve takrîr-i kelâm edip mezbûr es-Seyyid Hüseyin Bey ber-vech-i muharrer vasî olmağla merhûm-ı mezbûrun hîn-i fevtinde yanında mevcûd <<olan>> olup bey‘i lâzım gelmekle bi’l-izni’ş-şer‘î âhara bey‘ olunan devvâb ve mevâşî ve sâir eşyâsı semenlerinden müctemi‘ olan para dörder hesâbınca iki yük on sekiz bin üç yüz akçe ile üç aded sepet sandığı içinde mevcûd ber-mûceb-i defter-i müfredât eşyâ-yı ma‘lûmesine bi’l-vesâye vâzı‘u’l-yed oldukdan sonra zikrolunan üç sepet sandığı ile eşyâ-i ma‘lûmeyi ve iki re’s gulâm ve yedi re’s bargir getirip müvekkilelerim mezbûrâta def‘ ve teslîm onlar dahi ba‘de’l-ahz meblağ-ı mezbûrun dört yüz guruşu ile müvekkilelerim mezbûrâtı hâlâ Tophâne nâzırı olan izzetlü Yusuf Efendi üzerine cümlesi bir meclisde iken havâle-i sahîha ile havâle onlar dahi kabûl edip ve üç yüz altmış dört guruş ile altmış akçesini yedinde olan nafaka hücceti mûcebince zikrolunan gulâm ve bargirlerin nafaka ve harc-ı râhlarına sarf edip mâ‘adâsı olan altı yüz guruşu işbu meclis-i şer‘de bana def‘ ve teslîm ben dahi yedinden ahz u kabz edip lâkin mezbûr es-Seyyid Hüseyin Ağa hâric-i ez-defter merhûm-ı mezbûrun terekesinden yüz elli guruş kıymetli bir re’s kır bargirini ahz ve ihfâ etmişdir hâlâ aynı mevcûde ise aynını değil ise kıymet-i şer‘iyesini taleb ederim suâl olunsun dedikde gıbbe’s-suâl mezbûr es-Seyyid Hüseyin Bey ber-vech-i muharrer verese-i mezbûrûna teslîmâtından mâ‘adâ merhûm-ı mezbûrun mârrü’z-zikr bargirini ve eşyâsından bir nesne kabzını inkâr edicek müdde‘î-i mezbûrdan müdde‘âsına beyyine taleb olundukda ityân-ı beyyineden ızhâr-ı acz ile istihlâf etmeğin fi’l-hakīka merhûm-ı mezbûrun terekesinden ber-vech-i mübeyyen teslîmâtından mâ‘adâ bir re’s bargir ve sâir eşyâsından bir nesne kabz etmeyip ol vechile verese-i mezbûrûna red ve damândan üzerine nesne lâzım gelmediğine mezbûr es-Seyyid Hüseyin Bey’e yemîn teklîf olundukda ol dahi hasbe’l-mesûl yemîn billâhi te‘âlâ etmeğin mûcebiyle müdde‘î-i mezbûr bî-vech mu‘ârazadan men‘ olunup mâ vaka‘a bi’t-taleb ketb olundu.<br><br>Fi’l-yevmi’r-râbi‘ min-Şa‘bâni’l-mu‘azzam sene 1107<br><br>Şuhûdü’l-hâl: Süleyman Bey b. Mehmed, Mehmed Halîfe b. Yusuf, es-Seyyid Hüseyin Çavuş el-Mübâşir, Hazînedâr Osman Ağa, Mustafa b. Abdullah, Mehmed b. Abdullah, Ali Dede b. Osman, es-Seyyid Ali b. Hüseyin, Mehmed b. Ali, Mustafa b. Abdullah.<br><br>Yevm-i sülâsâ fî 16 min-Şa‘bâni’l-mu‘azzam li-sene 1107</p>          <br><a title="Önceki sayfa" style="text-decoration:none" href="./ayrmetin.php?idno=28532"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28534"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b200"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o879"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>