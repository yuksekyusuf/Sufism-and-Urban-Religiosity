﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 74<br>Hüküm no: 25<br>Orijinal metin no: [12-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rum çocukları için kilise avlusunda mekteb yapılmasına ruhsat verilmesi</b><br><br>Rum çocukları için mekteb inşâsına fermân<br><br>Düstûr-ı mükerrem müşîr-i müfahham nizâmü’l-âlem müdebbiru umûri’l-cumhûri bi’l-fikri’s-sâkıb mütemmimü mehâmü’l-enâmi bi’r-re’yi’s-sâib mümehhidü bünyânü’d-devleti ve’l-ikbâl müşeyyidü erkâni’s-sa‘âdeti ve’l-iclâl el-mahfûfu bi-sunûf-i avâtıfi’l-meliki’l-a‘lâ e‘âzım-i vüzerâ-yı saltanat-ı seniyyemden Dersa‘âdet’im zabtiye müşîri olup birinci rütbe-i Osmânî ve Mecîdî ve imtiyâz nişân-ı zî-şânlarını hâiz ve hâmil olan vezîr-i dirâyet-semîrim Mehmed Emin Paşa -edâmallâhu te‘âlâ iclâlehû- ve akzâ kuzâtü’l-Müslimîn evlâ vülâti’l-muvahhidîn ma‘denü’l-fazli ve’l-yakīn râfi‘u a‘lâmi’ş-şerî‘ati ve’d-dîn vârisü ulûmü’l-enbiyâi ve’l-mürselîn el-muhtassu bi-mezîd-i inâyeti’l-meliki’l-mu‘în mevlânâ İstanbul kādısı -zîdet fezailehû- tevkī‘-i refî‘-i hümâyûnum vâsıl olucak ma‘lûm ola ki, Fenârkapısı civârında Kiremit mahallesinde mütemekkin Rum teba‘a-i şâhânem etfâlinin ta‘lîm ve ta‘allümleri için kilise havlusu derûnuna müceddeden bir bâb mekteb binâ ve inşâsına müsâ‘ade-i seniyyem erzân kılınması Rum Patrikhânesi tarafından bâ-takrîr inhâ ve istid‘â olunmuş ve keyfiyet Nâfi‘a Nezâreti’ne lede’l-havâle mahâll-i mezkûra me’mûr-ı mahsûsa irsâliyle keşf ve mu‘âyene ettirildikde inşâ olunacak mekteb [13] bi-hesâb-ı terbî‘î iki yüz altı arşın altı parmakdan ibâret olduğu ve altı arşın irtifâ‘ında ve on arşın arzında ve yirmi arşın on beş parmak tûlünde olarak kilise-yi mezbûr havlusuna inşâ olunacağı ve inşâsında mahâllince mahzûr ve mazarrât olmadığı tebeyyün ve tahakkuk etmiş idiği nezâret-i müşârün-ileyhâ tarafından ifâde ve inbâ ve ol bâbda tanzîm ettirilen harîtası dahi takdîm [ve] isrâ kılınmış olduğundan keyfiyet taraf-ı eşref-i pâdişâhâneme arz ile lede’l-istîzân ol vechile binâ ve inşâsına müsâ‘ade-i seniyye-i mülûkânem erzân kılınarak emr-i hümâyûn-ı şâhânem sünûh ve sudûr eylemiş olmağın mûcebince ruhsatı hâvî Dîvân-ı hümâyûnumdan işbu mazbata? ısdâr ve harîta-i mezbûr ile beraber i‘tâ olundu, siz ki müşîr-i müşâr ve mevlânâ-yı mûmâ-ileyhimâsız, fi’l-hakīka mekteb-i mezbûrun kilise havlusu derûnuna inşâsında bir gûne mahzûr ve mazarrât olmadığı hâlde beyân olunan tûl ve arz ve kaddi zirâ‘larını tecâvüz etmemek ve harîta-i mezbûre mûcebince inşâ kılınmak üzere irâe-i ruhsat olunması ve bundan dolayı kimesneye bir akçe ve bir habbe aldırılmaması husûslarına mübâderet ve hilâfından tevakkī ve mübâderet [mübâ‘adet] eyleyesiz.<br><br>Tahrîren fî 6 Cumâdelâhire sene 1283.</p>          <br><a title="Önceki sayfa" style="text-decoration:none" href="./ayrmetin.php?idno=35949"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35951"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b074"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o604"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>