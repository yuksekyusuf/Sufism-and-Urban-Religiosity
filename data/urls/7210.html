﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 199<br>Hüküm no: 170<br>Orijinal metin no: [24b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hezargrad’ın Baniska-i Bâlâ köyü ve gayriden tımara mutasarrıf olan Mehmed Ağa b. Mustafa’nın tımarının mültezimi Hasan Çavuş’u azlederek Eskicumalı Mehmed’e iltizama verdiği</b><br><br>Ma‘rûz<br><br>Derûn-ı arzuhâlde mezkûr Hezargrad kazâsına tâbi‘ Baniska-i Bâlâ nâm karye ve gayriden bin yedi yüz yirmi akçe tımara mutasarrıf yine arzuhâlde mezkûr Mehmed Ağa b. Mustafa meclis-i şer‘-i enverde Eskicumalı sahib-i arzuhâl diğer Mehmed muvâcehesinde mârrü’z-zikr Hezargrad ahâlîsinden ve Dergâh-ı âlî yeniçeri çavuşlarından tımar-ı mezkûrun mukaddemâ mültezimi olan Hasan Çavuş Ağa dahi hazır olduğu hâlde bundan akdem tımar-ı mezkûrumun işbu bin yüz altmış iki senesine mahsûben Mart’ı ibtidâsından tamamına değin hâsıl olan mahsûlâtının zabtı yedine verilen temessüğüm mantûkunca mezbûr diğer Mehmed’e beş yüz elli guruş bedel-i iltizâm-ı makbûz mukābelesinde der-uhde ve iltizâm ol dahi ba‘de’l-kabûl mültezim-i evvel-i mezbûr Hasan Çavuş Ağa sene-i sâbıkı zabtından zarar da‘vâsı sadedinde olmağla mezbûr diğer Mehmed’i azl ve işbu sene-i mezkûre zabtını dahi yine mezbûr Hasan Çavuş Ağa’ya tevfîz ve ibkā etmişidim lâkin mezbûr Hasan Çavuş Ağa’nın tımar-ı mezkûr re‘âyâsına zulm ü te‘addîsi olduğunu Hezargrad kādısı efendi arz ve ahâlîsi mahzar etmekle hâlâ mezbûr Hasan Çavuş Ağa’yı tımar-ı mezkûr zabtından azl edip mârrü’z-zikr Eskicumalı mezbûr diğer Mehmed’e bâlâda mezkûr bedel mukābelesinde der-uhde ve iltizâm eylediğimde ol dahi kabûl eyledi deyü olan ikrârını mezbûr diğer Mehmed ile hâzır-ı merkūm Hasan Çavuş Ağa’dan herbirinin tasdîk eylediği Mahkeme-i Bâb’dan huzûr-ı âlîlerine i‘lâm olundu.<br><br>Fî 27 Ca sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7209"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7211"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b199"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o636"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>