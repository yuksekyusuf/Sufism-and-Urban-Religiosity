﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 555<br>Hüküm no: 369<br>Orijinal metin no: [89b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Elvanzâde Mustafa Çelebi’nin, merhum Rodoslu Mehmed Kapudan’daki esir bedelinden alacağını varislerden talep ettiği</b><br><br>Mahmiye-i Galata hısn-ı ebvâbından Azebkapısı kurbünde sâkin Elvanzâde demekle şehîr zübdetüˈl-akrân Mustafa Çelebi meclis-i şer‘-i enverde mahmiye-i mezbûre muzâfâtından kasaba-i Kasımpaşaˈda el-Hâc Hasan mahallesi sükkânından olup bundan akdem vefât eden Rodoslu Mehmed Kapudan b. Yusufˈun verâseti zevce-i metrûkesi Âişe Hatun bt. Elvan ile li-üm er karındaşı İvaz Çelebi b. Mehmedˈe münhasıra oldukdan sonra müteveffâ-yı mezbûrun terekesine vâzi‘ayiˈl-yed olan mezbûre Âişeˈnin vekîl-i müsecceli olan Ahmed Efendi b. Ali ile merkūm Ivaz Çelebi mahzarlarında üzerlerine da‘vâ ve takrîr-i kelâm edip târih-i kitâbdan beş sene mukaddem donanma-yı hümâyûn sefînelerine Akdenizˈe mîrî çekdirme ta‘bîr olunur sefînem ile ben dahi gider olduğumda taraf-ı mîrîden benim sefîneme kırk guruş bedel ile müteveffâ-yı mezbûrun kırk nefer esirini isti‘câr ve bana kırk esiri teslîm etmek üzre mîrîden cem‘an bedelleri olan bin altı yüz esedî guruşu müteveffâ-yı mezbûr [90a] kabz ettikden sonra zikrolunan kırk nefer esirlerinden bana ancak otuz altı nefer teslîm edip mâ‘adâsı dört nefer esiri teslîm etmemekle bedelleri olan yüz altmış guruşu zimmetimde sana deynimdir deyü huzûr-ı Müslimînˈde ikrâr ve işhâd dahi etmekle hâlâ terekesinden olmak üzere vekîl-i mezbûr ile merkūm Ivaz Çelebiˈden taleb ederim suâl olunsun dedikde gıbbeˈs-suâl veˈl-inkâr müddeî‘-i merkūmdan müdde‘âsına beyyine taleb olundukda udûl-ı Müslimînˈden Memiş Çelebi b. Hüseyin ve Ali Reis b. Mehmed ve Kenan b. Abdullah nâm kimesneler li-ecliˈş-şehâde meclis-i şer‘a hâzırûn olup isreˈl-istişhâd fiˈl-hakīka müteveffâ-yı mezbûr hayatında târih-i mezbûrda bâlâda tafsîli mürûr ettiği vech üzre dört nefer esirinden kırk guruşdan yüz altmış guruşu ben mîrîden kabz edip müdde‘î-i mezbûre deynimdir deyü huzûrumuzda ikrâr ve bizi işhâd eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyet-i şerâ’itiˈl-kabûl şehâdetleri makbûle oldukdan sonra müdde‘î-i mezbûr ba‘deˈt-tahlîfiˈl-mu‘teber mûcebiyle hüküm birle mâ vaka‘a biˈt-taleb ketb olundu.<br><br>Fiˈs-sâmin veˈl-işrîn min-Şevvaliˈl-mükerrem li-sene erba‘a ve semânîn ve elf.<br><br>Şuhûdüˈl-hâl: Süleyman Efendi b. Mehmed el-imâm, Mustafa Efendi b. Mehmed, Ahmed Efendi b. Ali, Süleyman Bey b. Mehmed, Ahmed Çelebi b. Mustafa, Mustafa Çelebi b. el-Hâc Mehmed, Mehmed Ağa b. Muslı, Seyyid Ali Çelebi b. Muslı, Mehmed Çelebi b. Mustafa, Mehmed Çelebi b. Hüseyin, Hasan Bey b. Abdullah, Mehmed Halîfe.</p>          <br><a title="Önceki sayfa" style="text-decoration:none" href="./ayrmetin.php?idno=21432"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21434"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b555"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o938"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>