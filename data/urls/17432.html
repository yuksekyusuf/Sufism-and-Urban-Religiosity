﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 310<br>Hüküm no: 479<br>Orijinal metin no: [50b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Küçükköy’de kadın erkek karışık vaziyette içki âleminde olanların yakalandığı</b><br><br>Maʻrûz-ı dâʻî-i Devletleridir ki;<br><br>Medîne-i Eyüb’de vâkiʻ zabt u rabta meʼmûr Vâlidesarayı Ustası Ali Usta kulları târîh-i iʻlâm gecesi meclis-i şerʻa ihzâr eylediği mîrî sâye neferâtlarından Edirneli Mehmed ve Erzurumlu Ahmed ve Hüseyin nâm kimesneler ile kendilerine ecnebîler olup Kasımpaşa’da ekmekci kârhânesi kurbünde sâkine Gelibolulu Sâliha bt. Mehmed ve yine Kasımpaşa’da el-Hâc Hüsrev Mahallesi sâkinelerinden Rukiye bt. Mehmed nâm hatunlar muvâcehelerinde işbu merkūmûn Mehmed ve Ahmed ve Hüseyin ve mezbûretân Sâliha ve Rukiye Haslar kazâsında suyolu kurâsından Küçükköy nâm karyede Farfaraoğlu zimmînin müsteciri Foti dükkânı içinde şürb-i hamr eder oldukları inhâ ve ihzârlarına saʻy olundukda merkūmûn âletleri ile hücûm ve muhârebe etdiklerinde Edirneli mezbûr Mehmed saray-ı merkūm neferâtından işbu Bostanî İbrahim’in sol tarafında arkasından tüfenk kurşunu ile darb ve omuzu başından hurûc ve yine neferâtımızdan işbu Bostanî Halil’in dahi sol elinde orta parmağından bıçak ile darb ve cerh etmekle merkūmûn Mehmed ve Ahmed ve Hüseyin mevcûd olan bir çift piştov ve bir filinta ve iki çift bıçaklarıyla mezbûretân Sâliha ve Rukiye nâm hatunlar mekşûfetü’l-vech oldukları hâlde ahz ve ihzâr-ı şerʻ olunmuşlardır hakīkat-i hâl suâl ve cerhleri keşf ve iʻlâm olunması murâdımdır dedikde mezbûrân İbrahim ve Halil’in âʻzâlarına baʻde’n-nazar ve’l-keşf ber-vech-i muharrer cerhleri nümâyân olup ve ahz olunan sâye neferâtlarından merkūmûn ve maʻan ahz olunan mezbûretân Sâliha ve Rukiye’den suâl olundukda her birerleri birbirlerine nâ-mahrem ve ecnebîler olup târîh-i iʻlâm gecesi karye-i mezbûrede mesfûr Foti dükkânı içinde şürb-i hamr içün cemʻ ve mekşûfetü’l-vech ahz olunduklarını muʻterifler olup tescîl olunduğu bi’l-iltimâs huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’s-sânî aşer min-şehri Rebîʻi’l-âhir li-sene ihdâ ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17431"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17433"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b310"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o721"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>