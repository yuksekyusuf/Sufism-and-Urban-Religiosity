﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 341<br>Hüküm no: 319<br>Orijinal metin no: [62a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Salih Ağa ile kız kardeşleri Hafize ve Mahtume’nin zeytin ve bakkal dükkânı gediği hisselerini Bakkal Dimitri’ye sattıkları</b><br><br>Zeytinci ve bakkāl gediği mübâya‘ası<br><br>Mahmiye-i İslambol’da Aşıkpaşa mahallesinde sâkin Salih Ağa b. el-Hâc Hasan nâm kimesne li-ebeveyn kız karındaşları Hafize ve Mahtume nâm hatunlardan merkūme Mahtume Hatun’un zevci ve taraflarından ber-vech-i âtî vekîlleri olduğu zâtlarını ârifân el-Hâc Süleyman Ağa b. Ömer ve Abdi Ağa b. Mehmed şehâdetleriyle sâbit olan Keresteci el-Hâc Mehmed Ağa b. el-Hâc İbrahim hâzır olduğu hâlde meclis-i şer‘-i münîrde bakkāl tâifesinden işbu bâ‘isü’s-sifr Dimitri v. Anaştaş zimmî muvâcehesinde ikrâr-ı tâm ve takrîr-i kelâm edip mahmiye-i mahkiye hısnı ebvâbından Ayazma Kapısı hâricinde vâki‘ Ayasofya-i Kebîr vakf-ı şerîfi musakkafâtından ma‘lûmü’l-hudûd ve’l-müştemilât el-Hâc Osman dükkânı denmekle arîf bir bâb zeytinci ve bakkāl dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin dört sehm i‘tibârıyla iki sehmi benim ve birer sehmden iki sehmi dahi müvekkiletân-ı mezbûretânın akd-i âti’z-zikrin sudûruna değin yedimizde ırsen mülkümüz olmağla ben ve müvekkiletân-ı merkūmetândan her birimiz ber-minvâl-i meşrûh mâlikler olduğumuz hisse-i mezkûrelerimizi tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile mersûm Dimitri zimmîye beş bin guruşa bey‘ ü temlîk ve teslîm eylediğimizde ol dahi ber-minvâl-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezkûr beş bin guruşu bize tamâmen def‘ ü teslîm ve biz dahi yedinden bi’t-tamâm ve’l-kemâl ahz u kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt etmemizle fîmâ-ba‘d gedik-i mezkûrda benim ve müvekkiletân-ı mezbûretânın aslâ ve kat‘â alâka ve medhalimiz kalmamışdır dedikde mukırr-ı merkūm Salih Ağa’yı cemî‘ kelimât-ı meşrûhasında vekîl-i hâzır-ı merkūm el-Hâc Mehmed Ağa ve müşteri-i mersûm Dimitri zimmîden her biri bi’l-muvâcehe ve bi’l-müşâfehe tahkīk ve tasdîk etmeleriyle mâ-vaka‘a [bi’t-taleb ketb olundu]<br><br>Fî 5 C sene 1247<br><br>Şuhûdü’l-hâl: Pazarbaşı Süleyman Ağa, Bölükbaşı Abdi Çelebi, Hafız İbrahim Edhem Efendi, Hafız İsmail Ağa, Muhzır Hüseyin Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=34496"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34498"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b341"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o502"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>