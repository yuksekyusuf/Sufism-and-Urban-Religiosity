﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 207<br>Hüküm no: 158<br>Orijinal metin no: [67-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeliha bt. Ahmed’in, evini müştemilatıyla birlikte Zeliha bt. Mehmed’e sattığı</b><br><br>Ma‘rûz<br><br>Mübârek ve mes‘ûd rikâb-ı kamer-tâb-ı merâhim-nisâb-ı şâhâneye takdîm-i arzuhâl eden mu‘arrefetü’z-zât Şerife Zeliha Hatun bt. Ahmed İstanbul Mahkemesi’nde meclis-i şer‘-i münîrde derûn-ı arzuhâlde mezkûretü’l-ism kezâlik mu‘arrefetü’z-zât diğer Şerife Zeliha Hatun bt. Mehmed muvâcehesinde yedimde mâlım ve mülküm olup medîne-i Üsküdar’a muzâfe Yoros nâhiyesine tâbi‘ Dereseki karyesinde vâki‘ ma‘lûmü’l-hudûd fevkānî ve tahtânî dört bâb oda ve bir matbah ve eşcâr-ı müsmire ve gayr-ı müsmireli yedi dönüm bahçeyi müştemil bir bâb mülk menzilimi bi-cümleti mâ-yeştemilühû ve yahvîhi tarafeynden bi’l-îcâb ve’l-kabûl bey‘-i bâtt-ı sahîh-i şer‘î ile mezbûre diğer Şerife Zeliha Hatun’a üç bin guruşa bey‘ ü temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl ve semeni olan meblağ-ı mezkûr üç bin guruşun bin guruşunu kendine cihet-i deyn-i şer‘îden bâ-i‘lâm-ı şer‘î mahkûmün-bih zimmetimde deynim olan bin guruşa ba‘de’t-takas ve’l-mukāssatin ve’l-kabûl bâkīsi olan iki bin guruşu dahi işbu târih-i i‘lâmdan yirmi bir gün mürûrunda bana tamamen edâ ve teslîm etmek üzere mezbûre diğer Şerife Zeliha Hatun’u tecîl eylediğimde ol dahi kabûl ve meblağ-ı bâkī-i merkūmu ber-vech-i muharrer bana edâya ta‘ahhüd etmeğin fîmâ-ba‘d menzil-i mezkûr mezbûre diğer Şerife Zeliha Hatun’un mülk-i müşterâsı olup benim kat‘a alâka ve medhalim kalmamağla meblağ-ı bâkī-i mezkûrdan mâ‘adâ mebî‘-i mezkûrun tağrîr ve gabnine ve bi’l-cümle husûs-ı mezkûra ve sâir cemî‘ hukūk-ı şer‘iyeye müte‘allika âmme-i de‘âvîden tarafeynden her birimiz âharın zimmetini kabûlümüzü hâvî ibrâ-i âmm-ı sahîh-i şer‘î ile ibrâ ve iskāt edip bu vechile kat‘-ı münâza‘a eyledik deyü ikrâr ve tasdîkleri tescîl ve huzûr-ı [âlîlerine i‘lâm olundu]<br><br>Fî-gurreti Zilhicce sene [1]257</p>          <br><a title="Önceki sayfa" style="text-decoration:none" href="./ayrmetin.php?idno=34810"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34812"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b207"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o617"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>