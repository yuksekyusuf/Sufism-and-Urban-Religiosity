﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 559<br>Hüküm no: 771<br>Orijinal metin no: [87b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çörekçi dükkânındaki eşyanın Ali ve Hasan’a ait olduğu</b><br><br>Bâ-mühr-i efendi<br><br>Ma‘rûz<br><br>Bundan akdem vefât eden çörekçi tâifesinden Ahmed Beşe’nin kebîr oğlu sâhib-i arzuhâl Mehmed ile sagīr oğlu Mustafa ve sagīre kızı Hadîce’nin vasîleri diğer Hadîce derûn-ı arzuhâlde mezkûrü’l-ism yine çörekci tâifesinden el-Hâc Ali ve el-Hâc Hasan’dan müteveffâ-yı mezbûr bundan akdem müteveffâ el-Hâc İvaz’ın veresesinin Çırçır sûkunda vâki‘ çörekci dükkânında müste’ciri olup ba‘dehû dükkân-ı mezkûrun nısfını verese-i mezkûre-i mezbûrâna ferâğ eylediklerinde zikr olunan fırının içinde mevcûd mevrûsumuz müteveffâ-yı mezbûr Ahmed Beşe’nin sekiz aded tâbe ve bir peşkününü dahi mezbûrân fuzûlî zabt ederler deyü da‘vâ eylediklerinde mezbûrân el-Hâc Ali ve el-Hâc Hasan cevâblarında işbu yedimizde olan i‘lâm-ı şer‘î mûcebince fırın-ı mezkûrun bundan akdem mutasarrıfı olup vefât eden es-Seyyid İvaz’ın hasren vârisleri kebîr oğlu es-Seyyid Mehmed ve kebîre kızı Şerife Fâtıma zikr olunan sekiz aded tâbe ve bir peşkünde müste’cirleri müteveffâ-yı mezbûr Ahmed Beşe’nin kat‘an alâkası olmayıp babaları müteveffâ es-Seyyid İvaz’ın mülkü olup kendülere bi’l-ırsi’ş-şer‘î intikāl eylediğini mezbûr Ahmed’in hayâtında ve muvâcehesinde vech-i şer‘î üzere ba‘de’l-isbât ve’l-hükm zikr olunan tâbeler ve peşkünü mezbûrân es-Seyyid Mehmed ve Şerife Fâtıma’dan semen-i ma‘lûma iştirâ etmişizdir deyü ba‘de’d-def‘ ve’l-inkâr mezbûrân el-Hâc Ali ve el-Hâc Hasan muvâcehelerinde i‘lâm-ı şer‘î mazmûnu üzere def‘-i meşrûhlarını lede’ş-şer‘ adâletleri zâhir olunan çörekci tâifesinden beş nefer şuhûd-ı udûl ile ba‘de’l-isbât ve’l-hükm mezbûr Mehmed ile vasiye-i mezbûre Hadîce bî-vech mu‘ârazadan men‘ olunduğu huzûr-ı âlîlerine i‘lâm olundu. El-emru li-men-lehü’l-emr.<br><br>Hurrire fî 12 min-şehri Rebî‘ülâhir sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6986"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6988"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b559"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o595"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>