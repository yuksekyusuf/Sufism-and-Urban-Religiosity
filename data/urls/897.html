﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 171<br>Hüküm no: 180<br>Orijinal metin no: [33b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sivas kazasındaki Ahî Emir Ahmed Zaviyesi’nin imamı Seyyid Mehmed’in vefatıyla yerine Seyyid Mehmed b. Seyyid Abdullah’ın tayini</b><br><br>Ma‘rûz,<br><br>Sâdır olan fermân-ı âlîlerine imtisâlen işbu arzuhâl ve derkenâra nazar olundukda Sivas kazâsında Ahî [E]mir Ahmed Zâviyesi’nin vakfiye-i ma‘mûlün-bihâsında Tokmak mahallesinde zâviyesinin evkāt-ı hamsede imâm olanlara zâviye-i mezbûrenin mahsûlünden senede bir mut hınta vazîfe vakf ve şart edip ber-mûceb-i şart-ı vâkıf imâm olan es-Seyyid Mehmed b. Seyyid İbrahim bilâ-veled fevt olup yeri hâlî ve hizmet-i lâzımesi mahlûl olduğu[ndan] bahisle sahib-i arzuhâl es-Seyyid Mehmed b. es-Seyyid Abdullah müteveffâ-yı mezbûrun mahlûlünden kendüye tevcîh olunmasını istirhâm etmekle cihet-i mezbûre mezbûr Seyyid Mehmed b. es-Seyyid İbrahim’in bâ-berât-ı âlî el-yevm üzerinde olduğu askerî rûznâmçesi derkenârında bedîdâr olmağla fi’l-hakīka müteveffâ-yı mezbûr Seyyid Mehmed b. Seyyid İbrahim’in bilâ-veled fevtiyle sahib-i arzuhâl-i mezbûrun imâmete ehliyet ve istikāmete istihkākı kazâ-i mezbûr ahâlîsinden Der-aliyye’de müsâfireten sâkinler İbrahim b. Yusuf ve Ahmed b. Mehmed’in alâ-tarîkı’ş-şehâde haberlerinden zâhir ve mütehakkık olmağın bu sûretde imâmet ciheti vazîfe-i mersûmesiyle müteveffâ-yı mezbûrun bilâ-veled mahlûlünden sahib-i arzuhâl mezbûr Seyyid Mehmed b. Abdullah dâ‘îlerine tevcîh ve yedine berat-ı şerîf-i âlîşân sadaka ve ihsân buyurulmak muktezâ-yı hâlden olduğu huzûr-ı âlîlerine i‘lâm olundu.<br><br>Fî 7 M sene [1]250</p>          <br><a title="Önceki sayfa" style="text-decoration:none" href="./ayrmetin.php?idno=896"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=898"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b171"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o176"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>