﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 676<br>Hüküm no: 803<br>Orijinal metin no: [101b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Nuh Bey’in varislerinden halası Canan ile teyzesi Hatice’nin miras hususunda sulh oldukları</b><br><br>Yüz yirmi bin akçe[ye] sulh, ibrâ.<br><br>Mahmiye-i İstanbul’da Mahmudpaşa mahallesinde sâkin bundan akdem fevt olan Nuh Bey b. Rıdvan’ın verâseti vâlidesi Âişe Hanım’ın li-ebeveyn kız karındaşı Hadîce Hanım’a ve babası mezbûr Rıdvan’ın li-ebeveyn kız karındaşı Canan bt. Abdullah’a münhasıra olduğu şer‘an zâhir ve mütebeyyin oldukdan sonra mezbûre Canan meclis-i şer‘de tereke-i müteveffâ-yı mezbûra vâzı‘atü’l-yed olan merkūme Hadîce Hanım muvâcehesinde ikrâr ve i‘tirâf edip müteveffâ-yı mezbûrun zimem-i nâsda olan hukūkundan bana isâbet eden hissemden guremâ berî olmak üzere müteveffâ-yı mezbûrun nükūd-ı menkūl ve akār ve esâs-ı beyt ve evânî-i nühâsiye ve gayr-ı nühâsiye ve bi’l-cümle ism-i mâl ıtlâk olunur terekesinden şerâ’it-i sıhhat-ı sulhu hâvî ve mevâni‘-i müfsideden ârî tehârüc-i şer‘î tarîki üzere merkūme Hadîce Hanım ile yüz yirmi bin akçe üzerine sulh olup bedel-i sulh olan meblağ-ı mezbûr yüz yirmi bin akçemi merkūme Hadîce Hanım yedinden bi’t-tamam ahz u kabz edip müteveffâ-yı mezbûrun kalîl ve kesîr ve celîl ve hakīr terekesine müte‘allika âmme-i de‘âvî ve eymân ve muhâsamâtdan mezbûr Hadîce Hanım’ın zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim ba‘de’l-yevm mezbûre Hadîce Hanım ile zikrolunan husûslara müte‘allika vechen mine’l-vücûh ve sebeben mine’l-esbâb da‘vâ ve nizâ‘ım ve alâka ve medhalim kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Umdetü kuzâtü’l-İslâm Mustafa Efendi, Zübdetü vülâti’l-enâm Derviş Efendi, Hasan Ağa mütevellî-i Sultan -ı Mehmed Hân, Mehmed Ağa b. Ali, Mustafa Çavuş b. Mehmed, Ali Bey b. Abdullah, Mehmed b. Hasan, Ramazan Çavuş el-mübâşir, Abdullah Efendi el-imâm-ı mahalle-i Debbağyunus, Abdi b. Hüseyin, Hüseyin Çelebi b. ( ), Hüseyin Çavuş b. ( ), İbrahim Çavuş b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=25689"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25691"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b676"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o964"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>