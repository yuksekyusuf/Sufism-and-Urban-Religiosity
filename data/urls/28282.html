﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 221<br>Hüküm no: 257<br>Orijinal metin no: [54b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil Çelebi b. Murad Hoca’nın, Kehhalbaşı Mehmed Bey Vakfı’na rehin vermiş olduğu evini satmak üzere Mehmed Çelebi b. Ahmed’i vekil tayin etmesi</b><br><br>Mahmiye-i İstanbul’da Beyceğiz mahallesinde merhûm Kehhâlbaşı Mehmed Bey Vakfı’na bi’l-fi‘il mütevellî olan İmâm Hüseyin Efendi b. Mustafa meclis-i şer‘-i şerîfde Halil Çelebi b. Murad Hoca b. Şaban nâm kimesne mahzarında üzerine da‘vâ ve takrîr-i kelâm edip yedimde olan işbu istiğlâl hücceti nâtık olduğu üzere mezbûr Halil Çelebi bin doksan yedi senesi Cemâziyelâhiresinden yedinde mülkü olup mahmiye-i mezbûrede Cerrahpaşa Câmi‘-i şerîfi kurbünde el-Hâc Ahmed mahallesinde vâki‘ bir tarafdan Veli mülkü ve bir tarafdan el-Hâc İbrahim Vakfı ve iki tarafdan tarîk-i âm ile mahdûd hâricen ve dâhilen büyût-ı adîde ve hamam ve bağçeyi müştemil mülk menzilin cümle tevâbi‘iyle bi-tarîki’l-istiğlâl beş yüz guruşa bana bey‘ ve temlîk ve teslîm ve meblağ-ı mezbûr beş yüz guruşu mâl-ı vakf-ı mezbûrdan benim yedimden tamâmen ahz u kabz edip ve ba‘de’t-tahliye ve’t-takābüz beher ayda altışar yüz yirmi akçeye istîcâr ve kabûl ve ücret-i mezbûrenin ayda ikişer guruşunu müezzinliği vazîfesinden almağla bana ihâle edip ben dahi târîh-i kitâb şehri gāyetine varınca vazîfe-i mezbûreden kırk guruş ahz u kabz ve hâlâ beynimizde hesâb görülüp gāyet-i mezbûreye gelince menzil ücretinden yedi bin dokuz yüz kırk akçe zimmetinde bâkī kalmağın hâlâ mezbûr Halil Çelebi’ye suâl olunup asl-ı mâl-ı mezbûr ile ücret-i bâkīye-i merkūmeyi bana edâ ve teslîme ve fekk-i rehne tenbîh olunmak matlûbumdur dedikde gıbbe’s-suâl mezbûr Halil Çelebi cevâbında kaziyye vech-i meşrûh üzere olup târîh-i mezbûrda menzil-i mahdûd-ı mezbûrumu ber-vech-i mübeyyen mütevellî-i merkūma istiğlâl beş yüz guruşa bey‘ ve teslîm ve meblağ-ı mezbûr beş yüz guruşu ahz u kabz ve vech-i meşrûh üzere istîcâr ve kabûl ve hâlâ asl-ı mâl-ı mezbûr ile ücret-i bâkiye dokuz yüz kırk [guruş] cânib-i vakfa zimmetinde [55a] cihet mûcebince lâzımü’l-edâ deyni olduğunu ikrâr u i‘tirâf etmeğin mûcebince ba‘de’l-hükm ve’t-tenbîh mezbûr Halil Çelebi meclis-i şer‘de vakf-ı mezbûrun câbîsi Mehmed Çelebi b. Ahmed mahzarında menzil-i mahdûd-ı mezkûru sûk-ı sultânîde ba‘de’l-müzâyede âhara bey‘ ve kabz-ı semen ve semeninden deynim olan meblağayn-i mezbûreyn beş yüz guruşla yedi bin dokuz yüz kırk akçeyi mütevellî-i merkūm Hüseyin Efendi’ye edâ ve teslîme ve fazla kalır ise bana îsâle ve husûs-ı mezbûr mütevakkıf olduğu umûrun cümlesine mütevellî-i merkūmun izniyle tarafımdan işbu merkūm Mehmed Çelebi’yi vekâlet-i devriye ile vekîl ve nâib-i menâb nasb u ta‘yîn eyledim deyü ikrâr ve tevkîl eyledikde merkūm Mehmed Çelebi dahi vekâlet-i mezbûreyi kabûl ve hizmet-i lâzımesini edâya ta‘ahhüd ve iltizâm eylemeğin mâ-hüve’l-vâkı‘ bi’t-taleb ketb ve imlâ olundu.<br><br>Fi’l-yevmi’l-hâmis aşer min-Saferi’l-hayr li-sene mi’e ve elf.<br><br>Şuhûdü’l-hâl: Ahmed Efendi b. Mehmed el-İmâm, Abdurrahman Efendi Kâtib, es-Seyyid Mehmed Çelebi b. ( ) Müezzin, Hasan Çelebi b. Mehmed, Hüseyin Çavuş b. Mehmed el-Mübâşir, İbrahim Çelebi b. Mehmed, el-Hâc Süleyman b. Çukadâr.</p>          <br><a title="Önceki sayfa" style="text-decoration:none" href="./ayrmetin.php?idno=28281"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28283"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b221"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o345"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>