﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 244<br>Hüküm no: 337<br>Orijinal metin no: [49b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rahime Hatun’un dükkânını sattığı</b><br><br>Muhadderâtdan olup meclis-i şer‘a huzûru ma‘kūd olan Rahime Hatun bt. Hasan Ağa’nın mahallinde bi-nefsihâ ikrârı tescîl olunması iltimâs olunmağın cânib-i şer‘-i şerîfden mevlânâ Ali Efendi irsâl olunup ol dahi zeyl-i kitâbda mastûrü’l-esâmî olan Müslimîn ile mahmiye-i mezbûrede Yavuzer Mahallesi’nde sâkin Mahmud Çelebi b. Ramazan nâm kimesnenin menziline varıp akd-i meclis-i şer‘-i şerîf olundukda mezkûre Rahime Hatun meclis-i mezbûra hâzıra olup mahremi olan el-Hâc Ahmed Çelebi b. Ramazan nâm kimesne ile Bihruz bt. Abdullah ve Tenzile bt. Şükür nâm hatunlar merkūme Rahime’ye müşîre olup bi-nefsihâ ikrârı tescîl olunmak iltimâs olunan Rahime Hatun bt. Hasan Ağa bu hatundur deyü mezbûrların ta‘rîfleri ile mu‘arrefe oldukdan sonra mezbûre Rahime meclis-i mezbûrda el-Hâc Veli Hüseyin tarafından ikrâr-ı âti’l-beyânı tasdîka sulbî oğlu vekîl olup vekâleti bi mâ-hüve nehci’s-sübût sâbite olan bâ‘isü’l-kitâb Receb Çelebi b. el-Hâc Veli [50a] mahzarında ikrâr-ı tâm ve takrîr-i kelâm edip mahmiye-i mezbûrede Odunkapısı hâricinde vâki‘ bir tarafdan Mi‘mâr Mustafa Ağa b. Abdullah dükkânı ve bir tarafdan İbrahim Ağa b. ( ) nâm kimesne dükkânı ve bir tarafdan sâhil-i bahr ve bir tarafdan tarîk-i âm ile mahdûd Haseki Sultan Vakfı’ndan olup icâre-i mu‘accele ve müeccele ile zabt ve tasarrufumda olan bir bâb keresteci dükkânı müvekkil-i mezbûr el-Hâc Veli’ye izn-i mütevellî ile yedi yüz riyâlî guruş-ı kebîre ferağ ve tefvîz edip ol dahi tefevvüz ve kabûl ettikden sonra bedel-i ferağ olan meblağ-ı mezbûr yedi yüz guruşu müvekkil-i mezbûr el-Hâc Veli yedinden bi’t-tamam ve’l-kemâl alıp kabz eyledim, ba‘de’l-yevm mârru’z--zikr dükkânı mezbûr Hacı Veli keyfe mâ yeşâ’ ve yehtâr mutasarrıf olsun dedikde mukırra-i mezbûreyi ikrâr-ı meşrûhunda el-mukarru lehü’l-merkūm Receb Çelebi vicâhen tasdîk ve şifâhen tahkīk ettiğini mevlânâ-yı mezbûr mahallinde tahrîr ba‘dehû meclis-i şer‘a gelip alâ-vukū‘ihî inhâ etmeğin mâ-hüve’l-vâki‘ alâ-vukū‘ihî bi’t-taleb ketb olundu.<br><br>Tahrîren fi’l-yevmi’s-sânî min-Cemâziyelâhire li-sene erba‘a ve sittin ve elf.<br><br>Şuhûdü’l-hâl: Abdüllatif Efendi el-müderris, Halil Ağa b. Receb, Mustafa Çelebi b. Süleyman, Mehmed Çelebi b. Süleyman, Sefer Bey b. Abdullah, Mehmed Bey b. ( ) el-cündî, Kasım Beşe b. Abdullah, Ca‘fer Beşe b. Halil, Derviş Mehmed b. Mehmed, Mustafa b. Hüseyin, Hüseyin b. Osman ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=519"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=521"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b244"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o393"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>