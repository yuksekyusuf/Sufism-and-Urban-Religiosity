﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 240<br>Hüküm no: 239<br>Orijinal metin no: [59a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arım nâhiyesinde Necmeddin zeameti gelirinin tahsil için Ali Zâim Ağa ile kardeşi Mustafa Ağa arasındaki alacak davası</b><br><br>Vilâyet-i Anadolu’da Canik Sancağı’nda vâki‘ Erim nâhiyesi ahâlîsinden olup mahmiye-i İstanbul’da Parmakkapı kurbünde müsâfiren sâkin bâ‘isü hâze’l-kitâb Ali Za‘îm Ağa b. Ali nâm kimesne meclis-i şer‘-i hatîr-i lâzımü’t-tevkīrde li-ebeveyn er karındaşı Mustafa Ağa b. el-mezbûr Ali Ağa nâm kimesne mahzarında üzerine da‘vâ ve takrîr-i kelâm edip nâhiye-i mezbûrede vâki‘ hâlâ bâ-berât-ı âlîşân mutasarrıf olduğum Necmeddin ze‘âmeti demekle ma‘rûf ze‘âmetimde karındaşım mezbûr Mustafa Ağa bin yüz kırk bir senesi[nde] tarafımdan subaşı olmağla ze‘âmet-i mezbûrenin a‘şâr-ı şer‘iye ve rüsûm-ı örfiyesinden bâkī zimmetinde ba‘de külli’l-hesâb bana beş yüz guruş deyni olmağla suâl olunup meblağ-ı mezbûr beş yüz guruşu bana edâ ve teslîme tenbîh olunmak murâdımdır dedikde gıbbe’s-suâl mezbûr Mustafa Ağa cevâbında sene-i mezbûrede karındaşı müdde‘î-yi mezbûrun mutasarrıf olduğu ze‘âmet-i mezbûresinde tarafından subaşısı olup a‘şâr-ı şer‘iye ve rüsûm-ı örfiyesinden beş yüz guruş makbûzu olup karındaşı müdde‘î-yi mezbûr Ali Zâ‘îme ol mikdâr deyni olduğunu ikrâr lâkin karındaşım müdde‘î-yi mezbûrun Molla Mustafa ve Sarrâcoğlu ve İsmail Ağa nâm kimesnelere yüz elli dört guruş deyni olmağla meblağ-ı mezbûr yüz elli guruşu dâyinlerim merkūmûna edâ eyle deyü sene-i mezbûrede karındaşım mezbûr diyâr-ı Acem’den bana mektûb gönderip emretmekle ben dahi emr-i mezkûruna binâen meblağ-ı mezbûr beş yüz guruşun yüz elli dört guruşunu dâyinleri mezbûrûna verip ber-vech-i muharrer yüz elli dört guruş deynini edâ etmemle meblağ-ı mezbûrdan zimmetimde üç yüz otuz altı guruş deynim bâkī kalmışdır deyicek gıbbe’l-istintâk mezbûr Ali Za‘îm ber-vech-i muharrer emr-i mezkûrunu inkâr eylediğinden mâ‘adâ sene-i mezbûrede ben diyâr-ı Acem’den nâhiye-i mezbûreye geldiğimde ze‘âmet-i mezbûre mahsûlünden ber-vech-i muharrer ba‘de külli’l-hesâb bana zimmetinde beş yüz guruş zimmetinde deyni olduğunu kirâren ve mirâren ikrâr dahi etmişdir deyü def‘ edicek gıbbe’l-istintâk mezbûr Mustafa Ağa bi’l-külliye inkâr edicek müdde‘î-yi mezbûr Ali Za‘îm def‘-i mezkûrunu beyâna havâle olunup ikrâr-ı mertebesi olan meblağ-ı mezbûr üç yüz otuz altı guruşu karındaşım müdde‘î-yi mezbûr Ali Za‘îm’e edâ ve teslîme mezbûr Mustafa Ağa’ya tenbîh birle mâ-vaka‘a bi’t-taleb ketb olundu.<br><br>Fî 17 min-Zilhicceti’ş-şerîfe sene [1]143.<br><br>Şuhûdü’l-hâl: Abdullah Efendi b. Mehmed, es-Seyyid Abdurrahman Efendi b. Abdullah, Molla Nuh b. Hüseyin, Mehmed Çelebi b. Abdullah, İbrahim b. Mustafa du‘âcı.</p>          <br><a title="Önceki sayfa" style="text-decoration:none" href="./ayrmetin.php?idno=5992"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5994"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b240"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o414"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>