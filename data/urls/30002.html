﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 108<br>Hüküm no: 67<br>Orijinal metin no: [25b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Mustafa’nın mehir, nafaka ve sâir evlilik hukukuyla alakalı olarak boşandığı kocasının zimmetini ibra ettiği</b><br><br>Mahmiye-i İslambol’da Çıkrıkçı Kemâl mahallesinde sâkine ve zâtı ta‘rîf-i şer‘î ile mu‘arrefe olan Emine bt. Mustafa nâm hatun meclis-i şer‘-i şerîf-i enverde zevc-i mutallıkı işbu bâ‘isü’l-kitâb es-Seyyid Mehmed Necib Efendi b. es-Seyyid Mehmed Râkım Efendi mahzarında ikrâr-ı tâm ve takrîr-i kelâm edip mezbûr es-Seyyid Mehmed Necib Efendi zevc-i dâhilim olup târih-i kitâb günü bâyînen beni tatlîk etmekle zimmetinde mütekarrir ve ma‘kūdün-aleyh olan elli guruş mehr-i müeccelim ile nafaka-i iddet ve meûnet-i süknâm için bi’t-terâzî beynimizde ta‘yîn olunan guruş ki cem‘an altmış guruş zevc-i mutallıkım mezbûr es-Seyyid Mehmed Necib Efendi işbu meclis-i şer‘de bana def‘ u teslîm eyledikde ben dahi bi’t-tamam ve’l-kemâl yedinden ahz u kabz edip hukūk-ı zevciyete ve matlûbum olan min-ciheti’l-karz yedi buçuk guruşa ve bir sîm tas ve bir zümrüd yüzüğe ve kıymetlerine ve bi’l-cümle hukūk-ı sâireye müte‘allika âmme-i de‘âvî ve kâffe-i mutâlebâtdan zevc-i mutallıkım mezbûr es-Seyyid Mehmed Necib Efendi’nin zimmetini ibrâ-i âmm-ı kātı‘u’n-nizâ‘la ibrâ ve ıskāt eylediğimde ol dahi kezâlik hukūk-ı zevciyete ve bi’l-cümle hukūk-ı sâireye müte‘allika âmme-i da‘vâdan benim zimmetimi ibrâ ve ıskāt ve herbirimiz âharın ibrâsını kabûl eyledik dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî-selh-i Rebî‘ülevvel sene 1184.<br><br>Şuhûdu’l-hâl: Ahmed Efendi b. Mehmed imâm-ı Ebulfeth, Molla Ahmed b. Ali, Yusuf Efendi b. Abdullah Sıdkı, Hüseyin Ağa b. Hasan, Mustafa b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=30001"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30003"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b108"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o371"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>