﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 165<br>Hüküm no: 128<br>Orijinal metin no: [33b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud b. Mehmed’in Ömer Bey b. Ali’ye olan borcunu ödemesi</b><br><br>Vilâyet-i Rumeli’nde Babaeski kasabası ahâlîsinden işbu bâ‘isü’l-kitâb Ömer Bey b. Ali nâm kimesne Dîvân-ı Hazret-i Sadr-ı a‘zamî’de ma‘kūd meclis-i şer‘-i şerîfde Mahmud b. Mehmed nâm kimesne mahzarında üzerine da‘vâ ve takrîr-i kelâm edip mezbûr Mahmud zimmetinde bin doksan senesi Muharremi’l-harâm’ının yirmi beşinci günü târihiyle müverrah yedime verdiği hat ve hatmini hâvî işbu deyn temessükü nâtık olduğu üzre cihet-i karz-ı şer‘îden dokuz yüz otuz sekiz buçuk [guruş] hakkım olmağla hâlâ suâl olunup meblağ-ı mezbûr dokuz yüz otuz sekiz buçuk guruşu bana def‘ ve teslîme mezbûr Mahmud’a tenbîh olunmak matlûbumdur dedikde gıbbe’s-suâl mezbûr Mahmud cevâbında ber-vech-i muharrer müdde‘î-i mezbûra cihet-i mezbûreden meblağ-ı mezbûr dokuz yüz otuz sekiz buçuk guruş deyni olduğunu ikrâr lâkin meblağ-ı mezbûru bi’t-tamam müdde‘î-i mezbûra bundan akdem edâ ve teslîm eyledim deyü def‘le mukābele edicek gıbbe’l-istintâk ve’l-inkâr mezbûr Mahmud’dan def‘-i mezbûrunu mübeyyine beyyine taleb olundukda şâhidlerim âhar diyârdadır deyü ityân-ı beyyineden izhâr-ı acz edip müdde‘î-i mezbûra yemîn dahi vermemeğin mûcebiyle meblağ-ı mezbûr dokuz yüz otuz sekiz buçuk esedî guruşu müdde‘î-i mezbûr Ömer Bey’e edâ ve teslîme mezbûr Mahmud’a tenbîh birle mâ-vaka‘a bi’t-taleb ketb olundu.<br><br>Fi’l-yevmi’s-sânî ve’l-işrîn min-Muharremi’l-harâm li-sene ihdâ ve tis‘în ve elf.<br><br>Şuhûdü’l-hâl: Umdetü erbâbü’t-tahrîr ve’l-kalem Ali Efendi Tezkire-i ûlâ, zübdetü ashâbi’t-tastîr ve’r-rakām Mustafa Efendi Tezkire-i sâniye, Çukadâr el-Hâc Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=41276"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41278"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b165"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o467"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>