﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 75<br>Hüküm no: 32<br>Orijinal metin no: [11a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Efendi’nin satın aldığı cariyesiyle ilgili davadan vazgeçtiği</b><br><br>Mahrûse-i Galata’da el-Hâc A‘mâ mahallesinde sâkin es-Seyyid Ahmed Efendi b. Ömer nâm kimesne meclis-i şer‘-i şerîf-i enverde işbu bâ‘isü’l-kitâb Ali Bey b. el-Hâc İbrahim mahzarında ikrâr-ı tâm ve takrîr-i kelâm edip mezbûr Ali Bey işbu meclis-i şer‘de mu‘âyene olunup yedinde mâlı olan uzun boylu açık kaşlı kara gözlü Zenciyyetü’l-asl Mâhî nâm bir re’s Arab câriyesini cemî‘ uyûbdan sâlime olmak üzere târih-i kitâbdan bir ay mukaddem iki yüz yirmi beş semen-i medfû‘ ve makbûza bana bey‘ ve temlîk ve teslîm ben dahi ber-minvâl-i muharrer iştirâ ve temellük ve tesellüm [11b] etmişdim lâkin câriye-i mevsûfe-i mezbûrenin belinde illeti olup ve kadîm olmağla ehl-i hibreye ba‘de’l-irâe câriye-i merkūme mezbûr Ali Bey üzerine red ve medfû‘um olan semen-i mezkûru istirdâd murâdımdır deyü taleb ve da‘vâya tesâddî ve bu makūle uyûbu teşhîse kıbel-i Saltanat-ı aliyye’den ehl-i hibre ta‘yîn olunan zeyl-i kitâbda muharrerü’l-esâmî etibbâya irâe olundukda câriye-i mezbûrenin şer‘an reddi iktizâ eder ayb ve illeti olmamağla mezbûra bi’l-muvâcehe haber verdiklerinden mâ‘adâ ben câriye-i mezkûrenin illetini muttali‘ olduğumdan sonra istihdâm edip bu vechile dahi mâni‘-i rücû‘ bulunmuşdu el-hâletü hâzihî ben da‘vâ-yı mezkûremden meccânen fâriğ olup câriye-i merkūmeyi cemî‘ uyûbuyla kabûl edip mebî‘-i mezbûrun tağrîr ve gabnine ve semen-i mezkûra ve bi’l-cümle husûs-ı merkūma müte‘allika âmme-i de‘âvî ve kâffe-i mutâlebâtdan merkūm Ali Bey’in zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim min-ba‘d kendi ile asla ve kat‘a da‘vâ ve nizâ‘ım kalmadı dedikde gıbbe’t-tasdîkı’ş-şer‘î ve’l-kabûlü’l-mer‘î mâ-vaka‘a bi’t-taleb ketb olundu.<br><br>Fî 28 Muharrem sene 1184.<br><br>Şuhûdu’l-hâl: Etibbâdan Mehmed Efendi ehl-i hibre b. Musa, Azizoğlu Muhzır Mehmed b. Mehmed, Muhzır Molla İsmail b. Ali, Baltacı el-Hâc Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=29966"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29968"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b075"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o386"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>