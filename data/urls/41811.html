﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 313<br>Hüküm no: 281<br>Orijinal metin no: [72b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdi Beşe’nin çalınan parasını geri alması</b><br><br>İstanbul’da Ayasofya-i kebîr mahâllesi ahâlîsinden işbu râfi‘ü’l-vesîka Abdi Beşe b. Receb mahmiye-i mezbûrede meclis-i şer‘de Mustafa b. Receb mahzarında üzerine da‘vâ ve takrîr-i kelâm edip işbu mezbûr Mustafa sekiz seneden beri mahâlle-i mezbûrede menzilimde sâkine olmağla menzil-i mezbûrda mahfûz olan sepedimin kilidin açıp içinden bir kesede mühürlü olan iki yüz elli guruşumu ahz ve masârıfına sarfla istihlâk edip meblağ-ı mezbûru ber-vech-i muharrer ahz u kabz ve masârıfına sarfla istihlâk eylediğini huzûr-ı Müslimînde ikrâr u i‘tirâf dahi etmeğin suâl olunup meblağ-ı merkūmun alıverilmesi matlûbumdur dedikde gıbbe’s-suâl ve akībe’l-inkâr müdde‘î-i mezbûrdan müdde‘âsına beyyine taleb olundukda udûl-i Müslimînden ve mahmiye-i mezbûrede Avcıbey mahâllesi ahâlîsinden Ahmed Çelebi b. Yahya ve hadîka-i hâssa Mehmed Bey b. Hasan li-ecli’ş-şehâde mahfil-i şer‘a hâzırân olup isre’l-istişhâd fi’l-vâki‘ işbu mezbûr Mustafa müdde‘î-i mezbûr Abdi’nin sepedinden mühürlü kese ile iki yüz elli guruşunu ahz u kabz ve masârıfına sarfla istihlâk eylediğini bizim huzûrumuzda ikrâr u i‘tirâf eyledi, biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye etdikde ba‘de’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm meblağ-ı mezbûr iki yüz elli guruşu müdde‘î-i mezbûra edâ ve teslîme merkūm Mustafa’ya tenbîh olunup mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ min-şehri Rebî‘i’l-âhir sene sitte aşere ve mi’e ve elf.<br><br>Şuhûdü’l-hâl: İbrahim Efendi b. Kenan el-müezzini’l-Müzekkî, Veysel Ağa el-müzekkî, Kayyûm Abdullah el-müzekkî, Ali Efendi b. Abdurrahim, Mustafa Efendi b. Ali Efendi, Ali Efendi b. Ahmed Efendi, İbrahim Çelebi b. Abdülbaki, el-Hâc Yusuf b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=41810"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41812"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b313"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o620"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>