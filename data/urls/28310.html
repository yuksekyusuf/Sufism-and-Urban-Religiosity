﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 238<br>Hüküm no: 285<br>Orijinal metin no: [60b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Ağa b. Mehmed’in, Saliha Hatun Vakfı’ndan kiraladığı hane için harcadığı para hususunda müteveli aleyhindeki davasında sulh olması</b><br><br>Medîne-i Hazret-i Ebî Eyyûb el-Ensârî -radıye anhu’l-bârî-de Okçular mahallesinde sâkin İbrahim Ağa b. Mehmed tarafından husûs-ı âti’l-beyâna vekîl olup el-Hâc Kalender Çelebi b. Abdullah ve Ahmed Beşe b. Murad şehâdetleriyle şer‘an vekâleti sâbit olan Süleyman Çelebi b. Abdullah meclis-i şer‘-i şerîf-i enverde Saliha Hatun Vakfı’na mütevellî olan Hamdi Mehmed Efendi tarafından umûr-ı vakfa kāimmakām-ı mütevellî olan vekîli sâhib-i hâze’l-kitâb Hasan Ağa b. Abdurrahman mahzarında ikrâr-ı tâm ve takrîr-i kelâm edip mezbûr İbrahim Ağa bin doksan bir senesinde vakf-ı mezbûrdan mahkeme-i mezbûrede vâki‘ mütevellî-i mezbûrdan istîcâr ve altı sene zabt ve beher sene icâresin cânib-i vakfa tamâmen edâ ve teslîm etdiğimden sonra üç sene dörder bin akçe ve üç sene beşer bin akçeden yirmi iki bin akçe harc u sarf etmekle meblağayn-i mezbûreyn cem‘an kırk dokuz bin akçeyi taleb ve da‘vâya mütesaddî oldukda mezbûr Hamdi Mehmed Efendi gaybet etmekle vekîli merkūm Hasan Ağa’dan müvekkilim mezbûr taleb eyledikde ba‘de’l-münâza‘ati’ş-şedîde ve’l-muhâsamati’l-ekîde muslihûn tavassut edip ve müvekkil-i mezbûr İbrahim Ağa ile beynlerinde yirmi iki bin akçe üzerine inşâ-i akd-i sulh olundukda merkūm İbrahim Ağa dahi sulh-ı mezbûru kabûl ve bedel-i sulh olan meblağ-ı mezbûr yirmi iki bin akçeyi merkūm Hasan Ağa yedinden tamâmen alıp, kabz edip ziyâdeye ve husûs-ı mezbûra müte‘allika âmme-i da‘vâdan merkūm Hamdi Mehmed Efendi ve mezkûr Hasan Ağa’yı ibrâ-i âmm-ı kātı‘u’n-nizâ‘la ibrâ vü ıskāt eyledi, ba‘de’l-yevm da‘vâ ve nizâ‘ı kalmadı dedikde gıbbe’t-tasdîki’ş-şer‘î mâ-hüve’l-vâkı‘ bi’t-taleb ketb olundu.<br><br>Fi’l-yevmi’l-ışrîn li-sene mi’e ve elf.<br><br>Şuhûdü’l-hâl: Abdurrahman Efendi Kâtib-i Muhâsebe, el-Hâc Salih Çelebi Muhzır-ı Muhâsebe, İsmail Muhzır, el-Hâc Şaban el-Câbî, Mehmed Çelebi el-Câbî, Abdullah Tâbi‘-i Hasan Ağa, İbrahim Çelebi b. Ahmed, Mustafa Çelebi el-Câbî, el-Hâc Mehmed Sultan Bayezidli.</p>          <br><a title="Önceki sayfa" style="text-decoration:none" href="./ayrmetin.php?idno=28309"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28311"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b238"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o339"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>