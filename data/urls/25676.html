﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 667<br>Hüküm no: 789<br>Orijinal metin no: [100a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsa b. Eyüb ve kız kardeşi Teslime Hatun’un alacak hususunda Mehmed Beşe b. Mustafa ile sulh oldukları</b><br><br>Sulh, ibrâ.<br><br>Mahmiye-i İstanbul’da Küçük Karaman’da Hâfız Câmi‘i kurbünde sâkin İsa b. Eyüb kendi tarafından asâleten ve li-ebeveyn kız karındaşı Teslîme Hatun’un vekîli olup zât-ı mezbûreyi ma‘rifet-i şer‘iye ile ârifân olan müvekkile-i mezbûrenin sadrî oğlu Ramazan b. Ali ve Mürsel b. Hanefî nâm kimesneler şehâdetleri ile şer‘an vekâleti sâbite olmağın vekâleten meclis-i şer‘-i hatîrde işbu râfi‘u’l-kitâb Mehmed Beşe b. Mustafa nâm râcil mahzarında ikrâr ve takrîr-i kelâm edip târih-i kitâbdan on iki sene mukaddem Vilâyet-i Anadolu’da medîne-i Magnisa’da vefât edip verâseti benim ile müvekkilem ve kız karındaşım mezbûre Teslime’ye münhasıra olan karındaşım Mehmed’in gāib ani’l-meclis Muslı b. Hanefî nâm kimesne ben karındaşım müteveffâ-yı mezbûrun karındaşı oğluyum deyü hîn-i vefâtında yirmi yedi bin akçesini kabz etmeğin üç sene mukaddem mezbûr Muslı’yı mahrûse-i Üsküdar’da kolluk önünde ahz edip meblağ-ı mezbûru taleb eylediğimde mezbûr Muslı Beşe tereke-i müteveffâ-yı mezbûrdan ancak on sekiz bin akçesini kabz eylediğini ikrâr eyledikden sonra ikrârı mertebesi olan sekiz bin akçeye mezbûr Mehmed Beşe emr ve kabûlü hâviye kefâletle kefîl olup hatta huzûr-ı şuhûdda kefâletini ikrâr dahi eylemişdir deyü meblağ-ı mekfûlün-bihi mezbûr Mehmed Beşe’den bundan akdem da‘vâ ve taleb ve ol dahi inkâr ve ben dahi müdde‘âmı isbât sadedinde olmağla beynimizde münâza‘ât-ı kesîre câriye ve sâdıre olmuş idi el-hâletü hâzihî mâbeynimize Müslimûn-ı muslihûn vesâteti ile mezbûr Mehmed Beşe da‘vâ-yı meşrûhamdan benimle beş bin beş yüz akçe üzerine inşâ-i akd-i sulh eyledikde ben dahi sulh-ı mezbûru kabûl ve bedel-i sulh olan meblağ-ı mezbûru tamamen mezbûr Mehmed Beşe yedinden asâlet ve vekâletim hasebiyle alıp kabz edip mâ‘adâsından asîl ve kefîlinin zimmetlerini ibrâ-i âmm-ı kātı‘u’n-nizâ‘la ibrâ ve ıskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Mehmed Beşe b. Hüseyin el-mübâşir, Mustafa Efendi b. Mehmed el-imâm, Hacı Mustafa b. Abdullah, Hacı Mehmed b. Yusuf, Selim Beşe b. Ali, Receb b. Veli, Muslı b. Mehmed, Osman b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=25675"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25677"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b667"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o966"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>