﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 198<br>Hüküm no: 175<br>Orijinal metin no: [33a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tütüncü Bağdisar’ın uhdesinde bulunan gediklerini Minas ve Serope zimmilere sattığı</b><br><br>Tütüncü<br><br>Âsitâne-i aliyye’de vâki‘ tütüncü tâifesinden Bağdisar v. Agop nâm zimmî meclis-i şer‘-i hatîrde tâife-i mersûmeden işbu bâ‘iseyü’s-sifr kendi nefsinden asıl ve şerîki Minas v. Artin nâm zimmî tarafından husûs-ı âti’l-beyânda tasdîka vekîli Serope v. Kigork nâm zimmî muvâcehesinde ikrâr-ı tâm ve takrîr-i kelâm edip mahmiye-i mezbûrede Haseki Sultan Câmi‘-i şerîfi civârında Dârüşşifa ittisâlinde kâin şehriye yüz otuz para kirâ-i kadîmeli Ma‘den Kalemi’nde Hüseyin Ağa ismine mukayyed bir bâb ve karşısında kâin mâhiye yüz para kirâ-i kadîmeli kalem-i mezkûrda es-Seyyid Hüseyin Ağa ismine mukayyed bir bâb ki cem‘an iki bâb tütüncü dükkânları derûnlarında mevcûde gedik ta‘bîr olunur âlât-ı lâzıme-i ma‘lûmeler akd-i âti’z-zikrin sudûruna değin bâ-hüccet-i şer‘iye yedimde müstakıllen mülküm olmağla ber-minvâl-i muharrer mâlik olduğum gedik-i mezkûrları tarafeynden îcâb ve kabûlü hâvî şurût-ı müfside ve uhûd-ı mubtıla ve muvâza‘adan ârî bey‘-i bâtt-ı sahîh-i şer‘î ve safka-i vâhide ile asıl ve müvekkil-i mersûmâna üç bin yedi yüz guruşa ale’l-iştirâki’s-seviyy bey‘ ü temlîk ve her birine teslîm eylediğimde onlar dahi ber-minvâl-i muharrer iştirâken iştirâ ve temellük ve tesellüm ve kabz ve kabûl eylediklerinden sonra semeni olan meblağ-ı mezkûr üç bin yedi yüz guruşu bana tamâmen def‘ ü teslîm ve ben dahi yedlerinden ahz u kabz etmemle mebî‘-i mezkûrların tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âm ile ibrâ ve iskāt eyledik ba‘de’l-yevm gedik-i mezkûrlarda benim aslâ ve kat‘â alâka ve medhalim kalmayıp müşteriyân-ı asıl ve müvekkil-i mersûmânın iştirâken mülk-i müşterâları ve hakk-ı sırfları olmuşdur dedikde gıbbe[‘t-tasdîki’ş-şer‘î mâ vaka‘a bi’t-taleb ketb olundu]<br><br>Fî 21 M sene 1247<br><br>Şuhûdü’l-hâl: Eş-şâhidûnü’s-sâbikūn. Köşe Ustası Hasan Ağa.</p>          <br><a title="Önceki sayfa" style="text-decoration:none" href="./ayrmetin.php?idno=34352"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34354"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b198"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o531"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>