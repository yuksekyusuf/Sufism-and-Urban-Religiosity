﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Adalar Mahkemesi 1 Numaralı Sicil (H. 1178-1184 / M. 1764-1771)<br>cilt: 75,&nbsp;sayfa: 103<br>Hüküm no: 108<br>Orijinal metin no: [25b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fazlullah Paşa Evkafı’ndan Pendik mukataasının mütevellisi İbrahim Ağa ile ortağı Ömer Yazıcı arasındaki hesabın görüldüğü</b><br><br>Derûn-ı temessükde olan Ömer Yazıcı tasrîh olunduğu vech üzere müşterekinden hüsn-i rızâsıyla azl ve fesh-i şirket edüp Mütevellî İbrahim Efendi’nin vekîli kayınpederi Halil Efendi’ye temessükünü redd ü def‘ edüp birbirlerinde bir akçe ve bir habbe alacak hakları olmadığı bu mahâlle şerh verildi.<br><br>Fî 29 Muharrem sene [1]182<br><br>[Şuhûdü’l-hâl:] Voyvoda Süleyman Ağa, Voyvoda Ahmed Ağa, Ahmed Efendi, Arnavud Ali Beşe, Helvacı İbrahim Beşe, Serdâr Ahmed Ağa.<br><br>Pendik mütevellîsi İbrahim Ağa’nın vekîli ve kayınpederi Halil Efendi iltimâsıyla karye-i mezbûredeki ecnebisinden mahlûl vâki‘ olur ise merkūm Ömer Yazıcı mühürlemeyüp ve mühürlerse dahi amel olunmamak üzere bu mahâlle kaydolundu.<br><br>Vech-i tahrîr-i hurûf oldur ki<br><br>Evlâdiyet [ve] meşrûtiyet üzere mütevellîsi olduğum Gekbûze kasabasında vâki‘ ceddim merhûm Gāzî Fazlullah Paşa Evkāfı mukāta‘alarından Adalar nâhiyesine tâbi‘ Pendik mukāta‘ası işbu bin yüz seksen bir senesi Martı ibtidâsından sene-i mezbûr Şubat’ı gāyetine gelinceye değin bir sene zabt u rabt eylemek üzere sene-i sâbıkı olan bin sekiz yüz guruş mâl-ı vakfı tamâmen mukāta‘a-i mezkûrdan tarafımıza teslîm olundukdan sonra taraf-ı vakfdan ber-vech-i emânet olmak üzere iltizâmımda olmağla işbu sene-i mübârekde mukāta‘a-i mezkûrdan hâsıl olan a‘şâr-ı şer‘iye ve cürm ü cinâyet ve vâki‘ olan mahlûlden ve her ne olur ise olsun işbu hâfızı’t-temessük Ömer Yazıcıyla sene-i mezbûr tamâmında hesâb olundukda iktizâ eden mâl-ı vakf olan bin sekiz yüz guruş edâ olundukdan sonra fâizi olan akçeyi kendümüzün olup bir akçesi mezbûr Ömer Yazıcı’nın olmak üzere <<merkūm>> ve iki akçesi kendümün olmak üzere merkūm ile beynimizde bu vech üzere ta‘ahhüd olduğunu müş‘ir işbu temessük tahrîr [ve] yedine vaz‘ olunmuşdur.<br><br>Fî 8 Şa‘bân sene [1]181<br><br>Bende İbrahim ber-vech-i meşrûtiyet mütevellî hâlâ</p>          <br><a title="Önceki sayfa" style="text-decoration:none" href="./ayrmetin.php?idno=108"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=110"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ada001&bsm=ada001b103"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ada001&bsm=ada001o163"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>