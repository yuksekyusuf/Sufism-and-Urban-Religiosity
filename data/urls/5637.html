﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 551<br>Hüküm no: 713<br>Orijinal metin no: [133a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hamparsum ile Cani v. Bedros’un alacak davasında sulh oldukaları</b><br><br>Ma‘rûz.<br><br>Sancakdâr Hayreddin Mahallesi ahâlîsinden iken bundan akdem hâlike olan Gül bt. Ananya nâm Ermeniyenin sadrî kebîr oğlu ve hasren vârisi idiği müte‘ayyin olan sâhib-i arzuhâl Hamparsum meclis-i şer‘de sarraf tâifesinden derûn-ı arzuhâlde mezkûr hasmı Cani v. Bedros muvâcehesinde anam hâlike-i mezbûre hayâtında bin yüz otuz yedi senesi Saferi’nde Kuds-i şerîf’e gider oldukda mâlından dört yüz elli guruş ikrâz ve bir tahta zümrüd yüzüğünü otuz guruşa merkūm Cani’ye bey‘ ol dahi ber-vech-i muharrer iktirâz ve iştirâ ve tesellüm ve’l-müstehlâk edip cem‘an dört yüz seksen guruş merkūm Cani zimmetinde iken kable’l-ahz anam mezbûre garîkan helâke olmağla bi’l-verâse taleb ederim deyü ba‘de’d-da‘vâ ve’l-inkâr müdde‘î müdde‘âsını mahalle-i mezbûreden es-Seyyid Ali b. el-Hâcı Süleyman ve Mehmed b. Osman ve Mustafa b. Abdullah ile ba‘de’l-isbât beynlerine muslihûn tavassut edip müdde‘î-i mezbûru da‘vâ-yı mezkûresinden üç yüz guruş üzerine sulh ve bedel-i sulh-ı mezkûru târih-i i‘lâmdan üç güne değin kendiye edâ ve teslîm etmek üzere merkūm Cani’yi te’cîl eyledikde merkūm Cani zimmî kabûl ve bedel-i sulh-ı mezkûru ber-vech-i muharrer edâ ve teslîme ta‘ahhüde iltizâm eylediği bi’l-iltimâs huzûr-ı âlîlerine i‘lâm olundu.<br><br>Fî 11 min-Şa‘bân sene 1143.</p>          <br><a title="Önceki sayfa" style="text-decoration:none" href="./ayrmetin.php?idno=5636"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5638"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b551"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o632"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>