﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 79<br>Hüküm no: 38<br>Orijinal metin no: [10a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Silahşör Durak Mehmed Bey b. Ahmed b. Durak Mehmed Paşa’nın Mimar Sinan Mahallesi’ndeki camcı dükkânının nısfını Halil b. Abdullah’a yüz yirmi guruşa sattığı</b><br><br>Mübâya‘a-i camcı<br><br>Mahrûse-i Galata’ya muzâfe kasaba-i Beşiktaş’da Arab İskelesi kurbünde sâkin silâhşör-i hazret-i şehriyârî Durak Mehmed Bey b. Ahmed b. Durak Mehmed Paşa tarafından husûs-ı âti’l-beyânda ber-vech-i câ’î ikrâra vekîl olduğu Kahveci Ahmed b. Halil ve Turşucu İbrahim b. Halil nâm kimesneler şehâdetleriyle şer‘an sâbit ve mütehakkık olan Mehmed Ağa b. Ahmed nâm kimesne meclis-i şer‘-i şerîf-i enverde bâ‘is-i hâzihi’l-vesîka Halil b. Abdullah nâm kimesne mahzarında bi’l-vekâle ikrâr-ı tâm ve takrîr-i kelâm edip mahmiye-i İstanbul’da Sultân Mehmed Han Câmi‘-i şerîfi kurbünde Mi‘mâr Sinan Mahallesi’nde vâki‘ bir tarafdan merkūm Turşucu İbrahim dükkânı ve bir tarafdan Saray Hamalı ( ) menzili ve bir tarafdan sâbıkā Medîne-i münevvere Kādısı merhûm Bülbülî es-Seyyid Ahmed Efendi veresesi bağçesi ve bir tarafdan tarîk-i âm ile mahdûd bir bâb mülk camcı dükkânının müvekkilim mezbûr Durak Mehmed Bey’in akd-i âti’z-zikrin sudûruna değin yedinde mülk-i mevrûsu olan nısf-ı şâyi‘ini bi-cümleti’t-tevâbi‘ ve’l-levâhık ve kâffetü’l-hukūk ve’l-merâfık tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile yüz yirmi guruşa merkūm Halil’e bey‘ ve temlîk ve teslîm eylediğinde, ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı merkūm yüz yirmi guruşu müvekkilim mezbûra def‘ ü teslîm eylediğinde, ol dahi yedinden tamamen tesellüm ve ahz ü kabz eyledi. Ba‘de’l-yevm müvekkilim mezbûr Durak Mehmed Bey’in asla alâka ve medhali kalmayup dükkân-ı mahdûd-ı mezkûrun nısf-ı şâyi‘-i mezkûru müşteri-i mezbûr Halil’in mülk-i müşterâsı olmuşdur, keyfe mâ yeşâ’ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 25 min-Cumâdelûlâ sene [1]193.<br><br>Şuhûdü’l-hâl: Kahveci Ahmed b. Halil, Turşucu İbrahim b. Halil, Molla İsmail b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=30239"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30241"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b079"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o348"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>