﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 308<br>Hüküm no: 473<br>Orijinal metin no: [95a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Moravî Salih Çelebi'nin terekesi</b><br><br>Defter oldur ki, mahmiye-i İstanbul’da Unkapanı sâkinlerinden iken bundan akdem vefât eden Moravî Salih Çelebi b. Hasan nâm kimesnenin zâhirde vâris-i ma‘rûfu olmayıp terekesi cânib-i beytülmâle âid olmağın müteveffâ-yı mezbûrun medîne-i Üsküdar’a muzâfe Adalar nâhiyesine tâbi‘ Karta[l] nâm karyede vâki‘ dakīk bahâsından zimem-i nâsda olan akçesinden karye-i mezbûrede subaşı ve emîn-i beytülmâl olan Mehmed Ağa b. el-Hâc Hüseyin Ağa nâm kimesnenin ma‘rifet-i şer‘le makbûzu olan meblağ bi’t-taleb tahrîr olunmağın ber-vech-i âtî üzere zikr olunur.<br><br>Fi’l-yevmi’s-sânî ve’l-ışrîn min-Zilka‘deti’ş-şerîfe li-sene hamse ve selâsîn ve mi'e ve elf.<br><br>Der-zimmet-i Bikâr Koşutlu Mehmed, 3 çuval, fî 100, dakīk-i sağ 33 keyl, 1,5 kıyye Kıymet 3.312 Bikâr İsmail Beşe, dakīk 2 çuval, 3 şenik, fî 96, 20 keyl Kıymet 2.000 Der-zimmet-i Amasyalı Mehmed Beşe, dakik 1 çuval, 1 şenik, 20 keyl Kıymet 1.980 makbûz<br><br>Cem‘an yekûn: 7.282. Yalnız yedi bin iki yüz seksen iki akçedir.<br><br>Minhe’l-ihrâcât;<br><br>Resm-i serdâr ve harç berây-ı tahsîl 728 akçe Resm-i emînü’l-mezbûr 728 akçe Hüddâm-ı emîn 90 akçe Harc-ı defter 360 akçe Kâtibiye 75 akçe Hüddâmiye 75 akçe İhzâriye ve masârıf-ı lâzıme 104 akçe<br><br>Cem‘an yekûn: 2.160. Yalnız iki bin yüz altmış akçe.<br><br>Sahhu’l-bâkī li-yed-i emîn-i mezbûr: 5.122. Yalnız beş bin yüz yirmi iki akçedir.<br><br>Hurrire hâze’d-defter nemekahü’l-fakīr ileyhi azze şânühû İsmail en-nâibü nâhiyeti Adalar.</p>          <br><a title="Önceki sayfa" style="text-decoration:none" href="./ayrmetin.php?idno=36924"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36926"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b308"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o320"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>