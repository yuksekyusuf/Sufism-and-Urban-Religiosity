﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 212<br>Hüküm no: 243<br>Orijinal metin no: [51b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdi Çelebi b. Musa’nın, Dergah-ı Âli yeniçerilerinin Yirmibeşinci Cemaatine ait vakıfdan aldığı borca karşılık evini rehin etmesi</b><br><br>Mahmiye-i İstanbul’da Keçeci Pîrî mahallesinde sâkin Abdi Çelebi b. Musa nâm kimesne meclis-i şer‘-i şerîf-i enverde Dergâh-ı âlî yeniçerilerinin yirmi beşinci cemâ‘atine mahsûs oda ahâlîsinin mühimmâtına mevkūfe nukūda bi’l-fi‘il mütevellî olan işbu bâ‘isü’l-kitâb Ahmed beşe b. Abdullah nâm kimesne mahzarında ikrâr ve takrîr-i kelâm edip yedimde mülk ve hakkım olup mahalle-i mezbûrede vâki‘ bir tarafdan merhûm Hüseyin Efendi mülkü ve bir tarafdan merhûm Hâce Hatun mülkü ve bir tarafdan Uzun Sadioğlu bostanı ve bir tarafdan tarîk-i âm ile mahdûd büyût-ı adîdeyi müştemil mülk menzilimi bi-cümleti’t-tevâbi‘ ve’l-levâhık mütevellî-i mezbûra yetmiş beş guruşa bi-tarîki’l-istiğlâl bey‘ ve teslîm ol dahi ber-vech-i muharrer yedinde mâl-ı vakf-ı mezbûr ile bi’t-tevliye iştirâ ve tesellüm ve semen-i mezbûru yedinden tamâmen ahz u kabz etdiğimden sonra yine mütevelli-i mezbûr Ahmed Beşe menzil-i mahdûd-ı mezkûru gıbbe’t-tahliyeti’ş-şer‘iyye ve’t-takâbızi’l-mer‘î târîh-i kitâbdan yüz seksen bir gün tamâmına değin üç guruş ile üç rub‘ guruşa bana îcâr ve teslîm ben dahi minvâl-i muharrer üzere istîcâr ve kabûl ve kabz eyledim dedikde gıbbe’t-tasdîki’ş-şer‘î mezbûr Abdi Çelebi meclis-i şer‘de Pîrî Çelebi b. Mehmed mahzarında ikrâr u i‘tirâf edip eğer müddet-i mezkûre tamâmında vakf-ı mezbûra olan cem‘an yetmiş sekiz guruş ve üç rub‘ guruşa vakf-ı mezbûra edâ ve teslîm etmezsem menzil-i mahdûd-ı mezkûru semeni misli ile âhara bey‘ ve kabz-ı semene ve semeninden deyn-i mezbûru mütevellî-i mezbûra edâya ve fazla kalırsa bana îsâle ve bunlar mütevakkıf olduğu umûrun küllîsine mezbûr Piri Çelebi nâm kimesneyi tarafımdan azil ve in‘izâlden masûn vekâlet-i devriye ile vekîl ve nâib-i menâb nasb u ta‘yîn eylediğimde ol dahi vekâlet-i mezbûreyi kabûl ve hizmet-i lâzımesini edâya ta‘ahhüd etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâdis aşer min-Saferi’l-hayr li-sene mi’e ve elf.<br><br>Şuhûdü’l-hâl: İplikçi İbrahim Beşe b. Bâli, Odayazıcı İbrahim Efendi, Hüseyin Odabaşı b. ( ), Şaban Beşe b. ( ) İsmail Beşe b. ( ), Süleyman Efendi b. Veli, Emir Ali Çelebi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=28267"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28269"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b212"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o348"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>