﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 359<br>Hüküm no: 506<br>Orijinal metin no: [274-2, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Cânem v. Anberkeş’in Selim Ağa b. Murad’a borcu olduğu</b><br><br>Anadolu-yı ma‘mûre vilâyetinden kasaba-i Eğin mahallâtından Nordik mahallesinde sâkin olan Cânem v. Anberkeş nâm zimmî tağyîr ve tahrîfden korunmuş olan meclis-i şer‘-i şerîf ve mahfil-i dîn-i münîfde bâ‘is-i hâze’l-kitâb fahrü’l-akrân Selim Ağa b. Murad’a üzerinde ve zimmetinde mikdârı ve nisâbı iki yüz doksan kıt‘a riyâlî guruş diye mu‘teber olan sikke-i meskûke karz-ı şer‘îden ve müşterâ makbûz bi-yedihî çuka bedelinden kıt‘a-i mezkûreden on kıt‘a riyâlî guruş ki mezbûr çuka bedeli târih-i kitâbdan sene-i kâmile tamâmına değin müeccel olmak üzre deyni olduğunu ikrâr-ı sahîh-i şer‘î edip dâyin-i mezbûr tarafından da vicâhen tasdîk olundukdan sonra Hanem v. Cânem ve Monelke v. Anberkeş nâm zimmîler meblağ-ı mezkûrun tamâmına kefîl olup sonra her biri diğerinin zimmetine lâzım olana emr-i kabûlü hâviye kefâletle kefîl oldular. Cerâ zâlike ve hurrire fi’l-yevmi’s-sâmin aşer min şehri Saferi’l-hayr sene isneyn ve hamsîn ve elf.<br><br><br>Şuhûdü’l-hâl: Mahmud Çelebi b. Mehmed, Mehmed b. İbrahim el-Müezzin, Mustafa b. Ahmed, Mehmed b. Mustafa, Mahmud b. Mustafa, Aydın b. İbrahim, Ali b. Abdullah </p>          <br><a title="Önceki sayfa" style="text-decoration:none" href="./ayrmetin.php?idno=23733"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23735"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b359"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o432"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>