﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 201<br>Hüküm no: 235<br>Orijinal metin no: [131-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Âişe bt. Mehmed’in mülk evini oğlu Mehmed b. Ömer’e hibe ettiği, oğlunun da karşılığında tasarrufundaki vakıf evi kendisine devrettiği</b><br><br>Havâss-ı aliyye kazâsına tâbi‘ Hasköy mahallâtından el-Hâc Şaban mahallesinde sâkine Âişe bt. Mehmed nâm hâtun meclis-i şer‘-i hatîr-i lâzımü’t-tevkīrde işbu râfi‘ü’l-kitâb sulbî oğlu Mehmed b. Ömer nâm kimesne mahzarında bi’t-tav‘i’s-sâf ikrâr ve takrîr-i kelâm edip mahalle-i mezbûrede vâki‘ silk-i mülkünde münselik olan iki tarafdan kendi mülkü ve bir tarafdan tarîk-i hâs ve bir tarafdan tarîk-i âm ile mahdûd ve mümtâz olan bir bâb fevkānî odayı ve bir bâb ahırı ve bir tahta bendi ve bir kenîfi ve bir bi’r-i mâ’ı ve hadîkayı müştemil olan mülk menzilini cümle tevâbi‘i ve levâhıkı ile oğlu mezbûr Mehmed’e ba‘de’t-tahliyeti’ş-şer‘iyye hibe-i sahîha-i şer‘iyye ile hibe ve temlîk ve teslîm edip ol dahi vech-i muharrer üzre meclis-i hibede zikr olunan menzili kabûl ve ittihâb ve kabz ve tesellüm ve temellük eyledi, ba‘de’l-yevm zikr olunan menzil oğlum merkūm Mehmed’in mülk-i mevhûbudur keyfemâ yeşâ ve yehtâr mutasarrıf olsun dedikden sonra mukābele-i hibede Mahmiye-i İstanbul mahallâtından Ahırkapısı kurbunda Mehmed Paşa mahallesinde vâki‘ bir tarafdan Hüseyin Bey mülkü ve bir tarafdan Ebûbekir Bey mülkü ve bir tarafdan Solak Mahmud Bey mülkü ve bir tarafdan tarîk-i âm ile mahdûd ve mümtâz olan merhûm ve mağfûrun-leh Mehmed Paşa Vakfı’ndan icâre-i mu‘accele ve her yevm dört akçe icâre-i müeccel[e] ile taht-ı tasarrufunda olan bir bâb fevkānî odayı ve bir bâb tahtânî odayı ve bir bâb ahırı ve bir kenîfi ve tahta bendi müştemil olan vakıf menzili vakf-ı mezbûrun mütevellîsi izniyle hakk-ı tasarrufunu bana ıvazan ferâğat edip ben dahi zikr olunan vakıf menzili hibe-i merkūmeden ıvaz aldım dedikde mukırra-i merkūmenin ikrâr-ı meşrûhasını el-mukarru lehü’l-mezbûr [132] Mehmed bi’l-muvâcehe tasdîk edicek mâ hüve’l-vâki‘ bi’t-taleb ketb olundu. Ve hurrire fi’l-yevmi’l-hâmis ve’l-ışrîn min Şa‘bâni’l-mu‘azzam li sene semânin ve erba‘în ve elf.<br><br><br>Şuhûdü’l-hâl: Ahmed Efendi b. Abdi el-İmâm, Mahmud Çelebi b. Mehmed es-Serrâc, Mustafa Çelebi b. Halil es-Serrâc, Mehmed Halîfe b. İbrahim el-Müezzin, Abdi b. Şaban es-Serrâc, Mustafa b. Nurullah, Ali Dede b. Hüseyin, Ebûbekir b. Ömer, Ali Beşe b. Abdullah ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=23462"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23464"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b201"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o504"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>