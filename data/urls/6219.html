﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 72<br>Hüküm no: 3<br>Orijinal metin no: [1b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Beşe’nin evini Hatice Hatun’a sattığı</b><br><br>Mübâya‘a-i menzil, 620 guruş<br><br>Mahmiye-i İstanbul’da Toptaşı mahallesinde sâkin Mehmed Beşe b. Ahmed nâm kimesne meclis-i şer‘-i hatîr-ı lâzımü’t-tevkīrde bâ‘isetü’l-kitâb Hadîce bt. Ali b. Abdullah nâm hatun tarafından husûs-ı âti’z-zikri tasdîka vekîl olduğu zâtını ârifân es-Seyyid el-Hâc Abdulkadir b. es-Seyyid Ahmed ve Halil Beşe b. Ahmed nâm kimesneler şehâdetleriyle sâbit olan vâlidesi Âişe bt. Salih nâm hatun muvâcehesinde ikrâr ve takrîr-i kelâm edip akd-i âti’z-zikrin sudûruna değin yedimde mülk ve hakkım olup mahalle-i mezbûrede vâki‘ bir tarafdan Mustafa Çavuş kerîmesi menzili ve bir tarafdan el-Hâc Ali menzili ve bir tarafdan Medîne-i münevvere Vakfı’ndan olan odalar ve bir tarafdan tarîk-i hâs ile mahdûd dâhiliyede fevkānî üç bâb oda ve bir sofa ve dehliz ve tahtânî iki sofa ve bir matbah ve bi’r-i mâ ve kenîf ve eşcâr-ı müsmireli bahçe ve hâriciyede tahtânî bir bâb oda ve bir ahur ve kenîf ve bir mikdâr havluyu müştemil mülk menzilimi bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile müvekkile-i mezbûre Hadîce Hatun’a altı yüz yirmi guruşa bey‘ ü temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezbûr altı yüz yirmi guruşu müvekkile-i mezbûre Hadîce Hatun yedinden tamâmen ahz u kabz eyledim ba‘de’l-yevm menzil-i mahdûd-ı mezkûrda kat‘an benim alâka ve medhalim kalmayıp müvekkile-i mezbûre Hadîce Hatun’un mülk-i müşterâsı olmuşdur keyfe mâ teşâ ve tehtâr mutasarrıfa olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Zilhicceti’ş-şerîfe sene 1152.<br><br>Şuhûdü’l-hâl: el-Hâc Salih b. Hacı Abdullah, Mehmed Odabaşı K 26, Hacı Yusuf b. Musli, Halil Beşe b. İbrahim vekîlharç, Mustafa Ağa b. Osman, Halil b. Ahmed</p>          <br><a title="Önceki sayfa" style="text-decoration:none" href="./ayrmetin.php?idno=6218"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6220"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b072"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o681"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>