﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 306<br>Hüküm no: 202<br>Orijinal metin no: [42a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Kamil Beyefendi’nin uncu değirmenini Babe bt. Kadriko’ya satması</b><br><br>Uncu değirmeni mübâya‘ası<br><br>Kezâlik sâbıka Beyoğlu Altıncı Dâire meclisi reisi ve hâlâ teşrifâtî-i Nezâret-i Celîle-i hâriciye sa‘âdetlü Mehmed Kamil Beyefendi hazretleri b. Ahmed Efendi b. Abdullah tarafından husûs-ı âti’l-beyânda ikrâra vekîl olduğu meclis-i mezkûr çavuşlarından Âsitâneli İbrahim Ağa b. Hüseyin ve Zenci el-Hâc Ferhad Ağa b. Abdullah şehâdetleriyle ber-nehc -i şer‘î sâbit olan kapu çukadârı Ahmed Efendi b. Abdullah meclis-i şer‘-i şerîf-i enverde mahrûse-i Galata hâricinde Beyoğlu civârında Dörtyolağzı nâm mahalde sâkine teba‘a-i Devlet-i aliyye’nin Latin tâifesi nisvânından olduğu bâ-ilmühaber mütehakkık olan bâ‘isetü’r-rakīm Babe bt. Kadriko tarafından husûs-ı câi’z-zikrde tasdîka vekîl-i şer‘îsi teba‘a-i Devlet-i aliyye’den Simsâr Oseb v. Abraham muvâcehesinde ekmekçi esnâfının kethüdâsı İbrahim Ağa b. Ahmed ile mazbûtü’l-esâmî nizâm ustaları taraflarından mürsel vekîlleri Yiğitbaşı es-Seyyid İsmail Efendi b. es-Seyyid Mehmed Emin hâzır olduğu hâlde bi’l-vekâle ikrâr-ı tâm ve takrîr-i kelâm edip müvekkilim mûmâ-ileyh Mehmed Kamil Beyefendi hazretleri ben mahrûse-i mezkûrede Kapıiçi nâm mahalde kâin bir tarafdan FâtımaHanım bt. Camcı Nazif Efendi’nin dükkânları ve ba‘zen Kapıiçi hamamı duvarı ve bir tarafdan hamam-ı mezkûr ve bir tarafdan françalacı fırını ve bir tarafdan tarîk-i âm ve ba‘zen müvekkile-i merkūme Babe’nin dükkân arsası ile mahdûd merhûm Buhûrî Osman Ağa ve Şeyhülislâm-ı esbak merhûm Zenbilli Ali Efendi zevcesi merhûme Âişe Hatun vakıfları müsakkafâtından müvekkile-i merkūme Babe’nin iki kıt‘a mütevelli temessükü mantûklarınca bi’l-icâreteyn taht-ı tasarrufunda olan şehriye yirmi beş guruş kirâlı bir horosu uncu ve dört horosu ekmekçi ki cem‘an beş horoslu bir bâb değirmen derûnunda mevcûde beyne’l-esnâf gedik ta‘bîr olunur dört re’s bârgir uncu ve on altı re’s bârgir ekmekçi ki cem‘an yirmi re’s bârgir ve onlara tâbi‘ sâir âlât-ı lâzime-i ma‘lûmeyi mâlikleri olan Artin ve Mıgırdıç ve Mikail Râhib evlâd-ı Serkiz ve Kigork ve Ohannes ve Turfanda ve Elmas evlâdi’l-müteveffâ Magdisi Haçador ve Nişan ve diğer Elmas ve Herzik ve Serpohi ve İrise evlâd-ı Zohrab ve İskohi bt. Sahak’dan bin iki yüz yetmiş altı senesi Cumâdelulâsının on beşinci günü târihiyle vekāyi‘ kâtibi mazbatası kaydı mûcebince yüz bin guruş semen-i medfu‘ ve makbûza iştirâ etmemle ol vechile âlât-ı gedik-i mezkûr akd-i âti’z-zikrin sudûruna değin yedimde mülk ve hakkım olmağla ben ber-minvâl-i muharrer mâlik olduğum âlât-ı gedik-i mezkûru tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile bâ-ilmühaber ve bâ-buyuruldu-i âlî beş yüz elli aded tam yüzlük mecîdiye altınına müvekkile-i merkūme Babe’ye bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz u kabûl eyledikden sonra semeni olan beş yüz elli aded tam yüzlük mecîdiye altınına tamâmen bana def‘ u teslîm eylediğinde ben dahi yedinden bi’t-tamâm ve’l-kemâl ahz u kabz edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile kabûlümüzü hâvî ibrâ vü ıskāt eyledik ba‘de’l-yevm âlât-ı gedik-i mezkûrde benim aslâ ve kat‘â alâka ve medhalim kalmayıp müvekkile-i merkūme Babe’nin mülk-i müşterâsı ve hakk-ı sırfı olmuşdur dedikde gıbbe.<br><br>Fî 25 Receb sene 1279<br><br>Şuhûdü’l-hâl: Muhzır Ahmed Ağa b. ( ), Muhzır Şakir Ağa b. ( ), Muhzır Mustafa Ağa b. ( ), Muhzır Süleyman Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35876"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35878"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b306"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o382"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>