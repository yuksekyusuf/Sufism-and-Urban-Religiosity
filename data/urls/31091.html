﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 303<br>Hüküm no: 337<br>Orijinal metin no: [47a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sakine Hatun bt. Ahmed ile boşandığı kocası Tatar Mustafa b. İbrahim’in birbirlerinin zimmetlerini ibrâ ettikleri</b><br><br>Muhâla‘a<br><br>Ma‘rûz<br><br>Derûn-ı arzuhâlde mezkûretü’l-ism mu‘arrefetü’z-zât Sakine Hatun bt. el-Hâc Ahmed bi’t-terâzi meclis-i şer‘-i enverde mezbûre Sakine Hatun’un vâlidesi mu‘arrefetü’z-zât Şerîfe Fâtıma bt. es-Seyyid Mehmed nâm Hatun ile karındaşı sâhib-i arzuhâl es-Seyyid el-Hâc Mehmed Emin Efendi ve mezbûr Mehmed Efendi’nin zevcesi kezâlik mu‘arrefetü’z-zât Nesibe bt. Ali hâzır oldukları hâlde hâlâ zevci Tatar Mustafa b. İbrahim tarafından husûs-ı âtîde vekîl olduğu Mehmed Emin Çelebi b. Mustafa ve İbrahim Efendi b. Ahmed şehâdetleriyle sâbit olan es-Seyyid Mehmed Efendi b. es-Seyyid Ahmed mahzarında müvekkil-i mezbûr Tatar Mustafa zevc-i dâhilim olup lâkin işbu meclis-i şer‘de vekîl-i merkūm es-Seyyid Mehmed Efendi müvekkil-i zevcim mezbûr Tatar [47b] Mustafa’ya izâfetle bi’l-vekâle beni tatlîk etmekle zimmetinde mütekarrir ve ma‘kūdun aleyh olan yüz yirmi beş guruş mehr-i müeccelim ile nafaka-i iddet-i ma‘lûmem ve meûnet-i süknâm mukābelelerinde bi’t-terâzi ta‘yîn olunan yirmi guruş ki cem‘an yüz kırk beş guruşu bana işbu meclis-i şer‘de ve vâlidem hâzıra-i mezbûrenin bâ-hüccet-i şer‘iyye mülk-i müşterâsı olup müvekkil-i mezbûr Tatar Mustafa’nın menzilinde olan eşyâ-i ma‘lûmeyi menzil-i mezbûrda vekîl-i mezbûr bi-aynihî vâlidem hâzıra-i mezbûreye def‘ ve teslîm ve her birimiz ahz u kabz edip ben hukūk-ı zevciyete ve vâlidem hâzıra-imezbûre dahi eşyâ-i mezbûreye ve karındaşım hâzır-ı mezbûrun zevcesi hâzıra-i mezbûre Nesibe dahi mevekkil-i mezbûr Tatar Mustafa beni bi-gayrı hakkın darbedip darb-ı mezbûrdan nâşî zevcim hâzır-ı mezbûrun firâşından hâsıl müstebînü’l-hilka iskāt-ı cenin etmemle mûceb-i şer‘îsini taleb ederiz deyü zevci karındaşım hâzır-ı mezbûr ile ma‘an tasaddî eyledikleri da‘vâlarından meccânen fâriğler olmağla zevcân-ı hâzırân-ı mezbûrân dahi cinâyet-i merkūmeye ve işbu târih-i i‘lâma gelince sâire müte‘allika âmme-i da‘vâdan <<benimle hâzirûn-ı mezbûrûn>> cümlemiz müvekkil-i mezbûr Tatar Mustafa’nın zimmetini ibrâ-yı âmm-ı râfi‘u’l-hısâm ile ibrâ ve iskāt eylediğimizde vekîl-i merkūm dahi hukūk-ı zevciyete ve kezâlik işbu târih-i i‘lâma gelince sâire müte‘allika âmme-i da‘vâdan benimle hâzirûn-ı mezbûrûn es-Seyyid el-Hâc Mehmed Emin ve Şerîfe Fâtıma ve Nesibe Hatunlardan her birimizin zimmetlerimizi müvekkil-i mezbûra izâfetle bi’l-vekâle ibrâ ve iskāt ve tarefeynden her birimiz âharın ber-vech-i muharrer ibrâsını bi’l-asâle ve bi’l-vekâle kabûl eyledik deyü mukırra-i mezbûrenin ikrâr u i‘tirâfını vekîl-i mezbûr ve hâzirûn-ı merkūmundan her biri tasdîk ve hâzirûn-ı merkūmun Şerîfe Fâtıma ve Nesibe ve el-Hâc Mehmed Emin’den her biri dahi ber-vech-i muharrer âmme-i da‘vâdan ibrâ eylediklerini ikrâr u i‘tirâf eyledikleri İslâmbol Mahkemesi’nden huzûr-ı âlîlerine i‘lâm olundu.<br><br>Fî-12 min-S sene 1217</p>          <br><a title="Önceki sayfa" style="text-decoration:none" href="./ayrmetin.php?idno=31090"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31092"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b303"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o616"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>