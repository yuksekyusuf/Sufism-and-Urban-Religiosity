﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 670<br>Hüküm no: 473<br>Orijinal metin no: [111b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdüllatif Efendi’nin, merhume Cinane’nin, babası Halil’in azatlı kölesi olduğunu iddia ederek beytülmal emininden terekeyi talep ettiği</b><br><br>Mahmiye-i İstanbulˈda Sofular mahallesi sükkânından bâ‘isüˈl-kitâb Abdüllatif Efendi b. Halil Efendi nâm kimesne meclis-i şer‘-i hatîrde mahrûse-i Galataˈya tâbi‘ kasaba-i Kasımpaşa ve Kamer Hatun mahallesi sâkinelerinden iken bundan akdem vefât eden Cinâne bt. Abdullah nâm hatunun zâhirde vâris-i ma‘rûfu olmamak zuʻmıyla muhallefâtına vâzi‘uˈl-yed olan beytü’l-mâl emîni Mehmed Ağa b. Ali Ağa nâm kimesne mahzarında üzerine da‘vâ ve takrîr-i kelâm edip müteveffât-ı mezbûre Cinâne Hatun babam müteveffâ-yı mezbûr Halil Efendi‘nin mu‘tekası olmağla müteveffât-ı mezbûrenin asabesi sebebiyesi ve hasren vârisi olmağın hâlâ emîn-i mezbûra suâl olunup muhallefât-ı mezbûreyi bana teslîme tenbîh olunmak matlûbumdur dedikde gıbbeˈs-suâl emîn-i mezbûr cevâbında müteveffâ-yı mezbûrenin muhallefâtına vaz‘-ı yedini ikrâr lâkin müdde‘î-i mezbûrun vech-i tahrîr üzere hasren vârisi olduğunu inkâr edicek müdde‘î-i mezbûrdan müdde‘âsını mübeyyine beyyine taleb olundukda udûl-ı Müslimînˈden olup es-Seyyid Abdülkerim b. es-Seyyid Süleyman ve Mehmed Beşe b. Abdullah nâm kimesneler li-ecliˈş-şehâde meclis-i şer‘a hâzırân olup istişhâd olunduklarında fiˈl-hakīka müteveffât-ı mezbûre Cinâne Hatun müdde‘î-i mezbûrun babası merkūm Halil Efendiˈnin mu‘takası olmağla müdde‘î-i mezbûr müteveffât-ı merkūmenin asabe-i nesebiyesi ve hasren vârisidir müdde‘î-i merkūmdan gayri vârisi ve terekesine müstehakk-ı âhar olduğu ma‘lûmumuz değildir biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye ettiklerinde gıbbeˈt-ta‘dîl veˈt-tezkiye şehâdetleri makbûle olmağın mûcibince müdde‘î-i mezbûrun vech-i muharrer üzere vârisine ba‘deˈl-hükm muhallefât-ı merkūmeyi müdde‘î-i merkūma teslîm etmek mesfûra tenbîh birle mâ vaka‘a biˈt-taleb ketb olundu.<br><br>Fî-gurreti Saferiˈl-hayr li-sene hamse ve semânîn ve elf.<br><br>Şuhûdüˈl-hâl: İbrahim Çelebi b. Abdülbaki, Mustafa b. Abdullah, Hasan Çelebi b. Ali, İsa Bey b. Receb, Ahmed Beşe b. Osman</p>          <br><a title="Önceki sayfa" style="text-decoration:none" href="./ayrmetin.php?idno=21536"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21538"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b670"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o916"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>