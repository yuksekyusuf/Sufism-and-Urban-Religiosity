﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 63<br>Hüküm no: 27<br>Orijinal metin no: [5b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Efendi’nin Mudanya Mahkemesi’ne mukayyid tayin olunması</b><br><br>Sâdır olan fermân-ı âlîlerine imtisâlen mahrûse-i Galata’ya muzâfe Mudanya nâhiyesi nâibi müderrisîn-i kirâmdan Fetvâ Emînizâde es-Seyyid Mehmed Zühdü Efendi dâ‘îlerinin mührü mutâbık i‘lâmı ve hâmişinde mastûr derkenâra nazar olundukda nâhiye-i mezbûre mahkemesinde mukayyid olmadığı vukū‘ bulan hücec-i şer‘iyye ve defâtir-i kassâm ve tevârüd eden evâmir-i seniyyenin ekseriyâ sebt-i sicil olmamasına bâ‘is ü bâdî olmağla nâhiye-i mezkûre mahkemesinde o makūle vukū‘-yâfte hücec-i şer‘iyye ve senedât-ı mer‘iyye ve evâmir-i seniyyeyi sebt ve kayd-ı sicil edip lede’l-hâce kaydları sicill-i mahfûzdan ihrâç olunmak üzere bir ehl-i müstahık kimesnenin bâ-berât-ı âlîşân müstakıllen mukayyid nasb u ta‘yîn olunması lâzım ve Mustafa b. Halil Akif nâm kimesnenin mukayyidlik hizmetinde istihdâm olunmağa ehliyet ve istihkākı mütehakkık olduğundan mahkeme-i mezkûre mukayyidliği merkūma tevcîh ve yedine müceddeden berât-ı şerîf-i âlîşân sadaka ve ihsân buyurulmak istid‘â-yı inâyet olunduğu i‘lâm-ı mezkûrdan müstebân ve memâlik-i mahrûsede kâin mahkemelere bâ-berât-ı âlî başkâtib nasbı bundan akdem bâ-fermân-ı âlî memnû‘ ise dahi mukayyidlik husûsu mezkûr olmadığı derkenârdan münfehim olmağla bu sûretde mukayyidlik-i mezkûr ber-vech-i istid‘â merkūm Mustafa’ya tevcîh ve yedine müceddeden berât-ı şerîf-i âlîşân sadaka ve ihsân buyurulması menût-ı re’y-i âlî idüğü huzûr-ı âlîlerine i‘lâm olundu.<br><br>Fî 21 R sene [12]53.</p>          <br><a title="Önceki sayfa" style="text-decoration:none" href="./ayrmetin.php?idno=929"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=931"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b063"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o360"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>