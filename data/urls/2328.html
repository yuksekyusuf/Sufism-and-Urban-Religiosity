﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 67<br>Hüküm no: 10<br>Orijinal metin no: [3a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çelebi’nin Rus asıllı cariyesi Gülistan’ı azat etmesi</b><br><br>Husûs-ı âti’l-beyânın mahallinde tahrîri iltimâs olunmağın savb-ı şer‘-i celîl-i lâzımü’t-tebcîlde Mevlânâ Ömer Efendi b. İsmail İrsâl olunup ol dahi bi’l-fi‘il Sultan Selim Hân -aleyhi’r-rahmetü ve’l-gufrân- câmi‘-i şerîfi ve ma‘bed-i latîfinin muvakkiti olan umdetü’l-akrân Mustafa Çelebi b. Mehmed’in mahmiye-i İstanbul’da Cebecibaşı mahallesinde vâki‘ menziline varıp zeyl-i rakīmde isimleri terkîm olunan udûl-ı Müslimîn ve sikāt-ı muvahhidîn mahzarlarında akd-i meclis-i şer‘-i mübîn eyledikde merkūm Mustafa Çelebi meclis-i ma‘kūd-ı mezbûrda tav‘an ve rakabeten ikrâr-ı tâm ve takrîr-i kelâm edip bana rıkkıyetini mu‘terife olan orta boylu sarı kaşlı gök gözlü Rusiyyetü’l-asl bâ‘isetü hâze’l-kitâb Gülistan bt. Abdullah nâm câriye-i memlûkemi hasbeten lillahi’l-hallâk ve taleben li-merzâti’r-rabbühü’r-rezzâk tahrîr ü i‘tâk ve zümre-i ahrâr-ı asliyâta ilhâk eyledim, ba‘de’l-yevm mevsûfe-i mezbûre Gülistan sâir harâir-i asliyât gibi hürre olup üzerinde mevâlî için şer‘an sâbit olan hakk-ı velâdan gayrı hakkım kalmadı dediğini mevlânâ-yı mezbûr mahallinde tahrîr ba‘dehû ma‘an irsâl olunan el-Hâc İbrahim Çelebi b. Mahmud ve Mehmed Çelebi b. Abdüsselam ile meclis-i şer‘-i hatîre gelip alâ-vukū‘ihi inhâ ve takrîr eyledikde mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâlis min-Cumâdeluhrâ li-seneti ihdâ ve semânîn ve elf.<br><br>Şuhûdü’l-hâl: Mehmed Efendi b. Mehmed Efendi el-imâm, Ahmed Efendi b. eş-Şeyh Mehmed Efendi imâm-ı mahalle, Abdullah Efendi b. eş-Şeyh Mehmed Efendi, Ahmed Çelebi b. Mehmed el-müezzin, Mehmed Beşe b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=2327"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2329"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b067"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o621"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>