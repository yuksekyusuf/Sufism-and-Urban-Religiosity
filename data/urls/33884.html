﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 509<br>Hüküm no: 457<br>Orijinal metin no: [86a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Ağa b. Ali ile eşinin, Dolabcı Mehmed Ağa b. Ali’yi gediği olduğuna binaen İskenderoğlu Bostanı’ndan men edemeyecekleri</b><br><br>Bostan keşfi ve kat‘-ı nizâ‘ı<br><br>Ma‘rûz<br><br>Sâdır olan fermân-ı âlîlerine imtisâlen zikri âtî husûsu mahâllinde lede’l-mu‘âyene keşf ve tahkīk için cânib-i şer‘-i hatîrden me’zûnen irsâl olunan Kâtib Mehmed Hidâyetullah Efendi bi’l-ma‘iyye rü’yete me’mûr Haremeyn-i şerîfeyn müfettişi olup İstanbul pâyesiyle tekrîm buyrulan Emin Beyefendi-zâde fazîletlü Mîr Abdülkadir [86b] Efendi tarafından meb‘ûs Kâtib Mehmed Hamdi Efendi ve nezâret-i hazret-i şeyhülislâm-ı sellemehü’s-selâmîde âsûde evkāf müfettişi Meşreb Efendi hafîdi müderrisîn-i kirâmdan Mehmed Ârif Efendi tarafından mürsel Kâtib Hasan Efendi hâssa mi‘mârı hulefâsından es-Seyyid Mehmed Nuri ve Sâfî Mustafa Halîfeler ile İstanbul’da Salmatomruk nâm mahâlde Kefevî Kasım Ağa mahallesinde Tîtâb [Tihtâb] Hamamı karşısında vâki‘ İskenderoğlu Bostanı demekle meşhûr ma‘lûmü’l-hudûd ve münâza‘un-fîh olan bir bâb bostana varıp bağçıvânlar kethudâsı es-Seyyid Süleyman Ağa b. es-Seyyid el-Hâc İsmail ve sâir cerîdede mazbûtü’l-esâmî [Müslimîn] huzûrlarında akd-i meclis-i şer‘-i nebevî ettiklerinde derûn-ı arzuhâlde mezkûru’l-ism Dolabcı es-Seyyid Mehmed Ağa b. es-Seyyid Ali nâm kimesne meclis-i ma‘kūd mezkûrda sahib-i arzuhâl kendi nefsinden asîl ve zevcesi Şerife Hamide Hatun bt. es-Seyyid Mehmed tarafından husûs-ı âtîde vekîl olduğu zâtını ârifân Salih Ağa b. Ahmed ve mahalle-i mezbûre müezzini Ahmed Efendi b. Hüseyin şehâdetleriyle ber-nehc-i şer‘î sâbit olan es-Seyyid Hasan Ağa b. Ali nâm kimesne muvâcehesinde Dârü’s-sa‘âdeti’ş-şerîfe ağası hazretleri nezâretlerinde olan evkāfdan Medîne-i Münevvere Vakfı’nın mütevellîsi Elmas Osman Ağa b. Mustafa nâm kimesne tarafından mürsel vekîli câbî <<vakf>> Hâfız el-Hâc Ömer Efendi b. İbrahim ve nezâret-i hazret-i fetvâ-penâhîde âsûde evkāfdan Ayasofya-i Kebîr Câmi‘i Vâ‘izi ashâb-ı hayrâtdan merhûm eş-Şeyh Süleyman Efendi Vakfı’nın mütevellîsi eş-Şeyh Hasan Hamdi Efendi b. Hüseyin hazır oldukları hâlde işbu derûnunda akd-i meclis-i şer‘-i âlî olunan bostan-ı mezkûrun ma‘lûmü’l-mikdâr mahâll-i mu‘ayyeni Medîne-i Münevvere Vakfı müsakkafâtından asîl ve müvekkile-i zevcân-ı mezbûrânın bâ-temessük-i mütevellî bi’l-icâreteyn ber-vech-i iştirâk yedlerinde ve mâ‘adâ ma‘lûmü’l-mikdâr mahâll-i mu‘ayyeni dahi merhûm mezbûr eş-Şeyh Süleyman Efendi Vakfı müsakkafâtından müstakillen asîl ve vekîl-i mezbûr es-Seyyid Hasan Ağa’nın bâ-temessük-i mütevellî bi’l-icâreteyn taht-ı tasarruflarında olup lâkin işbu yedimde olan bin iki yüz kırk bir senesi Saferü’l-hayrın altıncı günü târihiyle müverraha bir kıt‘a hüccet-i şer‘iye mantûkunca bostan-ı mezkûr derûnunda mevcûde beyne’l-hiref mu‘teber bağçevân gediğim vardır deyü da‘vâ eylediğimde zevcân-ı asîl ve müvekkile-i mezbûrân mahâll-i mezkûrda bağçevân gediği yokdur deyü beni iskândan men‘ etmişler idi el-hâletü hâzihî keyfiyet esnâfımızın ihtiyârları ve sâir erbâb-ı vukūfdan suâl ve tahkīk olundukda fi’l-vâki‘ mahâll-i mezkûrda bağçevân gediği olduğu zâhir ve âşikâr olmağla ol vechile bostan-ı mezkûrun gediğinde bizim kat‘a alâka ve medhalimiz ve bağçevân gediğine dâir da‘vâ ve nizâ‘ımız olmayıp ancak bostan-ı mezkûrun bürüncük-hâne dîvârı köşesinden kiraz ağacı hizâsından Doğramacı Kirkor zimmî arsasına varınca mi‘mârân-ı mezbûrân misâhalarıyla tûlen yirmi yedi zirâ‘ tahta perde binâ ve inşâ ve bostan-ı mezkûrun havuzu zevcân-ı asîl ve müvekkile-i mezbûrânın menzilleri önünde olduğundan havuz-ı mezkûra mürûr ve ubûr etmek için tahta perdeden bir kapı küşâd ve masrûfunun sülüsünü zevcân-ı asîl ve müvekkile-i <<mezbûrânın>> merkūmân bana edâ ben dahi sâl-be-sâl kirâsı olan seksener guruşu cevr ü ezâ etmeksizin kendülere edâya onlar dahi bostan-ı mezkûrdan kirâ artırmak ve bahâne-i sâire ile beni ihrâc etmemeğe ta‘ahhüd ve her birimiz âharın ta‘ahhüdünü kabûl eyledik deyü takrîrini asîl ve müvekkile-i zevcân-ı mezbûrân tasdîk ve bu vechile kat‘-ı münâza‘a eylediklerini ketebe-i merkūmûn mahâllinde ketb ve tahrîr ve ma‘an meb‘ûs ümenâ-i şer‘le meclis-i şer‘a gelip alâ-vukū‘ihî inhâ ve takrîr eylediği İstanbul Mahkemesi’nden huzûr.<br><br>Fî 25 min-L sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33883"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33885"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b509"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o535"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>