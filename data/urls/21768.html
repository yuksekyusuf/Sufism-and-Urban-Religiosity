﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 73<br>Hüküm no: 29<br>Orijinal metin no: [4a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Efendi b. Mustafa’nın boşandığı Ümmühâni bt. İbrahim’e nafaka ödemeye mahkum edildiği</b><br><br>Çalık değildir.<br><br>Mahrûse-i Galata’ya tâbi‘ kasaba-i Tophâne’de Sefer Kethüda mahallesinde sâkine olup zâtı Mehmed b. Mustafa ve Mustafa b. Osman ta‘rîfleriyle mu‘arrefe olan işbu râfi‘atü’l-vesîka Ümmühâni bt. İbrahim nâm hâtun meclis-i şer‘de zevc-i sâbıkı Ahmed Efendi b. Mustafa mahzarında takrîr-i kelâm ve ta‘bîr ani’l-merâm edip mezbûr Ahmed Efendi’nin firâşından hâsıl hâlâ batnımda mevcûd hamlim olup ve iddetim vaz‘-ı haml ile munkazıye olmağla vaz‘-ı haml edinceye değin benim için mezbûr Ahmed Efendi üzerine kıbel-i şer‘den kadr-i kifâye meblağ farz ve takdîr olunmak matlûbumdur dedikde mezbûr Ahmed Efendi’nin zî-kudret olup yevmî sekizer akçeye tahammülü olduğu mahalle-i mezbûre sâkinlerinden Mustafa b. Osman ve Mustafa b. Ramazan ve Mehmed b. Mustafa ve Mehmed b. Hamza ve Fındıklı’da İbrahim Efendi mahallesi sükkânından Mehmed b. Hüseyin ve mahmiye-i İstanbul’da Karataş mahallesinde sâkin Ali b. Mehmed nâm kimesneler ihbârlarıyla zâhir ve âşikâr olmağın hâkim-i muvakkı‘-ı sadr-ı kitâb tûbâ-lehû ve hüsnü-meâb hazretleri dahi mezbûre Ümmühâni Hâtun için mezbûr Ahmed Efendi üzerine târih-i kitâbdan vaz‘-ı haml edinceye değin yevmî sekizer akçe nafaka takdîr eyleyip meblağ-ı mefrûz-ı mezkûru kendi masârıfına harc ve sarfa ve lede’l-iktizâ istidâneye ve inde’z-zafer mezbûr Ahmed Efendi üzerine rücû‘a mezbûre Ümmühâni Hâtun’a izin verilmeğin mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sânî ve’l-ışrîn min-Cemâziyelâhir li-sene 1137.<br><br>Şuhûdü’l-hâl: Halil Çelebi b. Mustafa, Mustafa b. Ahmed, Mehmed b. Ahmed, Ali b. Ahmed, Mustafa Beşe b. Receb, Süleyman b. Ahmed, Ali b. Ahmed ve gayrühum. </p>          <br><a title="Önceki sayfa" style="text-decoration:none" href="./ayrmetin.php?idno=21767"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21769"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b073"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o478"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>