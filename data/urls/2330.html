﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 68<br>Hüküm no: 12<br>Orijinal metin no: [3a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sinan Ağa’nın fırınını Hassa tabiplerinden Mustafa Efendi’ye satması</b><br><br>Dârü’l-hilâfeti’l-aliyye Kostantıniyyetü’l-mahmiyede Molla Aşkī mahallesi sükkânından Sinan Ağa b. Mehmed nâm kimesne meclis-i şer‘-i şerîfde hâlâ Etibbâ-yı hassa reisi olan umdetü’l-etibbâi’l-hâzikīn zübdetü’l-hukemâi’r-râsihîn Mustafa Efendi b. Abdülmuin tarafından zikri âtî fırın iştirâ ve def‘-i semene vekîl olduğu Şa‘bân b. Mustafa ve es-Seyyid Ebubekir Çelebi b. Ahmed nâm kimesneler <<li-ecli’ş-şehâde>> şehâdetleri ile sâbit olan işbu râfi‘ü’l-kitâb Ivaz Çelebi b. Hasan nâm kimesne mahzarında ikrâr ve takrîr-i kelâm edip akd-i âti’z-zikrin sudûruna değin yedimde mülküm ve hakkım olup mahalle-i mezbûrede vâki‘ bir tarafdan ba‘zan Ferruh Kethüdâ Vakfı olan arsa ve ba‘zan Ayasofya-i kebîr Vakfı’ndan olup Yağcı Fırını demekle ma‘rûfe Sultan nâm nasrâniye tasarrufunda olan menzil ve üç tarafdan tarîk-i âm ile mahdûd bir su kuyusunu müştemil bir harâbe fırınımız vekîl-i mezbûr Ivaz Çelebi’ye tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile altıyüz yirmi esedî guruşa bey‘ ve teslîm, mezbûr Ivaz Çelebi dahi müvekkili mûmâ-ileyh Mustafa Efendi için iştirâ ve tesellüm etdikden sonra semen-i mezbûr altı yüz yirmi guruşu vekîl-i mezbûr Ivaz Çelebi yedinden tamâmen ahz u kabz eyledim. Min-ba‘d mârrü’z-zikr fırın müvekkil-i mûmâ-ileyh Mustafa Efendi’nin mülk-i müşterâsıdır, keyfe-mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâdis min-Cumâdelâhire li-sene ihdâ ve semânîn ve elf.<br><br>Şuhûdü’l-hâl: Mehmed Efendi b. eş-Şeyh Osman Efendi el-imâm, Ahmed Halîfe b. Abdurrahman el-müezzin, Osman Çelebi b. Mehmed Efendi, Mehmed b. Ahmed, Mehmed Halîfe b. Mustafa el-kayyûm.</p>          <br><a title="Önceki sayfa" style="text-decoration:none" href="./ayrmetin.php?idno=2329"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2331"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b068"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o621"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>