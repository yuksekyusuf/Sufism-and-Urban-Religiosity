﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 385<br>Hüküm no: 379<br>Orijinal metin no: [91a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Beşe’nin kefaletten dolayı Abdullah Ağa’da olan alacağının tahsili</b><br><br>Dergâh-ı âlî yeniçerilerinin yirmi dördüncü cemâ‘atine mahsûs oda neferâtından işbu râfi‘ü’l-vesîka Ahmed Beşe b. İbrahim nâm kimesne mahmiye-i İstanbul’da meclis-i şer‘de Abdullah Ağa b. Mirza nâm kimesne mahzarında üzerine da‘vâ ve takrîr-i kelâm edip gāib ani’l-meclis Gürcistan’da Zoçi? sancağı beyi olan İbrahim Bey b. Mehmed nâm kimesne zimmetinde cihet-i deyn-i şer‘îden işbu yedimde olan memhûr temessük mûcebince bin iki yüz on beş guruş hakkım olmağla meblağ-ı mezbûre merkūm Abdullah Ağa bin yüz on dört senesi Zilhicceti’ş-şerîfesinde tarafeynden emr u kabûlü hâvî kefâlet-i sahîha-i şer‘iyye ile kefil olmağın hâlâ meblağ-ı mezbûru merkūm Abdullah Ağa’dan kefâletine binâen taleb ederim, suâl olunup meblağ-ı mezbûrun alıverilmesi matlûbumdur dedikde, gıbbe’s-suâl ve akībe’l-inkâr, müdde‘î-i mezbûrdan müdde‘âsına beyyine taleb olundukda udûl-i ahrâr-ı ricâl-i Müslimînden ve Alipaşa-i atik mahâllesi ahâlîsinden Hüseyin Çelebi b. Ramazan ve Ahmed Beşe b. Musa ve İsmail b. Zülfikar nâm kimesneler li-ecli’ş-şehâde meclis-i şer‘e hâzirûn olup isre’l-istişhâd fi’l-hakīka gāib-i mezbûr Zoçi? sancağı beyi olan İbrahim Bey b. Mehmed nâm kimesne zimmetinde müdde‘î-i mezbûrun cihet-i deyn-i şer‘îden yedimde olan memhûr temessük mûcebince bin iki yüz on beş guruş hakkı olmağla meblağ-ı mezbûra merkūm Abdullah bin yüz on dört senesi Zilhicceti’ş-şerîfesinde bizim huzûrumuzda tarafeynden emr u kabûlü hâvî kefâlet-i sahîha-i şer‘iyye ile kefil olmuş idi, biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şeriyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm meblağ-ı mezbûru müdde‘î-i merkūma bi-hükmi’l-kefâle edâ ve teslîme mezbûr Abdullah Ağa’ya ba‘de’t-tenbîh mâ-vaka‘a bi’t-taleb ketb olundu.<br><br>Fî 18 min-Cumâdelûlâ sene 1116<br><br>Şuhûdü’l-hâl: Ali Ağa b. Veli, Bayram Beşe b. Mahmud, İsmail Efendi, Mehmed Bey Sarrâc.</p>          <br><a title="Önceki sayfa" style="text-decoration:none" href="./ayrmetin.php?idno=41908"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41910"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b385"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>