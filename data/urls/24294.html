﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 165<br>Hüküm no: 189<br>Orijinal metin no: [20a-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Modaniç ve Delvine cizyesini mukâtaaya alan Şaban Bey’in Bayezid câmii Hatîbi Abdülkerim Efendi’deki alacağı hususunda anlaştığı</b><br><br>Kasaba-i Yenişehir sâkinlerinden Şaban Bey b. Ali el-Cündî meclis-i şer‘-i şerîfde mahmiye-i İstanbul’da vâki‘ merhûm ve mağfûrun leh Sultan Bâyezid Hân -tâbe serâhu- câmi‘-i şerîfinde hatîb olan Abdülkerim Efendi b. Hasan muvâcehesinde ikrâr ve ta‘bîr ani’l-merâm edip, bundan akdem mûmâ-ileyh Abdülkerim Efendi’den bi tarîki’l-karz ahz ettiğim dört yüz elli sekiz bin altı yüz on iki akçeden ba‘de küllî hesâb zimmetimde bâkī, cem‘an otuz sekiz bin altı yüz on iki akçe kalmış idi. El-hâletü hâzihî mûmâ-ileyh Abdülkerim Efendi’ye verdiğim yüz yirmi dört bin akçelik hazîne tezkiresinden meblağ-ı merkūm haklaşılıp ve Dividdâr İbrahim Efendi’ye emrim ile teslîm eylediği yirmi dört bin akçe hesâblaşılup mâ‘adâsı olan altmış bir bin üç yüz seksen sekiz akçesi bi’t-tamâm mûmâ-ileyh Abdülkerim Efendi yedinden alıp kabz eyleyip ve her birimiz âharın zimmetini târih-i kitâba gelince vâki‘ olan mu‘âmelâta müte‘allik cemî‘ de‘âvî ve mütâlebâtdan ibrâ-i âm ile ibrâ ve ıskāt-ı hak eyledik dedikde, mukırr-ı mezbûrun vech-i meşrûh üzre cârî olan ikrârını el-mukarru lehü’l-mezkûr vicâhen tasdîk edicek, mâ hüve’l-vâki‘ bi’t-taleb ketb olundu. Tahrîren fi’l-yevmi’l-hâmis min şehri Rebî‘ilâhir li sene seb‘a ve ışrîn ve elf.<br><br><br>Şuhûdü’l-hâl: Fahrü’l-hutabâ Hasan Efendi el-hatîb bi Ayasofya, Umdetü’l-hutabâ İbrahim Efendi el-hatîb bi câmi‘-i Sultan Süleyman, Ahmed Çelebi kâtib-i Evkāf-ı Sultan Bayezid, Mustafa Çelebi noktacı, Fahrü’l-a‘yân Murad Ağa kethüdâ-yı sâhib-i sa‘âdet, Mefhar-i erbâbi’l-ilm Hüseyin Efendi mevkūfâtî, Umdetü’l-akrân Mehmed Ağa tâcir-i hâssa ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24293"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24295"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b165"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o577"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>