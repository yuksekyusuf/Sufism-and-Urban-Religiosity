﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 198<br>Hüküm no: 187<br>Orijinal metin no: [36b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Beşe b. Abdullah’ın Portugal cemâatinden Avraham v. Agob’daki alacağının tahsîli</b><br><br>Dergâh-ı âlî -dâme mahfûfen bi’l-me‘âlî- yeniçerilerinden yeni odalarda otuz yedinci Ağa bölüğünden Ali Beşe b. Abdullah er-râcil mahfil-i şer‘-i hatîrde mahmiye-i Kostantiniyye’de Çelebioğlu mahallesinde sâkin olup Portugal cemâatinden olan Avraham v. Agob nâm Yahudi mahzarında üzerine takrîr-i da‘vâ edip bundan akdem bin otuz iki senesi şehri Recebi’l-müreccebi’nin gurresinde mezkûr Avraham benden her biri onar fıddî akçeye râyic beş bin kırk fıddî Osmânî istikrâz ve karz edip ben dahi ikrâz ve teslîm etmiş idim hâlâ zimmetindedir taleb ederim dedikde gıbbe’s-suâl mezbûr Avraham husûs-ı mezbûru bi’l-külliye inkâr edip müdde‘î-i mezbûrdan müdde‘âsını mübeyyine beyyine taleb olundukda udûl-i Müslimînden mahmiye-i merkūmede Molla Gürânî mahallesinde vâkı‘ mescid-i şerîfin bi’l-fi‘il imâmı olan Hasan Çelebi b. Mehmed ve Müftü Hamamı mahallesi sükkânından Abdülfettâh ve Yasin b. Abdülvedûd li-ecli’ş-şehâde hâzırân olup gıbbe’l-istişhâd fi’l-vâkı‘ mezkûr Avraham târîh-i mezbûrda müdde‘î-i mezbûr Ali Beşe’den her biri onar fıddî akçeye râyic beş bin kırk fıddî Osmânî istikrâz ve kabz edip ol dahi ikrâz ve tesellüm eyledi müdde‘î-i mezbûra el-ân Yahûdî-i merkūm zimmetinde beş bin kırk Osmânî hakkı vardır bu husûsa şâhidleriz şehâdet dahi ederiz deyü edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olup meblâğ-ı mezbûr beş bin kırk fıddî Osmânînin edâsına tenbîh olundu.<br><br>Hurrire fî-evâsıtı şehri Ramazâni’l-mübârek.<br><br>Şuhûdü’l-hâl: El-Hâc Mahmud b. İsa, Ahmed Ağa b. reîsü’l-muhzır, el-Hâc Ramazan b. Abdülvedud, Mevlânâ Ahmed Efendi el-müderris, Hasan b. Ahmed, Hacı Mustafa [b.] Ali, Süleyman Bey b. Abdullah, Mehmed b. Mustafa ve gayruhüm mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=39478"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39480"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b198"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o401"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>