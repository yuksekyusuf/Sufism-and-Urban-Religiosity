﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 273<br>Hüküm no: 234<br>Orijinal metin no: [34a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Âmine bt. Kurd’un Aydın Kethüdâ mahallesindeki menzilini Ahmed Çelebi b. Osman’a yirmi yedi bin beş yüz akçeye sattığı</b><br><br>Mahmiye-i İstanbul’da Aydın Kethüdâ mahallesinde sâkine Âmine bt. Kurd nâm hâtunun zevci ve tarafından menzil-i âti’l-beyânı bey‘a ve semenini kabza vekîli olup mezbûreyi ma‘rifet-i şer‘iyye ile ârifân olan Hüseyin Çelebi b. Hüsrev el-müezzin ve Muslı Beşe b. Halil şehâdetleri ile şer‘an vekâleti sâbite olan Arslan b. Abdullah meclis-i şer‘-i hatîr-i lâzimü’t-tevkīrde işbu râfi‘ü’l-kitâb Ahmed Çelebi b. Osman mahzarında bi’l-vekâle ikrâr ve takrîr-i kelâm edip müvekkile-i mezbûre Âmine Hâtun’un zikri âtî akdin sudûruna değin silk-i mülkünde muntazam mülk ve hakkı olup mahalle-i mezkûrede vâki‘ bir tarafdan Osman b. Abdullah mülküne ve bir tarafdan bazen Dilaver Bey b. Abdullah mülküne ve bazen Hasan Beşe b. Abdullah mülküne ve bir tarafdan Medîne-i Münevvere Vakfı ve bir tarafdan tarîk-ı âmma müntehî olup [34b] iki bâb beyt-i ulvî ve bir beyt-i süflîyi ve bir sofayı ve bir su kuyusunu ve tahta-pûşu ve cüneyne ve kenîfi müştemil cemî‘ mülk menzilini kâffe-i hukūk ve merâfıkıyla mezbûr Ahmed Çelebi’ye vekâletim hasebiyle yirmi yedi bin beş yüz fıddî râyic fi’l-vakt akçeye tarafeynden îcâb ve kabûlü hâvî bey-i bâtt-ı sahîh ile bey‘ ve teslîm ol dahi minvâl-i muharrer üzere iştirâ ve tesellüm eyledikden sonra semeni olan meblağ-ı mezkûr yirmi yedi bin akçeyi mezbûr Ahmed Çelebi yedinden vekâletim hasebiyle bi’t-tamâm ahz u kabz eyledim ba‘de’l-yevm menzil-i mahdûd-ı mezkûr merkūm Ahmed Çelebi’nin mülk-i müşterâsı ve hakk-ı sırfıdır mutasarrıf olsun dedikde vekîl-i mezbûr Arslan vech-i meşrûh üzere cârî ve sâdır olan ikrârında el-mukarru lehü’l-mezkûr Ahmed Çelebi vicâhen tasdîk ve şifâhen tahkīk edicek mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’s-sâmin aşer min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Ebûbekir Efendi el-imâm, Siyavuş Bey el-bevvâb, Mahmud Çelebi b. Mehmed el-müezzin, Pîrî Bey b. Abdullah, Salih b. Pîr Sâbit, Ramazan Çelebi b. Abdullah, Muslı Çelebi b. Halil el-attâr, Osman Bey el-cündi, Şa‘ban Beşe b. ( ) ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40512"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40514"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b273"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o879"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>