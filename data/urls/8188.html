﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 268<br>Hüküm no: 377<br>Orijinal metin no: [50a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal İlya’ya borcu olan Terzi Mihal’in borcunu ödemesi</b><br><br>Ma‘rûz<br><br>Bakkāl tâifesinden İlya v. Anaştas nâm zimmî İstanbul Bâb Mahkemesi’nde meclis-i şer‘-i münîrde derzi tâifesinden Mihal v. Todori nâm zimmî muvâcehesinde mersûm Mihal zimmî ile şerîki gāib ani’l-meclis Dimitri nâm zimmî zimmetlerinde bundan akdem mâlımdan ve yedimden bi’l-ma‘iyye iktirâz ve kabz ve umûruna sarfla istihlâk eyledikleri beş [yüz] guruş alacak hakkım olmağla meblağ-ı mezkûrdan gāib-i mesfûrun hissesi olan iki yüz elli guruşu mukaddemâ gāib-i mesfûrun yedinden <<ibkā>> kabz ve istîfâ etmemle bâkīsi olup mersûm Mihal zimmînin hissesi olan iki yüz elli guruşu mersûm Mihal zimmîden hâlâ taleb ederim deyü da‘vâ ettikde ol dahi cevâbında ber-vech-i muharrer ikrâr lâkin ben bundan akdem şerîkim gāib-i mesfûr ile hesâbımızı rü’yet eylediğimiz hînde müdde‘î-i mesfûra deynim olan meblağ-ı mezkûr iki yüz elli guruşu ver deyü şerîkim gāib-i mesfûra emr etmemle öyle olacak müdde‘î-i mersûm meblağ-ı mezkûr iki yüz elli guruşu şerîkim gāib-i mesfûrdan mutâlebe eylesin deyü eylediği kelâmı def‘e sâlih cevâb-ı şer‘î olmamağla iltifât olunmayıp alâ-mûcibi ikrârihi meblağ-ı mezkûr iki yüz elli guruşu müdde‘î-i mersûm İlya zimmîye edâ ve teslîme mesfûr Mihal zimmîye tenbîh olunduğu mübâşirleri Ahıskalı Hasan Kavas [kulları yediyle huzûr-ı âlîlerine i‘lâm olundu]<br><br>Fî 8 Rebî‘ülevvel sene 1256</p>          <br><a title="Önceki sayfa" style="text-decoration:none" href="./ayrmetin.php?idno=8187"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8189"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b268"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o421"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>