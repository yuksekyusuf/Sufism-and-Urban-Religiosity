﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 231<br>Hüküm no: 208<br>Orijinal metin no: [40b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bahar v. Apostol’un tütün dükkanı gediğini Bostancı Seyyid Halil Ağa’ya sattığı</b><br><br>Tütüncü gediği mübâya‘ası sûret-i istid‘âsı<br><br>Ma‘rûz[-ı dâ‘î-i devlet-i aliyyeleridir ki]<br><br>Tütüncü esnâfından Çekirdekli Bahar v. Apostol nâm zimmî meclis-i şer‘-i münîrde Yedikule bostancılardan Geredeli bâ‘isü’l-i‘lâm es-Seyyid Halil Ağa b. Ali muvâcehesinde esnâf-ı merkūme kethüdâsı vekîli es-Seyyid Mustafa Ağa ve Yiğitbaşı es-Seyyid Abdullah Çelebi ve tüccârdan Mehmed İzzet Ağa ve Mehmed Şâkir Ağa ve es-Seyyid el-Hâc İsmail Ağa ve sâirleri hâzır oldukları hâlde takrîr-i kelâm edüp akd-i âti’z-zikrin sudûruna değin bir kıt‘a sûret mantûkunca müstakillen yedimde mülküm olan İstanbul’da duhân gümrüğü civârında Yağcılar Sûku nâm mahalde kâin bir tarafdan es-Seyyid Derviş Ali ve bir tarafdan Halil Usta mahzenleri ile mahdûd ve bir bâb tütüncü dükkânı derûnunda mevcûde ve maden kaleminde mukayyed beyne’l-hiref gedik tâ‘bir olunan âlât-ı lâzıme-i ma‘lûmemi tarafeynden bi’l-îcâb ve’l-kabûl şürût-ı müfsideden ârî bâtten ve sahîhan [bi-safkatin] vâhidetin beş bin guruş semen-i medfû‘ ve makbûza mezbûr Bostanî es-Seyyid Halil Ağa’ya bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl edüp mebî‘-i mezkûrun tağrîr ve gabnine müte‘allika âmme-i da‘vâdan her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt etmemizle ba‘de’l-yevm âlât-ı lâzıme-i ma‘lûmede benim kat‘â alâka ve medhalim kalmayup mezbûr Bostanî es-Seyyid Halil Ağa’nın mülk-i müşterâsı olmuşdur deyü eylediği takrîrini mezbûr Bostanî es-Seyyid Halil Ağa ba‘de’t-tasdîk mezbûr Bostanî es-Seyyid Halil Ağa âlât-ı lâzıme-i mezkûrenin kaleminde mesfûr Çekirdekli Bahar zimmî üzerine olan kayd-ı atîki ref‘ ve terkīn ve kendi ismine kayd ile yedine müceddeden sûret i‘tâsı istid‘âsına olmağın istid‘âsı üzere âlât-ı lâzıme-i mezkûrenin mesfûr Çekirdekli Bahar zimmî üzerinde olan kaydı ref‘ ve terkīn ve müşteri-i mezbûr Bostanî es-Seyyid Halil Ağa ismine kayd ile sûret i‘tâsı iktizâ eylediği İstanbul Mahkemesi’nden huzûr [-ı âlîlerine i‘lâm olundu.]<br><br>Fî 28 R sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32633"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32635"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b231"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o549"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>