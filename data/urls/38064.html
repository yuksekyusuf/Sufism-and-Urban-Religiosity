﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 325<br>Hüküm no: 259<br>Orijinal metin no: [58a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emetullah ve Ayşe hatunların kendilerine miras kalan Lütfi adlı cariyeyi azat ettikleri</b><br><br>Kezâlik akd-i meclis-i şer‘-i şerîf ettikde müteveffâ-yı mezbûrun verâseti zevce-i menkûha-i metrûkesi Emetullah Hatun bt. Mehmed Ağa ile li-ebeveyn kız karındaşı Âişe Hatun’a münhasıra oldukdan sonra zâtları ta‘rîf-i şer‘î ile mu‘arrefe olan mezbûretân Emetullah Hatun ve Âişe Hatun meclis-i ma‘kūd-ı mezkûrda her biri takrîr-i kelâm ve ta‘bîr ani’l-merâm edip rıkk-ı sâbıkını mu‘terife işbu uzun boylu kara kaşlı kara gözlü Zenciyyetü’l-asl Müslimetü’l-millet bâ‘isetü’l-kitâb Lütfi bt. Abdullah müteveffâ-yı mezbûrun ile’l-vefât yedinde câriye-i memlûkesi olup ba‘de-vefâtihî bi’l-irsi’ş-şer‘î bize intikāl etmeğin mevsûfe-i mezbûre Lütfi bt. Abdullah’ı hasbeten lillâhi’l-aliyyi’l-alîm ve taleben li-merzâti rabbi’r-rahîm mâlımızdan tahrîr ve i‘tâk ve silk-i harâir-i asliyâta idrâc ve ilhâk eyledik, mevsûfe-i mezbûre Lütfi sâir harâir-i asliyât gibi hürre olup üzerinde velâdan gayrı hakkımız bâkī kalmadı dediklerinde gıbbe’t-tasdîkı’ş-şer‘î mürsel-i mezbûrân.<br><br>Fi’t-târîhi’l-mezbûr li-seneti’l-merkūme.<br><br>Eş-Şâhidûnü’s-sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=38063"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38065"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b325"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o551"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>