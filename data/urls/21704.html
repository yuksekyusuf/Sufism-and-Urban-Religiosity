﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 848<br>Hüküm no: 640<br>Orijinal metin no: [144a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Çelebi’nin, merhum Yusuf’un zimmetindeki alacağını varislerden talep ettiği</b><br><br>İşbu bâ‘isüˈl-kitâb Hüseyin Çelebi b. Mehmed meclis-i enverde mahmiye-i Galataˈya tâbi‘ kasaba-i Kasımpaşaˈda Yeldeğirmeni mahallesinde sâkin iken bundan akdem vefât eden el-Hâc Yusuf b. Abdullahˈın verâseti zevce-i metrûkesi Safiye bt. Abdullah ile sulbî kebîr oğlu Mustafaˈya ve sagīr oğulları Halil ve Abdullahˈa münhasıra olduğu şer‘an zâhir ve müte‘ayyin oldukdan sonra sagīrân-ı mezbûrânın tesviye-i emirlerine kıbel-i şer‘den mansûbe vasîleri ve vâlideleri mezbûre Safiyeˈnin vekîl-i müsecceli olan Mehmed Çelebi b. Hüseyin Kapudan mahzarında üzerine da‘vâ ve takrîr-i kelâm edip Dergâh-ı âlî solaklarının altmış birinci odası neferâtının mühimmâtına mevkūfe nükūda mukaddemâ mütevellî olan ( ) nâm kimesne asl-ı mal-ı vakf-ı mezbûrdan iki yüz esedî guruş müteveffâ-yı mezbûre hayatında târih-i kitâbdan iki sene mukaddem ikrâz ve teslîm ol dahi ba‘deˈl-istikrâz veˈt-tesellüm üzerine devr-i şer‘î ile ilzâm olunan bir senelik murâbahasına da otuz guruş ki cem‘an iki yüz otuz guruş oldukdan sonra mütevellî-i mezbûr fek edip yerine ben mütevellî olmağla meblağ-ı mezbûrun yüz otuz guruşunu müteveffâ-yı mezbûrun yedinden ahz ve istifâ edip bâkī yüz guruş kableˈl-istifâ fevt oldu hatta meblağ-ı mezbûr zimmetinde vakf-ı merkūme deyni olduğunu alâ ruûsiˈl-işhâd dahi etmekle hâlâ terekesinden biˈt-tevliye vasî-i mezbûrenin vekîlinden taleb ederim suâl olunsun dedikde gıbbeˈs-suâl veˈl-inkâr ve ba‘de talebiˈl-beyyine udûl-ı Müslimînˈden Ahmed Çelebi b. Mehmed ve Şa‘bân b. Mahmud nâm kimesneler li-ecliˈş-şehâde hâzırân olup isreˈl-istişhâd fiˈl-vâki‘ müteveffâ-yı mezbûr hayatında vakf-ı mezbûra iki yüz otuz guruş deynim vardır deyü huzûrumuzda ikrâr ve bizi işhâd eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde isre-ri‘âyet-i şerâ’itiˈl-kabûl şehâdetleri makbûle oldukdan sonra müteveffâ-yı mezbûr bâkī-i mezbûrdan küllen ve ba‘zan ahz veyâ havâle veyâ bir tarîkle zimmetini ibrâ’ etmediğine ba‘deˈt-tahlîf mûcebiyle hüküm birle mâ vaka‘a biˈt-taleb ketb olundu.<br><br>Fiˈl-işrîn min-Cumâdelâhire li-sene hamse ve semânîn ve elf.<br><br>Şuhûdüˈl-hâl: Mustafa Ağa b. Mehmed, Mahmud Odabaşı b. Ahmed, el-Hâc Halil b. Mustafa, Mehmed b. Bayram, İsa b. Halil, Hüseyin b. Ali, Ahmed b. Osman</p>          <br><a title="Önceki sayfa" style="text-decoration:none" href="./ayrmetin.php?idno=21703"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21705"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b848"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o884"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>