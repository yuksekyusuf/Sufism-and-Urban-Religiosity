﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 65<br>Hüküm no: 41<br>Orijinal metin no: [7b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hafize bt. Mehmed’in boşandığı eşi Mehmed Rıfaz Efendi’den çocukları için nafaka talebi</b><br><br>Ma‘rûz,<br><br>Mahrûse-i Galata’da Yolcuzâde mahâllesinde sâkine mu‘arrefetü’z-zât Şerîfe Hafize Hanım bt. es-Seyyid Mehmed Emin Ağa b. İsmail’in li-ebeveyn er karındaşı tarafından husûs-ı âti’l-beyanda vekîl-i müseccel-i şer‘îsi Hırka-i sa‘âdet hademesinden es-Seyyid Mehmed Rıfat Efendi mahfil-i şer‘iyyâtda müvekkile-i mezbûrenin zevc-i sâbıkı Enderûn-ı hümâyûndan muhrec Mehmed İzzet Bey b. İsmail muvâcehesinde müvekkile-i mezbûrenin vâlidesi kezâlik mu‘arrefetü’z-zât Şerîfe Âmine Hanım bt. el-Hâc Ali hâzır olduğu hâlde müvekkile-i mezbûre Şerîfe Hafize Hanım’ın mûmâ-ileyh Mehmed İzzet Bey ile mukaddemâ zevciyet beynlerinde kāime iken mûmâ-ileyhin firâşından hâsıl ve müvekkilem mezbûreden mütevellid ve bi-hakkı’l-hıdâne hâlâ hacr ve terbiyesinde işbu hâzır bi’l-meclis tahmînen dört buçuk yaşında sulbî oğlu Mehmed Hayri nâm sagīr ile işbu sene-i mübâreke Muharremü’l-haramı’nın on beşinci günü vefât eden sulbiye kızı Fâtıma nâm sagīrenin nafaka ve kisve-bahaları için yedimde olup bin iki yüz yetmiş senesi Şevvâli’l-mükerremi’nin yirmi dokuzuncu günü târîhiyle müverraha [ve] ol târîhde mahrûse-i merkūme kādısı olup hâlâ İstanbul pâye-i celîlesiyle mübeccel Sıdkızâde hafîdi Mehmed Sıddık Bey Efendi hâzretlerinin imzâ ve hatemi hâviye işbu bir kıt‘a nafaka hücceti nâtıka olduğu üzere pederleri mezbûr Mehmed İzzet Bey üzerine kıbel-i şer‘den farz ve takdîr olunmuş olan beher şehr yüz yirmi beş guruşdan sagīre-i müteveffâ-yı mezbûrenin sene-i sâbıkā ya‘ni bin iki yüz yetmiş iki senesi Zilka‘de-i şerîfesi’nin on beşinci gününden işbu sene-i mübâreke Muharremü’l-haramı’nın on beşinci gününe gelince iki ay müddetden nafaka-i müstedâne-i müterâkimesi olan cem‘an iki yüz elli guruş ve sagīr-i mezbûr Mehmed Hayri’nin dahi mârrü’z-zikr bin iki yüz yetmiş iki senesi Zilka‘deti’ş-şerîfesi’nin on beşinci gününden işbu sene-i mübâreke Recebi’l-ferdi gāyetine gelince dokuz buçuk ay müddetde nafaka-i müstedâne-i müterâkimesi olan cem‘an bin iki yüz elli guruş ki min-haysü’l-mecmû‘ bin beş yüz guruşu merkūm Mehmed İzzet Bey’den bi’l-vekâle hâlâ taleb ederim deyü ba‘de’d-da‘vâ ve’l-istintâk, ol dahi cevâbında kazıyye minvâl-i muharrer üzere olduğunu bi-tamâmihâ tâyi‘an ve kat‘iyyen ikrâr u i‘tirâf etmeğin mûcebince meblağ-ı mecmû‘-ı mezkûr bin beş yüz guruşu müvekkile-i mezbûre Şerîfe Hafize Hanım için vekîli karındaşı müdde‘î-i mezbûr Mehmed Rıfat Efendi’ye hâlâ edâ ve teslîme mezbûr Mehmed İzzet Bey ilzâm olunduğu tescîl ve huzûr-ı [âlîlerine i‘lâm olundu].<br><br>Fî 19 Ş sene [1]273.<br><br>Edhem.</p>          <br><a title="Önceki sayfa" style="text-decoration:none" href="./ayrmetin.php?idno=38276"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38278"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b065"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o189"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>