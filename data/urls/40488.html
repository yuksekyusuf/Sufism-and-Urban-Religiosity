﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 251<br>Hüküm no: 209<br>Orijinal metin no: [30b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şeyhî Ahmed Efendi b. Mehmed Efendi’nin Beyceğiz mahallesindeki evini Abdi Odabaşı b. Mustafa ile karısı Rabia Hatun bt. Memi’ye elli bin akçeye sattığı</b><br><br>Mahmiye-i İstanbul’da Derviş Ali mahallesi ahâlîsinden fahrü’l-kuzât Şeyhî Ahmed Efendi b. Mehmed Efendi tarafından husûs-ı âti’l-beyânı ikrâra vekîl olup Ebûbekir Bey b. Ömer el-yesârî ve Ömer Beşe b. Ahmed şehâdetleri ile şer‘an vekâleti sâbite olan Ahmed Çelebi b. Mustafa meclis-i şer‘-i hatîr-i lâzimü’t-tevkīrde kendi tarafından asâleten ve zevcesi Râbia Hâtun bt. Memi tarafından ikrâr-ı âti’z-zikri tasdîka vekîl olup bi-mâ-hüve nehcü’s-sübût şer‘an vekâleti sâbite olan Abdi Odabaşı b. Mustafa mahzarında bi’l-vekâle ikrâr ve i‘tirâf edip zikri âtî akdin sudûruna değin müvekkilim mezbûr Şeyhî Ahmed Efendi’nin silk-i mülkünde muntazam yedinde mülk ve hakkı olup mahmiye-i mezkûrede Beyceğiz mahallesinde vâki‘ bir tarafdan el-Hâc Mustafa b. Zeynelâbidin mülküne ve bir tarafdan Haffâf Mustafa Çelebi mülküne ve bir tarafdan Hekîm Odaları demekle ma‘rûf odalara ve bir tarafdan tarîk-ı âmma müntehî olup dâhiliyesi iki bâb fevkānî odayı ve bir sofayı ve bir su kuyusunu ve tahta-pûşu ve matbahı ve kenîf ve havluyu ve hâriciyesi bir bâb şehnişînli odayı ve altında bir bâb odayı müştemil olan cemî‘ mülk menzilini kâffe-i hukūk ve merâfıkıyla mezbûr Abdi Odabaşı ile müvekkile-i mezbûre Râbia Hâtun’a ale’l-iştirâki-seviyye elli bin fıddî râyic fi’l-vakt akçeye tarafeynden îcâb ve kabûlü hâvî bey‘-i bâtt-ı sahîh-i şer‘î ile bey‘ ve teslîm edip onlar dahi vech-i muharrer üzere iştirâ ve tesellüm eylediklerinden sonra semeni olan meblağ-ı mezbûr elli bin akçeden herbirinin hisselerine isâbet eden yirmi beşer bin akçeyi mezbûr Abdi Odabaşı ile zevcesi müvekkile-i mezbûre Râbia Hâtun yedlerinden bi’t-tamâm ahz u kabz eyledi ba‘de’l-yevm menzil-i mezkûr mezbûr [Abdi] Odabaşı ile zevcesi mezbûre Râbia Hâtun’un ale’l-iştirâki’s-seviye mülk-i müşterâlarıdır keyfe mâ yeşâ ve yahtâr mutasarrıf olsunlar dedikde vekîl-i mezbûr Ebûbekir Bey’i vech-i meşrûh üzere cârî ve sâdır olan ikrârında mezbûr Abdi Odabaşı asâleten ve vekâleten vicâhen tasdîk ve şifâhen tahkīk edicek mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’r-râbi‘ aşer min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Ali Efendi b. Hasan el-imâm, Musa Dede b. Mahmud, el-Hâc Mehmed b. Ahmed, Ahmed Efendi b. Muslı el-kādî, Osman b. Ömer el-mu‘temed, İsmail b. Sinan, Kâmil Efendi b. Âlim, Ahmed Çelebi b. Halil ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40487"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40489"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b251"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o882"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>