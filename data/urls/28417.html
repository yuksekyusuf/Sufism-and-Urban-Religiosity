﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 69<br>Hüküm no: 1<br>Orijinal metin no: [1b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kastamonu serdengeçtileri yüzbaşısı Ali Bölükbaşı b. Mustafa’nın emanet olarak verdiği Rus kölesi Şahin’i ve atınının bedelini Receb Ağa b. Mustafa’dan teslim aldığı</b><br><br>Hâzihî mecelletü’t-tahazet fî zemeni a‘lemü’l-ulemâi’l-mütebahhirîn efdalü’l-fudalâi’l-müteverri‘în yenbû‘u’l-fezâi’l-ve’l-ma‘âlî metbû‘i’l-efâzıl ve’l-e‘âlî hâviyyü’l-usûl ve’l-fürû‘ câmi‘ü’l-makbûl ve’l-menkūl sa‘âdetlü Abdullah Efendi fi’d-def‘ati’s-sâniyeti li-kütibi suverü’l-hüceci’l-vâkı‘a fîhâ.<br><br>[Mühür: harfler belirsizdir]<br><br>Bin yüz altı senesinde Kastamonu sancağı serdengeçdilerinin yüzbaşısı olan Ali Bölükbaşı b. Mustafa nâm kimesne meclis-i şer‘-i şerîf-i enverde zümre-i silâhdârânda kethudâ olan işbu râfi‘u’l-kitâb Receb Ağa b. Mustafa mahzarında ikrâr-ı tâm ve takrîr-i kelâm edip târih-i mezbûrda kuttâ‘-ı tarîk ve sâ‘î bi’l-fesâd olmak üzere beni mahrûse-i Edirne’de taraf-ı Saltanat-ı aliyye’ye hılâf-ı inhâ [ve] i‘lâm eylediklerinde bâ-fermân-ı âlî beni ahz ve habs ve yanımda mevcûd eşyâ ve gulâm iki re’s atım bey‘ olundukda işbu açık kaşlı elâ gözlü orta boylu Rusiyyü’l-asl Şahin nâm abd-i memlûküm yetmiş altı guruşa ve bir re’s kır aygır atım yirmi iki buçuk guruşa mezbûr Receb Ağa’ya bey‘ olunup kable’l-kabzı’s-semen alınmış <<alınmış>> ben taraf-ı Saltanat-ı Aliyye’den bâ-fermân-ı âlî afv ve habsden ıtlâk olunduğumdan sonra mevsûf-ı mezbûr kāim ve mârrü’z-zikr at müstehlek olmağla mezbûr Receb Ağa mevsûf-ı mezbûr Şahin’in aynını ve zikrolunan atın kıymet-i şer‘iyesi olan yirmi iki buçuk guruşu bana redd ü teslîm ben dahi yedinden ahz u kabz edip husûs-ı mezbûra ve sâire müte‘allika âmme-i da‘vâdan mezbûr Receb Ağa’nın zimmetini ibrâ-i âmm-ı kātı‘ü’n-nizâ‘la ibrâ ve ıskāt eyledim dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ min-Cumâdelâhire li-sene seb‘a ve mie ve elf.<br><br>Şuhûdü’l-hâl: A‘lemü’l-ulemâ’i’l-mütebahhirîn Caferzâde Şeyh Mehmed Efendi el-kādî bi-Kostantıniyye sâbıkā, umdetü’l-mevâliyyi’l-izâm Fenârîzâde es-Seyyid Ahmed Efendi el-kādî bi-Mekketi’l-mübâreke sâbıkā, umdetü’l-emâcid ve’l-ekârim İbrahim Hanzâde Beyefendi, Ahmed Çavuş b. Veli.<br><br>Yevm-i isneyn fî 11 min-Cumâdelâhire sene 1107</p>          <br><a title="Önceki sayfa" style="text-decoration:none" href="./ayrmetin.php?idno=28416"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28418"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b069"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o914"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>