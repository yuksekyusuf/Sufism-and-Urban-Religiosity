﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 213<br>Hüküm no: 158<br>Orijinal metin no: [46a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Ahmed’in menzil ve müştemilatını Abdullah Çelebi’ye satması</b><br><br>Mahmiye-i İstanbul’da Alipaşa-i atik mahâllesi sâkinelerinden Âişe bt. Ahmed nâm hatun tarafından husûs-ı âti’l-beyana vekîl olduğu zâtını ma‘rifet-i şer‘iyye ile ârifân Mustafa b. Abdullah ve Salih b. Abdullah nâm kimesneler şehâdetleri ile şer‘an sâbit olan Hasan Ağa b. Hüseyin nâm kimesne mahmiye-i mezbûrede meclis-i şer‘de işbu râfi‘ü’l-vesîka A‘mâ Abdullah Çelebi b. İbrahim nâm kimesne mahzarında ikrâr ve takrîr-i kelâm edip akd-i âti’z-zikrin sudûruna değin yedinde mülkü ve hakkı olup mahâlle-i mezbûrede vâki‘ bir tarafdan Nalçacı Mehmed Çelebi veresesi yedlerinde olan menzil ve bir tarafdan Saraylı Fâtıma Hatun menzili ve bir tarafdan İsmail Efendi ve bir tarafdan tarîk-i âm ile mahdûd dâhiliyesinde fevkānî iki bâb odayı ve bir kebîr sofayı ve kilârı ve tahtânî bir oda ve bir kenîf ve mahtabı müştemil menzil müvekkile-i mezbûre Âişe’nin mülkü olmağla bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-i kat‘î ile müvekkile-i mezbûre Âişe dört yüz guruşa mezbûr A‘mâ Abdullah Çelebi’ye bey‘ ve teslîm ol dahi iştirâ ve tesellüm ve kabûl eyledikden sonra semeni olan meblağ-ı mezbûru tamâmen yedinden ahz u kabz eyledi, ba‘de’l-yevm menzil-i mahdûd-ı mezbûr A‘mâ Abdullah Çelebi’nin mülk-i müşterâsıdır keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’r-râbi min-şehri Rebî‘ülevvel sene 1116<br><br>Şuhûdü’l-hâl: el-Hâc Ahmed b. el-Hâc Ali, Ahmed Beşe b. Hüseyin, el-Hâc Ali b. Abdullah, Abdullah b. Mustafa, Mustafa b. Mehmed, İplikçi Ali Çelebi, Mustafa b. Ahmed,</p>          <br><a title="Önceki sayfa" style="text-decoration:none" href="./ayrmetin.php?idno=41687"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41689"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b213"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o647"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>