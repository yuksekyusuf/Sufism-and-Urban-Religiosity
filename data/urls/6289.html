﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 124<br>Hüküm no: 73<br>Orijinal metin no: [11a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Beşe’nin vefat eden Ahmed Çavuş’un kardeşi ve varisi olduğu iddiasından vazgeçtiği</b><br><br>Fi’l-asl vilâyet-i Anadolu’da Divriği kasabası ahâlîsinden olup Görele kazâsına tâbi‘ Pazar karyesi sâkinlerinden iken bundan akdem fevt olan Ahmed Çavuş b. Abdi b. Abdullah’ın li-ebeveyn er karındaşı ve usûbet-i nesebiye cihetinden hasren vârisi olan Hüseyin Beşe nâm kimesne meclis-i şer‘-i hatîr-ı lâzımü’t-tevkīrde işbu râfi‘ü’l-vesîka el-Hâc Mehmed b. Ali nâm kimesne muvâcehesinde ikrâr-ı tâm ve takrîr-i kelâm edip bundan akdem merkūm el-Hâc Mehmed’den karındaşı müteveffâ-yı mezbûrun kürkü ve nukūd ve eşyâsı olup müteveffâ-yı mezbûrun ben hasren vârisi olmağla taleb ederim deyü da‘vâ sadedinde olmuş idim, el-hâletü hâzihi da‘vâ-yı mezkûrede ben kâzib ve mubtıl olup mûrisim müteveffâ-yı merkūm Ahmed Çavuş’un mezbûr el-Hâc Mehmed yedinde ve zimmetinde bir akçe ve bir habbe hakkı olmamağla husûs-ı mezbûra ve târîh-i vesîkaya gelince sâir hukūk-ı ma‘lûme ve mechûleye müte‘allıka kalîl ü kesîr celîl ü hakīr âmme-i da‘vâ ve [mu]hasâmât ve kâffe-i mutâlebât ve eymândan merkūm el-Hâc Mehmed’in zimmetini ibrâ-i âmm-ı katı‘u’n-nizâ‘la ibrâ ve ıskāt eyledim ba‘de’l-yevm merkūm el-Hâc Mehmed ile vechen mine’l-vücûh ve sebeben mine’l-esbâb kat‘an da‘vâ ve nizâ‘ ve husûmetim yokdur dedikde merkūm el-Hâc Mehmed mukırr-ı mezbûr Hüseyin Beşe’yi cemî‘ takrîr-i meşûhunda vicâhen ve şifâhen tahkīk ve tasdîk etmeğin mâ-hüve’l-vâki‘ bi’t-taleb ketb olundu.<br><br>Fî 27 min-Zilhicceti’ş-şerîfe sene 1152.<br><br>Şuhûdü’l-hâl: Fahrü’l-kuzâti’l-kirâm es-Seyyid Mahmud Efendi b. es-Seyyid Ömer, es-Seyyid Mustafa Çelebi b. es-Seyyid Ömer, es-Seyyid Mehmed Efendi b. es-Seyyid Hasan, İsmail Ağa b. İbrahim, Mehmed Ağa b. Osman, Hasan Beşe b. Ali, Salih Çelebi b. Süleyman, Abdullah Çelebi b. Mehmed, Mehmed b. Eyüb</p>          <br><a title="Önceki sayfa" style="text-decoration:none" href="./ayrmetin.php?idno=6288"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6290"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b124"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o672"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>