﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 258<br>Hüküm no: 256<br>Orijinal metin no: [37a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çerâğî Hasan mahallesinden Serope v. Zakarya’nın vasiyeti ve hanımı Sima’yı vasi tayin etmesi</b><br><br>Vasiyet-i kefere<br><br>Mahmiye-i İslâmbol’da Çerâğī Hasan mahallesinde mütemekkin Serope v. Zakarya nâm zimmî tarafından ber-vech-i âtî ikrâra vekîl olduğu Müezzin Ahmed Efendi b. Mehmed ve Kemhacı Ahmed Ağa b. Mustafa nâm kimesneler şehâdetleriyle sâbit olan mahalle-i mezbûre imâmı Abdullah Efendi b. İbrahim meclis-i şer‘-i şerîf-i enverde müvekkil-i merkūmun hâlâ zevcesi mu‘arrefetü’ş-şahs işbu hâmiletü’r-rakīm Sima bt. İsail nâm Nasrâniye muvâcehesinde bi’l-vekâle ikrâr ve takrîr-i kelâm edip müvekkilim merkūm Serope zimmî şöyle vasiyet eyledi ki ben bi-emrillâhi te‘âlâ hâlik olduğumda zevcem mersûme benim vasîyy-i muhtârım olup bi’l-cümle terekemi ahz ü kabz ve lâşemi zîr-i hâke ilkā eyledikden sonra terekemin sülüsünü ifrâz ve sülüs-i mezbûrdan Çiçil bt. Manas nâm Nasrâniyeye iki yüz guruş ve Artin v. Kirkor nâm sagīre dahi yüz elli guruş ki cem‘an üç yüz elli guruş verile ve sülüs-i mezbûrdan her ne fazla kalır ise zevcem mersûme dilediği yere harc ü sarf eyleye ve sülüsân-ı terekemi dahi zevcem mersûme ile li-ebeveyn kız karındaşım Lori Nasrâniye ve li-ebeveyn ammim oğulları Ohannes ve Aleksan ve Artin evlâd-ı ( ) nâm zimmîler beynlerinde alâ mâ-farazallâhu te‘âlâ tevzî‘ ve taksîm eyleyeler deyü vasiyet ve tenfîzine zevcesi mersûme Sima Nasrâniyeyi vasîyy-i muhtâr nasb ü ta‘yîn eyledim dedi dedikde ol dahi ber-vech-i muharrer vesâyet-i mezkûreyi kabûl ve hizmet-i lâzımesin kemâ-yenbağī edâya ta‘ahhüd ve iltizâm etmeğin mâ-vaka‘a.<br><br>Fî 29 S sene 1197<br><br>Şühûdü’l-hâl: Ahmed Efendi b. Mehmed Müezzin, es-Seyyid Mehmed Emin Efendi b. es-Seyyid Halil, es-Seyyid Osman b. Abdurrahim Müezzin, Kasab Ahmed Ağa b. Salih, Nakkāş Veliyüddin Beşe, Molla Ali b. Halil, Bekçi es-Seyyid Hasan b. Ali, Hoca İsmail Efendi, Ahmed Odabaşı b. ( ), Molla Ali b. Halil ve gayruhum.<br><br>Serkiz v. İsail, Bala v. İsail.</p>          <br><a title="Önceki sayfa" style="text-decoration:none" href="./ayrmetin.php?idno=10798"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10800"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b258"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o659"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>