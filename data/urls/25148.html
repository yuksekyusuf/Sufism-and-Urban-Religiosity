﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 286<br>Hüküm no: 261<br>Orijinal metin no: [32a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Cennet bt. Mustafa ve Kezban’la Durmuş b. Hasan’ın miraslarının vird ve nakillerinin yapıldığı</b><br><br>Vürûd ve nakil.<br><br>Hâlâ Bolaman Kadısı Himmed Efendi kıbelinden unvânı ile mu‘anven ve hatmi ile mahtûm ve bin yetmiş bir senesi Ramazanı gurresi ile müverrah târih-i kitâba nakli vârid olup mazmûnu kazâ-i mezbûre muzâfâtından Kılavuz Ömer nâm karye sükkânından Cennet bt. Mustafa nâm hatun ve Kezban nâm hatun ile Durmuş b. Hasan’dan ber-vech-i âtî da‘vâ-yı sahîha ile mesbûk istişhâd-ı şer‘î sudûrundan sonra yine karye-i merkūme sükkânından olup udûl-i Müslimînden Mustafa b. Mehmed b. Receb ve Mehmed b. Mustafa b. Hasan nâm kimesneler nakl ve tahvîl için li-ecli’ş-şehâde mahâll-i cerh ve ta‘dîl olan meclis-i şer‘a hâzırân olup gıbbe’l-istişhâd fi’l-hakīka karye-i merkūmeden olup mukaddemâ Karadeniz’de garîkan fevt olduğu istimâ‘ olunup zâhirde vâris-i ma‘rûfu olmamak zu‘miyle muhallefâtı Birinci Cebeciler Odabaşı Çorbacısı Ali Ağa b. Mustafa yedinde me’mûren mazbût olan Mehmed Çorbacı b. Mustafa’nın müsteşhedetân-ı mezbûretân Cennet Hatun zevce-i metrûkesi ve Kezban Hatun sulbiye kızı müsteşhid-i merkūm Durmuş li-ebeveyn ammi oğlu olup müteveffâ-yı mezbûrun babası mezbûr Durmuş’un babası merkūm Hasan li-ebeveyn karındaşlar olup babaları ismi Alucu? Hüseyin ve anaları ismi ( ) nâm hatun ve dedeleri ismi Hasan’dır verâseti mezbûrûna münhasıradır bunlardan gayri vârisi ve terekesine müstehakk-ı âhar olduğu ma‘lûmumuz değildir biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iye eylediklerinde ba‘de ri‘âyet-i şerâ’iti’’l-kabûl şehâdeteri makbûle olmağın mezbûrûn muhallefâtına vâzı‘u’l-yed olanlardan hisse-i şer‘iyelerini da‘vâ ve taleb ve nakd ve kendülere îsâl ve teslîme ve tefevvüz ve tesellüm mütevakkıf olduğu umûra nâkil-i hâze’l-kitâb Ahmed Çelebi taraflarından vekîl nasb ve ol dahi kabûl eylediğini hâvî olmağın kitâb-ı merkūm vekîl-i mezbûr talebi ile mezbûr Ali Ağa muvâcehesinde kırâet ve istintâk olundukda cevâbında müteveffâ-yı mezbûrun muhallefâtına vaz‘-ı yedini ikrâr lâkin mevlânâ-yı mezbûr kıbelinden vürûdunu inkâr eyledikde zeylinde isimleri mastûr şuhûd tarafından es-Seyyid Mehmed Çelebi b. Receb ve Bâyezid Efendi b. Ahmed nâm kimesneler li-ecli’ş-şehâde meclis-i şer‘a hâzırân olup gıbbe’l-istişhâd fi’l-vâki‘ kazâ-i mezbûrda hâlâ kādı olan mevlânâ-yı mezbûr Himmet Efendi tarafından vârid kitâb-ı merkūmu huzûrumuzda imzâ ve mühürleyip hat ve hatm ve mazmûnuna bizi işhâd eyledi zeylindeki hat zahrındaki hatm mevlânâ-yı mezbûrun hatt-ı hatmidir bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm mâ-vaka‘a bi’t-taleb ketb olundu.<br><br>Fî 27 min-Şa‘bâni’l-mu‘azzam li-sene isnâ ve seb‘în ve elf.<br><br>Şuhûdü’l-hâl: Hüseyin Efendi el-Burûsî, Osman b. Ahmed, Ali b. Mehmed, Keşfî Mustafa Efendi, Abdi Çelebi b. Hüseyin, Şükrullah b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=25147"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25149"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b286"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1035"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>