﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 101<br>Hüküm no: 62<br>Orijinal metin no: [14a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa ve kız kardeşi Rabia’nın, babalarından intikal eden alacaklarının kefil Ali Ağa’dan tahsili</b><br><br>Bâ-imzâ-i hazret-i veliyyü’n-ni‘am efendi.<br><br>Mahmiye-i İstanbul’da Horhor Çeşmesi kurbünde İsmail Ağa mahâllesinde sâkin iken bundan akdem fevt olan Mustafa Ağa b. Hasan nâm kimesnenin verâseti li-ebin er karındaşı es-Seyyid Mehmed Ağa ile li-ebin kız karındaşı Şerîfe Rabia’ya münhasıra olduğu lede’ş-şer‘ zâhir ve mütehakkık oldukdan sonra mezbûrân Seyyid Mehmed Ağa ve Şerîfe Rabia mahmiye-i mezbûrede meclis-i şer‘de Basra vâlisi oldukdan sonra fevt olan Osman Paşazâde merhûm Ahmed Paşa’nın hayâtında kethüdâsı olan Ali Ağa b. Süleyman mahzarında her biri üzerine da‘vâ ve takrîr-i kelâm edip işbu yedimizde olan deyn temessükü nâtık olduğu üzere mûrisimiz müteveffâ-yı mezbûr Ahmed Paşa zimmetinde cihet-i karz-ı şer‘îden yedi bin beş yüz guruş hakkı olup meblağ-ı mezbûra işbu mezbûr Ali Ağa gāibân ani’l-meclis Mütesellim Hasan Ağa ve Acem Ramazan Ağa ile ma‘an kefil oldukdan sonra meblağ-ı mezbûru kable’l-ahz ve’l-istiğfa mûrisimiz mezbûr Mustafa Ağa ile mezbûr Ahmed Paşa müte‘âkiben fevt olup meblağ-ı mezbûr ırsen bize intikāl etmekle hâlâ kefâletine binâen meblağ-ı mezbûrdan hissesine isâbet eden mikdârı mezbûr Ali Ağa’dan taleb eylediğimizde edâdan imtinâ‘ eder. Suâl olunup alıverilmek matlûbumdur dedikde gıbbe’s-suâl mezbûr Ali Ağa cevâbında fi’l-vâki‘ meblağ-ı mezbûr yedi bin beş yüz guruşa gāibân-ı mezbûrân Hasan Ağa ve Acem Ramazan Ağa ile ma‘an kefil olduğunu ikrâr u i‘tirâf etmeğin mûcebince meblağ-ı mezbûr yedi bin beş yüz guruşdan kefâletine binâen hissesine isâbet eden mikdârı müdde‘iyân-ı mezbûrâna edâ ve teslîme mezbûr Ali Ağa’ya tenbîh olunup mâ-vaka‘a bi’t-taleb ketb olundu.<br><br>Fî 20 min-Muharremü’l-haram sene 1116<br><br>Şuhûdü’l-hâl: Fahrü’l-kuzât Ali Efendi b. Abdurrahman, Fahrü’l-müderrisîn Mustafa Efendi Luhumîzâde, Ali Efendi b. Ahmed Efendi, el-Hâc Mehmed Efendi b. Ahmed, Veli Efendi el-kādı.</p>          <br><a title="Önceki sayfa" style="text-decoration:none" href="./ayrmetin.php?idno=41591"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41593"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b101"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o679"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>