﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 521<br>Hüküm no: 389<br>Orijinal metin no: [138b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Daha önce ferman gereğince kapatılmış olan Şeyh Mahmud Hüdâyî Hangâhı’ndaki has ekmek fırınının yeniden açılmasına izin verildiği</b><br><br>Şeyh Mahmud-ı Hüdâyî -kuddise sırruhü’l-âlî- Hânkāhı’nda hâs ekmek tabh olunan mesdûd fırının küşâdına ruhsatı hâvî emr-i âlîdir.<br><br>Akzâ kuzâtü’l-Müslimîn, evlâ vülâti’l-muvahhidîn, ma‘denü’l-fazli ve’l-yakīn, râfi‘u a‘lâmi’ş-şerî‘ati ve’d-dîn, vârisü ulûmü’l-enbiyâi ve’l-mürselîn, el-muhtassu bi-mezîd-i inâyeti’l-Meliki’l-mu‘în mevlânâ İstanbul Kādısı -zîdet fezâilühû- tevkī‘-i refî‘-i hümâyûn vâsıl olucak ma‘lûm ola ki<br><br>Tarîkat-ı aliyye-i Halvetiye’den nice nice kerâmâtı zâhir ve keşf ü velâyeti bâhir olan medîne-i Üsküdar’da türbe-i mahsûsada âsûde-nişîn-i mazalle-i rahmet-i Yezdân ve gunûde-i pister-i rahmet-i Rahmân olan zübde-i meşâyih-i sûfiyye, umde-i ehl-i tarîkat-ı aliyye, sahib-i irşâd ve delâlet, reh-nümâ-yı tarîk-ı hidâyet, kutbü’l-ârifîn, gavsü’l-vâsılîn, mazhar-ı sırr-ı İlâhî Mahmud-ı Hüdâyî -kuddise sırruhü’l-âlî- hazretlerinin âsitâne-i feyz-âşiyânelerinde hücre-nişîn olan fukarâ-yı dervîşân için bin yüz on beş târihinde binâ ve vakf olunmuş olup bâlâsı hatt-ı hümâyûnla mu‘anven fermân-ı âlî-şân mûcebince târih-i mezbûrdan beri hâs ekmek tabh olunagelen habbâz fırını bundan akdem hâs ekmek fırınları bâ-irâde-i seniyye [139a] umûmen seddolunduğu esnâda fırın-ı mezkûr dahi seddolunduğundan vakf-ı müşârün-ileyhe gadri mûcib olduğu beyânıyla emsâline kıyâs ile sâbıkı üzere hâs ekmek tabh ve i‘mâline ruhsat birle fırın-ı mezkûrun küşâdını âsitâne-i Azîz-i müşârün-ileyhde hâlâ seccâde-nişîn-i irşâd ve vakf-ı şerîf-i mezkûrun nâzırı olan üsve-i ashâbü’t-tahkīki ve’l-kemâl ve umdetü erbâbü’l-yakīni ve’l-efdâl, câmi‘-i ahlâk-ı hamide, masdar-ı füyûzât-ı Sübhâniye Şeyh Mehmed Şehabeddin -zîde takvâhü- bu def‘a bâ-arzuhâl istid‘â ve fırın-ı mezkûrun küşâdı husûsu ancak irâde-i seniyye-i mülûkâneme menût olup ol bâbda mübârek hatt-ı hümâyûn-ı şevket-makrûnum sudûruna mütevakkıf olduğunu sâbıkā İstanbul Kādısı akzâ kuzâtü’l-Müslimîn Mevlânâ Mustafa Âsım -zîdet fezâilühû- i‘lâm etmekden nâşî i‘lâm-ı mezkûr huzûr-ı fâizü’n-nûr-i şâhâneme arz olundukda “Sâire sirâyet etmemek üzere küşâdına ruhsat verile” deyü hatt-ı hümâyûn-ı şevket-makrûn-ı şehin-şâhânem şeref-yâfte-i sudûr olmağla şeref-rîz-i sudûr olan hatt-ı hümâyûn-ı inâyet-makrûn-ı cihân-dârânem mûcebince habbâzân ve uncular kethudâları ve bi’l-cümle nizâm ustalarının her birleri râzı olduklarını ve fırın-ı mezkûrun ber-vech-i muharrer küşâdı bâbında emr-i şerîfim ısdârını sen ki mevlânâ-yı mûmâ-ileyhsin, bâ-takrîr ifâde etmenle vech-i meşrûh üzere amel olunmak fermânım olmağın imdi sen ki mevlânâ-yı mûmâ-ileyhsin, husûs-ı mezbûr zımnında Başmuhâsebe’ye ilmühaberi verilmekle ber-vech-i muharrer şeref-rîz-i sudûr olan hatt-ı hümâyûn-ı şevket-makrûn-ı şâhânem mûcebince amel ve hareket ve fırın-ı mezkûrun küşâdıyla kemâ-fi’s-sâbık hâs ekmek i‘mâl ettirilmesi husûsuna ihtimâm ve dikkat ve kimesne tarafından mümâna‘at ettirilmemek bâbında fermân-ı âlî-şânım sâdır olmuşdur. Buyurdum ki: Vusûl buldukda bu bâbda vech-i meşrûh üzere şeref-yâfte-i sudûr olan fermân-ı vâcibü’l-ittibâ‘ ve lâzımü’l-imtisâlimin mazmûn-ı itâ‘at-makrûnuyla amel ve hareket ve hilâfından hazer ve mücânebet eyleyesiz. Şöyle bilesiz alâmet-i şerîfe i‘[ti]mâd kılasız.<br><br>Fî-evâsıtı şehri Saferü’l-hayr sene hamse ve işrîn ve mieteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=32385"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32387"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b521"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o579"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>