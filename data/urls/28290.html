﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 227<br>Hüküm no: 265<br>Orijinal metin no: [57a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatih’te inşa edilmiş olan Bina Emini Sinan Ağa Camii ve odaları ile Yahya Efendi odalarının Eski İmaret mahallesine dahil olduğu</b><br><br>Husûs-ı âti’z-zikrin mahallinde ketb ü tahrîri için savb-ı şer‘den irsâl olunan Mevlânâ Ebûbekir Efendi b. el-Hâc Abdülkerim mahmiye-i İstanbul’da merhûm ve mağfûrün-leh Ebu’l-feth ve’l-megāzî Sultan Mehmed Hân-ı Gâzî Câmi‘-i şerîfi kurbünde yine merhûm-ı müşârun-ileyhin imâret-i atîkaları mahallesinde vâki‘ Binâ Emîni Sinan Ağa Câmi‘-i şerîfine varıp zeyl-i kitâbda muharrerü’l-esâmî müslimîn huzûrlarında akd-i meclis-i şer‘-i hatîr eyledikde zikr olunan İmâret-i Atîka mahallesi imâmı Mustafa Efendi b. Mehmed meclis-i ma‘kūd-ı mezbûrda takrîr-i kelâm ve ta‘bîr ani’l-merâb [edip] mârru’z-zikr İmâret-i Atîka mahallesi kadîm olup ve zikr olunan Sinan Ağa Câmi‘i ve odaları ve Yahya Efendi odaları müstakil mahalle olmayıp muhdes olmağla Eski İmâret mahallesi mülhakâtındandır, husûs-ı mezbûr vukūfu olan işbu hâzırûn bi’l-meclis müslimînden istihbâr olunup haberleri tahrîr olunmak matlûbumdur dedikde husûs-ı merkūma vukūfu olan mahalle-i mezbûreye muttasıl el-Hâc Hasanzâde mahallesi ahâlîsinden Ebûbekir b. Hasan ve el-Hâc İbrahim b. Mehmed ve Saka Hüseyin b. Mustafa ve Sütçü Receb b. Hasan ve Yarhisarı mahallesinde Müezzin Mehmed Efendi b. Receb ve Yeniçeri Halil b. Ebûbekir ve umdetü’l-müderrisîni’l-kirâm Muharrem Efendi b. Mustafa ve Ahmed Efendi b. Mehmed ve el-Hâc Mustafa b. Mollâ Yasin ve Hızır b. Mehmed ve Ahmed Beşe b. Abdullah ve el-Hâc Mehmed b. Abdülkādir ve İmâm Hasan Efendi b. Ali ve Mehmed Odabaşı b. İsmail ve Ahmed b. İsa ve el-Hâc b. Rıdvan ve Ahmed b. Ali ve Mustafa b. Ahmed ve Receb b. Mehmed ve Mehmed b. Nurullah nâm kimesnelerden suâl olundukda fi’l-hakīka mârru’z-zikr Eski İmâret mahallesi kadîm olup zikr olunan Sinan Ağa Cami‘i ve odaları ve Yahya Efendi odaları müstakil olmayıp muhdes olmağla Eski İmâret mahallesi mülhakâtındandır deyü her biri haber verdiği vâki‘-i hâli mezbûr Ebûbekir Efendi mahallinde ketb ü tahrîr edip ba‘dehû ma‘an ba‘s olunan Ahmed Efendi b. Mehmed ile meclis-i şer‘a gelüp alâ vukū‘ihî inhâ ve takrîr etmeğin mâ-hüve’l-vâkı‘ bi’t-taleb ketb olundu.<br><br>Fi’l-yevmi’s-sâmin aşer min-Saferi’l-hayr li-sene mi’e ve elf.<br><br>[57b] Şuhûdü’l-hâl: Umdetü’l-müderrisîni’l-kirâm Ataullah Efendi eş-şehîr Dürrîzâde, es-Seyyid Abdülkerim Çelebi b. Salahaddin, el-Hâc Hasan Çelebi b. Fethullah, Mehmed Çelebi b. Abdullah, Mustafa Çelebi b. Mehmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=28289"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28291"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b227"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o343"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>