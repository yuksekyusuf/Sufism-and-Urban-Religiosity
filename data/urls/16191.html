﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 64<br>Hüküm no: 33<br>Orijinal metin no: [9b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil oğlu Şatır Hasan Ağa’nın cenaze masrafları</b><br><br>Medîne-i hazret-i Ebâ Eyyüb el-Ensârî -aleyhi rahmetü Rabbihi’l-Bârî- mahallâtından Kiremitçibaşı mahallesinde sâkin iken bundan akdem vefât eden Şatır Hasan Ağa b. Halil’in terekesinin sülüsünden vesâyetini tenfîze bâ-hüccet-i şer‘iyye vasiyy-i muhtârı olan İbrahim Ağa b. Mehmed’in ber-mûceb-i defter-i kassâm-ı askerî tereke-i müteveffâ-yı mezbûrdan kabz eylediği ve masârıfı defteridir ki ber-vech-i âtî zikrolunur.<br><br>Fi’l-yevmi’l-ışrîn min-Şevvâli’l-mükerrem li-sene tis‘a ve ışrîn ve mi’e ve elf 1129. Vasiyy-i mezbûrun ber-mûceb-i defter-i kassâm-ı askerî sülüsünden makbûzu Meblağ 60.000<br><br>Minhe’l-masârıf ber-mûceb-i vasiyet İskāt-ı salât 6000 akçe Tabut iştirâsına 1200 akçe Gassâle 600 akçe Su koyanlara ücret 600 akçe Ud ve gül suyu iştirâsına 600 akçe Telkīn için imâma verilen 600 akçe Ta‘mîr-i kabir için ve başı ve ayağı ucuna taş iştirasına 6.000 akçe Ber-mûceb-i vasiyet üçünde ve yedisinde ve kırkında it‘âm-ı fukarâ için 8000 akçe Müteveffâ-yı mezbûrun kız karındaşı Saliha Hatun ber-mûceb-i vasiyet verilen 12.000 akçe Müteveffâ-yı mezbûrun ammisi Mehmed Çelebi’ye ber-mûceb-i vasiyet verilen 6.000 akçe Müteveffâ-yı mezbûrun mu‘takı İsmail’e ber-mûceb-i vasiyet verilen 6.000 akçe Vakıf olmak için iki nefer kimesneye kelâm-ı kadîm hediyesi için ber-mûceb-i vasiyet verilen 2.000 akçe Hafr-ı kabir için ve medfen için arz iştirasına 1200 akçe Tasdîk için kızı Âişe Hatun’un aldığı 2400 akçe Ma‘rifet-i şer‘ ile fukarâya tevzî‘ olunan 2000 akçe Yevm-i vefâtda it‘âm-ı fukarâ için masrûf 2000 akçe Hîn-i fevtinde tevhîd eden fukarâya verilen 1600 akçe Harc-ı defter 600 akçe Kâtibiyye 300 akçe Muhzıriyye ve hüddâmiye ve kayd-ı defter 300 akçe Cem‘an yekûn 60.000 akçe<br><br>Bâlâda zikrolunan meblağ-ı mezbûr altmış bin akçeden vasiyy-i mezbûr İbrahim Ağa yedinden ve zimmetinde bir akçe ve bir habbe bâkī kalmayıp vech-i şer‘î üzere tahlîf olunduğu bu mahalle şerh verildi.</p>          <br><a title="Önceki sayfa" style="text-decoration:none" href="./ayrmetin.php?idno=16190"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16192"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b064"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o328"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>