﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 504<br>Hüküm no: 387<br>Orijinal metin no: [122b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa’nın boşadığı karısı Ayşe Hatun’a üç yüz on kuruş mehr-i müecceli ödemesi</b><br><br>Mahmiye-i İstanbul’da Güngörmez mahallesi sâkinlerinden olup zâtını ma‘rifet-i şer‘iyye ile ârifân hâlâ zevci Nebi Ağa b. Mustafa ve Mehmed Çavuş b. Hasan ta‘rîfleriyle mu‘arrafe olan Âişe bt. Ali nâm hatun dîvân-ı kāim-makām-ı hazret-i sadrazamîde ma‘kūd meclis-i şer‘-i şerîf-i enverde sâbıkā zevci olan Mustafa [123a] Ağa b. Yusuf nâm kimesne mahzarında üzerine da‘vâ ve takrîr-i kelâm edip mezbûr Mustafa Ağa târih-i kitâbdan on sene mukaddem zevcim olduğu hâlde beni bâyinen tatlîk etmekle zimmetinde mütekarrir ve ma‘kūdün aleyh olan üç yüz on kuruş mehr-i müeccel hakkımı bana edâ etmeyip zimmetinde kalmışdır. Hâlâ suâl olunup meblağ-ı mezbûru bana edâya mezbûra tenbîh olunmak matlûbumdur dedikde gıbbe’s-suâl mezbûr Mustafa Ağa cevâbında müdde‘iyye-i mezbûre Âişe Hatun mukaddem üç yüz on kuruş mehr-i müeccel ile tezvîc olunmuş zevce-i menkûham olmağla müdde‘iyye-i mezbûre Âişe târih-i mezkûrda mehr-i merkūm üç yüz on kuruş üzerine benimle muhâla‘a-i sulhiye-i şer‘iye ile muhâla‘a olup ben dahi sulh-i mezbûru kabûl edip ol vechile mehr-i mezkûr üç yüz on kuruş mutâlebesinden zimmetim berî olmuştur deyü da‘vâyı def‘ edecek gıbbe’l-istintâk ve’l-inkâr mezbûr Mustafa Ağa’dan def‘-i mezbûrûna beyyine taleb olundukda ityân-ı beyyine için istimhâl etmekle kirâren ve mirâren mehl-i şer‘î birle ba‘de’l-imhâl ityân-ı beyyineden izhâr-ı aczile istihlâf etmeğin fi’l-hakīka târih-i mezbûrda mehr-i mezkûr üç yüz on kuruş üzerine zevc-i mezbûr ile muhâla‘a-i sahîha-i şer‘iye ile muhâla‘a etmeyip ol vechile mehr-i merkūm üç yüz on kuruş mütâlebesinden mezbûrun zimmeti berî olmadığına müdde‘iyye-i mezbûre Âişe Hatun’a yemîn teklîf olundukda ol dahi hasbe’l-mesûl yemîn billâhi te‘âlâ etmeğin mûcebiyle meblağ-ı mezbûr üç yüz on kuruş müdde‘iyye-i mezbûreye edâ ve îfâya mezbûr Mustafa Ağa’ya tenbîh olunup mâ-hüve’l-vâki‘ bi’t-taleb ketb olundu.<br><br>Fî 30 min-Zilhicceti’ş-şerîfe sene [1]107<br><br>Şuhûdü’l-hâl: Umdetü erbâbü’t-tahrîr ve’l-kalem tezkire-i evvel Yusuf Efendi, zübdetü ashâbi’t-tastîr ve’r-rakām Tezkire-i sânî Hâfız Efendi, Fahrü’l-akrân Mehmed Ağa, Umdetü’l-eşbâh Mehmed Ağa Ser-çavuşân, Halil Efendi b. Mehmed, el-Hâc Ali Beşe b. ( ), Muhzır Ebûbekir Beşe b. Sinan, Muhzırbaşı Mehmed Ağa, Mehmed Çavuş el-Mübâşir.</p>          <br><a title="Önceki sayfa" style="text-decoration:none" href="./ayrmetin.php?idno=28802"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28804"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b504"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o793"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>