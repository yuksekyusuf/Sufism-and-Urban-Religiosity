﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 401<br>Hüküm no: 486<br>Orijinal metin no: [203-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Efendi’nin menzilinin su kuyusuna yakın lağım kuyusu açan Mustafa b. Musa’dan şikâyeti</b><br><br>Ma‘rûz,<br><br>Sâdır olan fermân-ı âlîlerine imtisâlen savb-ı şer‘-i enverde keşif nâibimiz müderrisîn-i kirâmdan es-Seyyid Halil Efendi irsâl, ol dahi hâssa mi‘mârlarından Abdullah ve Ebubekir Halîfeler ile vesâir ümenâ-yı şer‘le mahmiye-i İstanbul’da Saraçhâne kurbünde Mimar Ayas mahâllesinde vâki‘ Rumeli kuzâtından sâhib-i arzuhâl el-Hâc Hüseyin Efendi b. Hasan tasarrufunda olan menzile varıp huzûr-ı Müslimînde akdeylediği meclis-i şer‘-i şerîfde mezbûr Hüseyin Efendi arzuhâlde mezkûr Mustafa b. Musa muvâcehesinde merkūm Mustafa kendi menzili ile işbu menzilime mahsûs olan tarîk-i hâs üzerine benim iznim olmaksızın menzilimde olan su kuyusuna [204] üç zirâ‘ karîb mahâlde kenîf çukuru hafr ve asma çardakı binâ ve ihdâs etmekle hâsıl olan zarârını def‘ eylesin deyü ba‘de’d-da‘vâ ve’l-mu‘âyene ve’l-ikrâr mezbûr Mustafa zikr olunan çukuru imlâ ve çardakı def‘e ta‘ahhüd ve bu vechile kat‘-ı nizâ‘ eylediklerini mezbûr dâ‘îleri mahâllinde tahrîr ve gelip inhâ eylediği bi’l-iltimâs huzûr-ı âlîlerine i‘lâm olundu.<br><br>Fî 19 Cemâziyelâhire sene 1180.</p>          <br><a title="Önceki sayfa" style="text-decoration:none" href="./ayrmetin.php?idno=29776"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29778"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b401"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o544"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>