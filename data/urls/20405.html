﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 237<br>Hüküm no: 201<br>Orijinal metin no: [59a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Yusuf b. Abdullah’ın azat edilmiş olduğu</b><br><br>Mahmiye-i Galata müzâfâtından kasaba-i Tophâne mahallâtından olup Cihangir sâkinlerinden iken bundan akdem vefât eden Abdurrahman Beşe b. Mehmed nâm râcilin zevce-i metrûkesi Râbia bt. Hasan nâm hâtundan gayrı zâhirde vâris-i ma‘rûfu olmayıp verâsetinin rub‘u mezbûre Râbia’ya ve selâse-i erbâ‘ı beytülmâle münhasıra olduğu şer‘an mütehakkik oldukdan sonra işbu râfi‘-i hâze’l-kitâb orta boylu çatık kaşlı kara gözlü sağ omuzunda eser-i cerâhati olan Yusuf b. Abdullah nâm kimesne meclis-i şer‘-i hatîr-i lâzimü’t-tevkīrde mezbûre Râbia mahzarında takrîr-i kelâm ve ta‘bîr-i merâm edip abd-i memlûkü olduğumuz müteveffâ-yı mezbûr Abdurrahman Beşe hâl-i hayâtında ve kemâl-i akl-i sıhhatinde beni âzâd eylemiş idi mezbûr Abdurrahman Beşe civâr-ı rahmet-i Hayy-i Kayyûm’a irtihâl ve intikāl edip âzâd olmuşdur, suâl olunup mûcebiyle amel olunmasın taleb ederim dedikde gıbbe’s-suâl ve akībe’l-inkâr müdde‘î-i mezbûr Yusuf’dan da‘vâsına mutâbık beyyine taleb olundukda udûl-i ricâlden el-Hâc Mansur Kapudân b. el-Hâc Abdullah ve Osman Hoca b. Seydi nâm kimesneler li ecli’ş-şehâde meclis-i şer‘a hâzırân olup gıbbe’l-istişhâd ve fi’l-vâki‘ müdde‘î-i mezbûr Yusuf’u müteveffâ-yı mezbûr hâl-i hayâtında bizim huzûrumuzda hasbeten lillâhi’l-aliyyi’l-a‘lâ ve taleben li merzâti Rabbihi’l-kerîm mâlımdan âzâd eyledim deyû kirâren ve mirâren ikrâr ve i‘tirâf eyledi biz bu husûsa bu vech üzere şâhidleriz şehâdet dahi ederiz deyû her birleri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiyye şehâdetleri hayyiz-i kabûlde vâkı‘a oldukdan sonra mezbûr Yusuf’un ıtkına hüküm birle mâ vaka‘a bi’t-taleb ketb olundu. Cerâ zâlike ve hurrire fi’l-yevmi’s-sâlis ve’l-ışrîn min şehri Cumâdelûlâ li sene isneyn ve hamsîn ve elf.<br><br><br>Şuhûdü’l-hâl: Fahrü’l-müderrisîn Hüseyin Efendi Selânik ve fahrü’l-eimmeti’l-kirâm Hasan Efendi el-İmâm, Mehmed Hoca b. Mahmud, Receb b. Mehmed, Mustafa b. Mehmed, Kenan b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=20404"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20406"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b237"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o389"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>