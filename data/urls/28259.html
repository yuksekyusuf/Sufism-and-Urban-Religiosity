﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 206<br>Hüküm no: 234<br>Orijinal metin no: [49b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çelebi b. Mustafa’nın vefât eden eşi Ayşe bt. Ahmed ile oğlu Süleyman’ın terekesinden Hasan Çelebi b. İbrahim’de emaneten bulunan meblağı teslim aldığı</b><br><br>Mahmiye-i İstanbul’da Sultan Bâyezid-i Cedid mahallesinde sâkine iken bundan akdem vefât eden Âişe bt. Ahmed Beşe nâm hâtûnun verâseti zevc-i metrûku Mehmed Çelebi b. Mustafa b. Mehmed’e ve vâlidesi Râbia bt. Oruç Dede ve babası mezbûr Mehmed Beşe b. Mustafa’ya ve sagīr oğlu Süleyman’a münhasıra olup ba‘dehâ sagīr-i mezbûr Süleyman dahi fevt olup verâseti babası mezbûr Mehmed Çelebi ve ceddesi mezbûre Râbia Hâtûn’a münhasıra olduğu mütehakkık oldukdan sonra zevc-i merkūm Mehmed Çelebi tarafından müteveffât-ı mezbûre Âişe ve oğlu sagīr-i mezbûr Süleyman’ın terekelerinden kendüye isâbet eden hisselerini ve sâir zimem-i nâsda olan hukukunu taleb ve da‘vâ ve ahz u kabza ve kendüye îsâle ve kabz u îsâl mütevakkıf olduğu umûrun cümlesine vekîl olduğu yedinde olup mazmûnu Mehmed Çelebi b. Abdi ve Halil b. Abdullah şehâdetleriyle müsbet olan hükm hücceti ile sâbit ve sübût-ı vekâletine hükm-i şer‘î lâhık olan babası mezbûr Mustafa b. Mahmud meclis-i şer‘-i şerîf-i enverde mahmiye-i mezbûrede Nerdübanlı Mescid mahallesinde sâkine işbu bâ‘isetü’l-kitâb Hasan Çelebi b. İbrahim mahzarında bi’l-vekâle ikrâr-ı tâm ve takrîr-i kelâm edip müteveffât-ı mezbûre Âişe Hatun fevt oldukda oğlum müvekkil-i merkūm Mehmed Çelebi hâzır bulunmamağla mezbûrenin ve oğlu sagīr-i mezbûr Süleyman’ın terekelerinden kendüye âid olan hisse-i irsiyelerinden işbu defter-i kassâm nâtık olduğu üzere ba‘de ihrâci’l-mehri’l-müeccel ve sâirü’l-ihrâcât üç bin dokuz yüz otuz altı akçe bi-tarîki’l-emâne taraf-ı şer‘-i şerîfden merkūm Hasan Çelebi’ye def‘ u teslîm olunmuşdu. Hâlâ ben vekâlet-i müsbetem hasebiyle meblağ-ı mezbûru merkūm Hasan Çelebi’den taleb ve da‘vâ müvekkilim için bana teslîmine tenbîh-i şer‘î dahi lâhık oldukdan sonra merkūm Hasan Çelebi meblağ-ı mezbûr üç bin dokuz yüz otuz altı akçeyi bana def‘ u teslîm ben dahi yedinden tamâmen ahz u kabz eyledim, ba‘de’l-yevm merkūm Hasan Çelebi yedinde ve kıbelinde bir akçe ve bir habbe bâkī kalmamışdır dedikde gıbbe’t-tasdîki’l-mu‘teber mâ-hüve’l-vâkı‘ bi’t-taleb ketb olundu.<br><br>Fi’l-yevmi’r-râbi‘ min-Saferi’l-hayr li-sene mi’e ve elf.<br><br>Şuhûdü’l-hâl: Çukadâr el-Hâc Süleyman Beşe b. Abdi, İbrahim Çelebi b. Ahmed, el-Hâc Ali b. Mehmed, Ahmed Çelebi b. Abdi.</p>          <br><a title="Önceki sayfa" style="text-decoration:none" href="./ayrmetin.php?idno=28258"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28260"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b206"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o350"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>