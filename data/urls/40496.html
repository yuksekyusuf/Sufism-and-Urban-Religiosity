﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 259<br>Hüküm no: 217<br>Orijinal metin no: [32a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mano v. İstati’nin mumculuk sanatında ortağı olup ortaklıklarına son verdiği Yorgi v. Andreya’nın zimmetini ibra ettiği</b><br><br>Mumcu tâifesinden olup mahmiye-i İstanbul’da Ayakapısı hâricinde Ahmed Çelebi mahallesinde sâkin Mano v. İstati nâm zimmî tarafından husûs-ı âti’z-zikri ikrâra vekîl olup Aslan Beşe b. Abdullah ve Mustafa Beşe b. Ali nâm kimesneler şehâdetleri ile şer‘an vekâleti sâbite olan Mustafa Çelebi b. İbrahim meclis-i şer‘-i hatîrde yine mahmiye-i mezbûrede zikrolunan Ayakapısı hâricinde vâki‘ mumhânede mumcu olan işbu râfi‘ü’s-sifr Yorgi v. Andreya nâm zimmî muvâcehesinde bi’l-vekâle ikrâr ve takrîr-i kelâm edip müvekkilim mezbûr Mano mezbûr Yorgi ile mumculuk san‘atında şerîkler olmağla fesh-i akd-i şirket eylediklerinde müvekkilim mezbûr Mano’nun mezbûr Yorgi zimmetinde re’s-i mâldan yirmi sekiz bin akçe hakkı zuhûr eyledikden sonra meblağ-ı mezbûrun bi’d-defe‘ât yirmi yedi bin beş yüz akçesini müvekkil-i mezbûr merkūm Yorgi yedinden ahz u kabz bâkī mezbûr Yorgi zimmetinde beş yüz akçe hakkı kalmışidi hâlâ meblağ-ı bâkī-i mezbûr beş yüz akçeyi dahi tamâmen mezbûr Yorgi yedinden ahz u kabz eyledi min ba‘d mezbûr Yorgi zimmetinde re’s-i mâlı olan meblağ-ı mezbûr yirmi sekiz bin akçeden ve gerek zamân-ı şirketlerinde hâsıl olan fâideden bir akçe ve bir habbe bâkī kalmadı eğer ba‘de’l-yevm husûs-ı mezbûra müte‘allika da‘vâ müvekkil-i mezbûrdan merkūm Yorgi üzerine sudûr ederse lede’l-hükkâm mesmû‘a olmasın dedikde gıbbe’t-tasdîkı’l-mu‘teber mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis aşer min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: İbrahim Efendi b. Gülabi el-imâm, el-Hâc Yusuf b. Abdullah, Süleyman b. Abdullah, Mehmed b. Abdullah, Yusuf b. Abdullah, Osman Beşe çukadâr, Mehmed Çelebi b. Haydar, İsa Bey b. Ahmed ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40495"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40497"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b259"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o881"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>