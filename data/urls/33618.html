﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 250<br>Hüküm no: 191<br>Orijinal metin no: [39a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Agop v. Kerope ile zevcesinin dükkân kiracısı Agop v. Ohannes’in, kahve gediğini başka bir gediğe tahvil etmesi gerektiği</b><br><br>Kahve dükkânı nizâ‘ı<br><br>Ma‘rûz<br><br>Âsitâne-i aliyyede vâki‘ nargileci tâifesinden olup kendi nefsinden asîl ve zevcesi Varvara bt. Agop Nasrâniye tarafından husûs-ı âtîde vekîl-i sâbitü’l-vekâlesi sahib-i arzuhâl Agop v. Kerope zimmî Çarşamba günü Arz Odası’nda huzûr-ı ma‘delet-nüşûr-ı âsafânelerinde ma‘kūd meclis-i şer‘-i münîrde derûn-ı arzuhâlde mersûmu’l-ism Kuyumcu Agop v. Ohannes zimmî muvâcehesinde mersûm Agop zimmî İstanbul’da Samatya kurbünde Abdi Çelebi mahallesinde Yuvan Şerbethânesi ittisâlinde kâin mersûm Agop <<zimmî>> müvekkilem mesfûre ile bi’l-iştirâk ve bi’l-icâreteyn mustasarrıf olduğumuz menzil tahtında kâin bir bâb kahvehânede beher şehr beşer buçuk guruş kirâ tesmiyesiyle müşâhereten müste’cirimiz iken kahvehâne-i mezkûre bu def‘a sâir kahvehâneler ile ma‘an bâ-fermân-ı âlî sedd ü bend ve ocağı hedm olunup biz dahi târih-i i‘lâm şehri gāyetine izâfetle fesh-i akd-i icâre edip ol vechile zimmî-i mersûmun kahve-i hâne-i [kahvehâne-i] mezkûrede bir gûne alâkası kalmamağla ihrâc murâd eylediğimizde Başmuhâsebe’de mukayyed olmayarak derûnunda hevâî kahveci gediğim vardır deyü hurûcdan imtinâ‘ etmekle suâl olunup zimmî-i mersûm kahvehâne-i mezkûreden ihrâc olunmak bi’l-asâle ve bi’l-vekâle matlûbumdur deyü da‘vâ ettikde ol dahi cevâbında kahvehâne-i mezkûre gediği mukaddemâ gāib ani’l-meclis Mehmed Ağa nâm kimesnenin mâlı iken mersûm Agop zimmî menziline katmak için gāib-i mezbûrdan şirâya tâlib oldukda ziyâde bahâsına yeniden alamayıp ba‘dehû benim gāib-i merkūm ile ülfetim olduğundan bana gelip gedik-i mezkûru her kaç guruşa alabilir isen sen kendin iştirâ eyle sonra ben senden satın alırım deyip ben dahi gedik-i merkūmu gāib-i mezbûrdan üç bin elli guruş semen-i medfû‘a [39b] iştirâ ve dükkân-ı mezkûru dahi mesfûrândan kirâ-yı kadîmi olan şehriye beşer buçuk guruşa istîcâr ve bir müddet derûnunda temekkün ve ba‘dehû mukaddem ifâdesi vechile gedik-i mezkûru vermek murâd eylediğimde bu kazıyyeyi külliyen inkâr ve almakdan imtinâ‘ etmekle ben dahi merbût olan i‘lâm-ı şer‘îde tafsîl olunduğu vechile meblağ-ı mezkûru mersûm Agop zimmîden lede’d-da‘vâ fetvâ-yı şerîfeye mürâca‘at olundukda meblağ-ı mezkûru şer‘an mersûmdan da‘vâya kādir olamayıp bî-vech-i şer‘î mu‘ârazadan men‘ olunmamla ben dahi dükkân-ı mezkûru kahvehâne olmayarak âhar memnû‘ olmayan dükkân olmak üzre isti‘mâl murâd etmiş iken müdde‘î-i mersûm Agop zimmî bir akçe vermeyerek dükkân-ı mezkûru menziline ilâve murâdına bu gûne hîle ve tasannu‘ ile sûret buldurup bana gadr irâdesindedir dedikde hıfzan li’n-nizâmi’l-müte‘âref mersûm Kuyumcu Agop zimmî gediğine mâlik olduğu dükkân-ı mezkûru kahvehâne olmayarak âhar memnû‘ olmayan dükkân olmak üzre temekkün ve isti‘mâl edip kat‘a mümâna‘at olunmamak bâbında lisânen şeref-bahş-ı sahîfe-i sudûr olan fermân-ı cihân-mutâ‘ları mersûm Agop zimmîye tefhîm olundukda ol dahi sem‘an ve tâ‘a[ten] merâsimini edâ ve dükkân-ı mezkûru şehr-i âtî Cumâdelâhire gurresinden i‘tibâr ile kirâ-yı kadîmi olan beher şehr beşer buçuk guruşa mersûm Kuyumcu Agop zimmîye dâ‘îhânelerinde kabûlü hâvî îcâr ve teslîm eylediği İstanbul Mahkemesi’nden huzûr.<br><br>Fî 27 min-Ca sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33617"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33619"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b250"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o582"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>