﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 217<br>Hüküm no: 279<br>Orijinal metin no: [30a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkallık sanatında Anaştaş adlı zimmî ile ortak iken ölen Bula adlı zimmînin şirketteki hakkının vârisleri arasında taksimi</b><br><br>Maʻrûz;<br><br>Havass-ı refîʻa kazâsına tâbiʻ Makrihorya karyesinde mütemekkin iken bundan akdem hâlik olan Bula nâm zimmînin verâseti sulbiye-i kebîre kızı Fakrani Nasrâniye ile usûbet-i nesebiyye cihetinden li-ebin ben? ammioğlu Drako zimmîye baʻde’l-inhisâr mezbûr Drako zimmî ihzâr olunan hâmilü’l-iʻlâm Anaştaş zimmî muvâcehesinde hâlik-i mesfûr Bula zimmî mezbûr Anaştaş ile bakkāllık sanʻatıyla şerîk olmağla fesh-i şirket etmeden hâlik oldukda mâl-ı şirketten Anaştaş yedinde olmak üzere iki bin guruşdan hisseme âid olan mertebe-i daʻvâ sadedinde iken vesâtet-i muslihîn ile an-inkâr merkūm Anaştaş zimmî ile kırk guruş bedel-i makbûza sulh-i sahîh ile sulh oldu ve hâlik-i mesfûrun kızı işbu hâzır bi’l-meclis Fakrani Nasrâniye’nin dahi merkūm Anaştaş zimmîden mukaddemâ bi-tarîkı’s-sulh makbûzu olan yüz yirmi guruş bedel-i sulhden isâbet eden hisse-i irsiyesi daʻvâsından on guruş bedel-i makbûza mesfûre Fakrani Nasrâniye ile sulh olup her biri âharın zimmetini ibrâ ve iskāt ve katʻ-ı nizâʻ eyledikleri baʻde’l-ikrâr ve’t-tasdîk ve’t-tescîl bi’l-iltimâs huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’s-sânî aşer min-Recebi’l-ferd sene sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17231"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17233"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b217"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o742"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>