﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 514<br>Hüküm no: 632<br>Orijinal metin no: [122a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Buğday döğücü esnafının kendi kileleri ile ölçüm yapmalarına izin verilmesi</b><br><br>Ma‘rûz.<br><br>Ashâb-ı arzuhâl hınta döğücü tâifesinin kethüdâları Mustafa ve yiğitbaşıları Ömer ve erbâbından cemm-i gafîr meclis-i şer‘de kadîmü’l-eyyâmdan her birimiz birer mikdâr buğday almak murâd eylediğimizde hâlisü’l-ayâr tammü’l-vezn kendi kilemiz ile alıp ekmekçi tâifesi gibi Kapan-ı dakīk’den ücret-i gāliye ile kile alıp onunla ölçmek bize ve sâir ibâdullâha gadr olmağın kapan-ı dakīk ahâlîsinden iki nefer kimesneler bilâ-sened mücerred tama‘-ı hâmlarından nâşî celb-i mâl için her birimize ve sâir ibâdullâha gadretmeleriyle hakîkat-ı hâl navluncu ve arpacı tâifesinden ve sâir ehl-i vukūfdan tehaffus olunup haberleri tahrîr ve der-i devlet-medâra i‘lâm ve bî-vech te‘addîleri men‘ ve def‘ olunmak matlûbumuzdur dediklerinde zikrolunan navluncu tâifesinden Ali Bey b. Ahmed ve el-Hâc Mehmed b. el-Hâc Ali ve arpacılar kethüdâsı İbrahim Çelebi b. Mehmed ve Davud Bey b. Ahmed ve Osman b. Mustafa ve İsmail Beşe b. Receb nâm kimesneler fi’l-vâki‘ ashâb-ı arzuhâl kadîmden berü birer mikdâr buğday aldıklarında sahîhü’l-ayâr tammü’l-vezn kendi [122b] kileleriyle alıp ekmekçi tâifesi gibi ücret ile kapandan kile almak mezbûrûna ve sâir ibâdullâha muzırdır deyü her biri ba‘de’l-ihbâr hakīkat-ı hâlî tefahhus için cânib-i şer‘den irsâl olunan Mevlânâ Mustafa Efendi dâ‘îleri Kapan-ı dakīk’e varıp kapan-ı mezkûr kâtibi Abdullah Efendi ve mârru’z-zikr navluncu tâifesinden el-Hâc Osman b. el-Hâc Süleyman ve İbrahim Çelebi b. el-Hâc Mehmed ve el-Hâc Mehmed b. Veli ve el-Hâc Ali b. Mehmed ve el-Hâc Ali b. Abdullah ve el-Hâc Mustafa b. el-Hâc Halil ve Mehmed Ağa b. Murad ve Hasan Beşe b. Musa ve el-Hâc Osman b. el-Hâc Süleyman ve sâir mazbûtü’l-esâmî on altı nefer Müslimînden tefahhus eylediğinde fi’l-hakīka ashâb-ı arzuhâl kadîmü’l-eyyâmdan berü hınta iştirâ ettiklerinde sahîhü’l-ayâr tammü’l-vezn kendi kileleriyle alıp ekmekçi tâifesi misillü Kapan-ı dakīk’den ücret ile kile almak kendilere ve sâir ibâdullâha gadrdır deyü her biri ihbâr ettiklerini mahallinde tahrîr ve ma‘an irsâl olunan ümenâ-i şer‘le meclis-i şer‘a gelip ba‘de’l-inhâ ashâb-ı arzuhâl ber-vech-i muharrer kadîmî üzere kendi kileleri ile ölçüp Kapan-ı dakīk kilecileri tarafından ücret-i gāliye ile rencîde ve te‘addî olunmamak bâbında emr-i âlî iltimâs eyledikleri huzûr-ı âlîlerine i‘lâm olundu.<br><br>Fî 14 Cumâdelâhire sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=5555"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5557"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b514"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o643"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>