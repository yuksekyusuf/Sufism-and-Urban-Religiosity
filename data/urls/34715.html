﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 111<br>Hüküm no: 62<br>Orijinal metin no: [24-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kömürcü Mehmed Ağa’nın, Kasab Mehmed’e sattığı Abdi Subaşı mahallesindeki kömürcü mağazası gediği hissesinin satışının iptali talebiyle açtığı davanın reddedildiği</b><br><br>Fenerkapısı dâhilinde Abdi Subaşı mahallesinde kömürcü mağazası<br><br>Ma‘rûz<br><br>Sâhib-i arzuhâl Kömürcü es-Seyyid Mehmed Ağa b. es-Seyyid Ömer nâm kimesne bi’l-ma‘iye rü’yete memûr Evkāf-ı Hümâyûn müfettişi fazîletlü semâhatlü Mîr es-Seyyid Mehmed Emin Efendi ma‘iyetiyle Pazartesi günü huzûr-ı hazret-i Fetvâ-penâhî’de ma‘kūd meclis-i şer‘-i şerîfde derûn-ı arzuhâlde mezkûrü’l-ism Kasab Mehmed b. Hüseyin nâm kimesne muvâcehesinde İstanbul hısnı ebvâbından Fenerkapısı dâhilinde Abdi Subaşı mahallesinde simidci dükkânına muttasıl bir bâb kömürcü mağazası derûnunda mevcûd beyne’l-esnâf gedik ta‘bîr olunur âlât-ı lâzıme-i ma‘lûme Evkāf-ı Hümâyûn müstegallâtından olarak benim bi’l-icâreteyn tasarrufumda iken ben âlât-ı gedik-i mezkûrun nısf hisse-i şâyi‘asını bin iki yüz kırk dokuz senesi Muharremi’l-harâmının yirmi beşinci günü mezbûr Mehmed’e dört bin beş yüz guruş bedel-i medfû‘ ve makbûz mukābelesinde bâ-re’y-i mütevellî ferâğ-ı mu‘teber-i kat‘î ile ferâğ ve tefvîz ve yedimde olan temessüğümden ifrâz birle merkūm Mehmed yedine müceddeden temessük i‘tâ olundukdan sonra gedik-i mezkûrun nısf hisse-i şâyi‘a-i uhrâsını dahi mezbûr Mehmed’in mâlından ve yedinden iktirâz ve kabz ve umûruma sarfla istihlâk eylediğim iki bin beş yüz guruş deynim mukābelesinde merkūm Mehmed’de bâ-ma‘rifet-i mütevellî ferâğ eder olduğumda her ne zaman edâ-i deyn eder isem nısf hisse-i mezkûreyi yine bana red [ve] ferâğ etmek şartıyla bâ-ma‘rifet-i mütevellî ferâğ ve tefvîz ve temessük-i atik hâmişine tahrîr olunup ba‘dehû ben deyn-i mezkûrum olan meblağ-ı merkūm iki bin beş yüz guruşu elli dört senesi Saferi’l-hayr’ın dokuzuncu günü dâyinim mezbûr Mehmed’e edâ etmemle nısf hisse-i merkūmeyi bana bâ-ma‘rifet-i mütevellî geri red [ve] ferâğ etmiş idi el-hâletü hâzihî âlât-ı gedik-i mezbûrun nısf hisse-i mezkûresini merkūm Mehmed’de evvel-i emrde ber-minvâl-i muharrer kat‘iyyen ferâğıma nâdim ve peşîmân olmamla bedel olmak üzere bana medfû‘u olan meblağ-ı mezkûr dört bin beş yüz guruşu mâlımdan ve yedimden ahz birle nısf hisse-i mezkûreyi dahi bâ-ma‘rifet-i mütevellî geri bana red ve ferâğ etmek üzere merkūm Mehmed’e tenbîh olunmak murâdımdır deyü ricâl-i Devlet-i aliyyeden hâlâ Evkāf-ı Hümâyûn nâzırı atûfetlü Numan Mahir Beyefendi kıbelinden memûr el-Hâc İbrahim Ağa b. el-Hâc Mustafa hâzır olduğu hâlde tasaddî eylediği da‘vâsı [25] takrîr-i meşrûhu üzere nısf hisse-i mezkûreyi ber-minvâl-i muharrer kat‘iyyen ferâğını mukırr u mu‘terif iken şer‘an <<bî-vech>> müvecceh ve mültefit olmamağla da‘vâsına iltifât olunmadığı İstanbul Mahkemesi’nden huzûr-ı [âlîlerine i‘lâm olundu]<br><br>Fî 25 Şa‘bân sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34714"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34716"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b111"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o639"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>