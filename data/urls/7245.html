﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 219<br>Hüküm no: 205<br>Orijinal metin no: [28b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kebabcılar yiğitbaşısı Ahmed Çavuş b. Ahmed’in inşa ettiği evinin pencerelerinin komşularına zararı olduğu</b><br><br>Keşf-i havâle bâ-mühr-i hazret-i efendi<br><br>Ma‘rûz<br><br>Sâdır olan fermân-ı âlîlerine imtisâlen savb-ı şer‘-i enverden irsâl olunan Feyzullah Efendi dâ‘îleri hâssa mi‘mâr hulefâlarından el-Hâc Süleyman ve es-Seyyid Mehmed halîfeler ile İstanbul’da Hoca Üveys mahallesinde vâki‘ mahâll-i nizâ‘ın üzerine varıp mazbûtü’l-esâmî Müslimîn huzûrlarında ba‘de akdi’l-meclis Dergâh-ı âlî çavuşlarından Ahmed Çavuş b. Ahmed kendi nefsinden asâleten ve zevcesi Zeliha bt. Hasan nâm hatun tarafından vekîl-i sâbitü’l-vekâlesi olmağla vekâleten ve karşısında vâki‘ bir bâb menzile mutasarrıf olan Ali Çelebi b. el-Hâc Mehmed meclis-i ma‘kūd-ı mezkûrda derûn-ı arzuhâlde mezkûrü’l-ism kebabcılar yiğitbaşısı Ahmed Usta muvâcehesinde herbiri mezbûr Ahmed Usta işbu mülk menzilinin müceddeden binâ eylediği fevkānî bir bâb odasının üç aded pencerelerinden bizim ale’l-iştirâk mutasarrıf olduğumuz menzilimizin makarr-ı nisvân olan fevkānî odamızın bir penceresine ve karşısında vâki‘ benim menzilimin dahi makarr-ı nisvân olan odasının iki penceresine kezâlik üç aded âhar pencerelerinden ki cem‘an altı aded pencerelerinin havâlesi olmağın mu‘âyene olunup zarar-ı şer‘îsi men‘ u def‘ olunmak matlûbumuzdur deyü ba‘de’d-da‘vâ ve’n-nazar fi’l-hakīka mezbûr Ahmed Usta’nın binâ eylediği fevkānî odasının Memican Efendi türbesi üstünden üç aded yan pencerelerinden müdde‘î-i mezbûr Ahmed Çavuş’un bir penceresine ve tarîk-ı âmma vaz‘ eylediği kezâlik üç aded âhar pencerelerinden dahi mezbûr Ali Çelebi’nin iki pencerelerine havâlesi olduğunu ve zarar-ı şer‘îsi tahta perde havâle yapılmağla bi’l-külliye mündefi‘ olacağı ba‘de’l-mu‘âyene ve’l-müşâhede zikrolunan altı aded pencerelerinin tahta perde yapmağla havâlesini def‘e mezbûr Ahmed Usta’ya tenbîh eylediğini mezbûr dâ‘îleri mahâllinde ba‘de’t-tahrîr ümenâ-i şer‘le meclis-i şer‘a gelip alâ-vukū‘ihî inhâ ve takrîr eyledikleri huzûr-ı âlîlerine i‘lâm olundu.<br><br>Fî 8 min-Cumâdelâhire sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7244"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7246"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b219"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o632"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>