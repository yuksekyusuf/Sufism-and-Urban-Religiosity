﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 382<br>Hüküm no: 579<br>Orijinal metin no: [77b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Hüsnü Ağa’nın zevcesi Emetullah Hanım’a mehr-i muaccel bedelini ödemesi</b><br><br>200 guruş mu‘accel hükmü<br><br>Ma‘rûz<br><br>İstanbul’da Sultanmehmed Câmi‘-i şerîfi kurbünde Kumrulumescid nâm-ı diğer Mimârsinan mahallesinde sâkine mu‘arrefetü’z-zât Emetullah bt. Ahmed nâm hatun İstanbul Bâb Mahkemesi’nde meclis-i şer‘de hâlâ zevci Mehmed Hüsnü Ağa b. Rüstem nâm kimesne muvâcehesinde ben bundan akdem nefsimi mezbûr Mehmed Hüsnü Ağa’ya iki yüz guruş mehr-i mu‘accel ve iki yüz bir guruş mehr-i müeccel tesmiyeleriyle tezvîc ve tenkîh eylediğimde ol dahi tezevvüc ve duhûl edip lâkin mehr-i mu‘accel-i mezkûrumu henüz bana edâ ve îfâ etmemekle suâl olunup <<mehr-i mu‘accel-i mezkûrumu henüz bana edâ ve îfâ etmemekle suâl olunup>> mehr-i mu‘accel-i mezkûrumu bana edâya zevcim merkūm Mehmed Hüsnü Ağa’ya tenbîh olunmak matlûbumdur deyü ba‘de’d-da‘vâ ve’l-istintâk ol dahi cevâbında kaziyye minvâl-i muharrer üzere olduğunu tâyi‘an ve kat‘iyyen ikrâr ü i‘tirâf etmeğin mûcebince mehr-i mu‘accel-i merkūm iki yüz guruşu zevcesi müdde‘iyye-i mezbûre Emetullah Hatun’a <<edâ ve teslîmiyle>> edâ ve teslîme merkūm Mehmed Hüsnü Ağa’ya tenbîh olunduğu huzûr-ı [âlîlerine i‘lâm olundu]<br><br>Fî 14 Rebî‘ülevvel sene 1254 [1256]<br><br><<511,5 guruş hüküm<br><br>Ma‘rûz<br><br>Kasab esnâfından derûn-ı arzuhâlde mezkûrü’l-ism Süleyman b. Ali ve şerîki el-Hâc Mehmed Emin b. İbrahim nâm kimesneler İstanbul Bâb Mahkemesi’nde meclis-i şer‘-i enverde sâhib-i arzuhâl Yahya b. Mehmed nâm kimesne muvâcehesinde merkūm Yahya zimmetinde bundan akdem mâl-ı müşterekemizden iştirâ ve kabz eylediği vezn ve fiâtı beynimizde ma‘lûm lahm-ı ganemin hesâbını târîh-i i‘lâmdan on gün mukaddem rü’yet eylediğimizde bizim mezbûr Yahya zimmetinde beş yüz on bir buçuk guruş alacak hakkımız zuhûr>></p>          <br><a title="Önceki sayfa" style="text-decoration:none" href="./ayrmetin.php?idno=8389"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8391"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b382"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o393"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>