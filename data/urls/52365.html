﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 79<br>Hüküm no: 55<br>Orijinal metin no: [16b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mehmed’in varisleri arasında meydana gelen ihtilafın giderilip gerekli taksimin yapıldığı</b><br><br>Husûs-ı âti’l-beyânın mahallinde ketb ü tahrîri için savb-ı şer‘-i enverden me’zûnen irsâl olunan Mevlânâ Ahmed Efendi, Abdürrahim Çavuş mübâşeretiyle bâ-fermân-ı âlî medîne-i Üsküdar’a muzâfe Adalar nâhiyesine tâbi‘ Tuzla karyesinde fevt olan Mehmed b. Ali’nin hayâtında sâkin olduğu menzile varıp zeyl-i vesîkada muharrerü’l-esâmî cemâ‘at-i Müslimin huzûrunda akd-i meclis-i şer‘-i âlî ettikde müteveffâ-yı mezbûr Mehmed’in verâseti sulbî kebîr oğlu Mustafa Beşe ve sulbiye kebîre kızları Emetullah ve Rukiye ve Zeyneb nâm hatunlara isâbeti tahakkukundan sonra mezbûr Mustafa Beşe meclis-i ma‘kūd-ı mezkûrda kız karındaşı mezbûre Zeyneb Hatun’un zevci ve tarafından ber-vech-i âti vekîli olduğu zât-ı mezbûreyi bi’l-ma‘rifeti’ş-şer‘iyye ârifân Süleyman b. Hüseyin ve Ali b. İbrahim nâm kimesneler şehâdetleriyle şer‘an sâbit ve sübût-ı vekâletine hükm-i şer‘î lâhık olan Halil Beşe b. Mehmed nâm kimesne mahzarında ikrâr ve takrîr-i kelâm edip babam müteveffâ-yı mezbûrun terekesi bâ-fermân-ı âlî müceddeden tahrîr ve defter olundukda sülüs-i mâlı mübâşir-i merkūm ma‘rifetiyle teslîm-i hazîne-i âmire olunmak için benim zimmetime geçip sâir bâkī kalan terekesi hâlâ taraf-ı şer‘den verilen defter mûcebince kız karındaşım müvekkile-i mezbûre Zeyneb Hatun’a isâbet eden dokuz bin yüz otuz akçe hisse-i irsiyesini ahz u istîfâ etmekle babam müteveffâ-yı mezbûrun dâhil-i defter ve hâriç ez defter kalîl ü kesîr beynimizde cereyân eden terekesine müte‘allıka âmme-i de‘âvî [ve] mutâlebât ve eymân ve muhâsamâtdan kız karındaşım müvekkile-i mezbûre Zeyneb Hatun’un zimmetini ibrâ-i âmm-ı katı‘ü’n-nizâ‘la ibrâ ve iskāt eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr ba‘dehû ma‘an mürsel Bektaş [ve] Mahmud ile meclis-i şer‘a gelip alâ-vukū‘ihi inhâ ve ihbâr etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’l-âşir min-[Şevvâli’l]-mükerrem li-seneti hamsîn ve mi’ete ve elf.<br><br>Şuhûdü’l-hâl: Eş-şâhidûnü’s-sâbikūn ve’ş-şâhidûn ve’s-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=52364"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52366"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b079"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o322"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>