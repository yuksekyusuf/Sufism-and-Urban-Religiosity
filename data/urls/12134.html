﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 272<br>Hüküm no: 216<br>Orijinal metin no: [135-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Fâtımatü’z-Zehra Hanım’dan kızına kalan evin satılmasına izin verilmesi</b><br><br>Nazmi, izin: 1 kıt‘a<br><br>Numara: 548, 12,5 guruş<br><br>Mahmiye-i İstanbul’da Yenibahçe kurbünde Molla Ali el-Fenârî mahallesinde sâkine iken bundan akdem vefât eden Fâtımatü’z-zehra Hanım bt. Abdullah’ın sadriye sagīre kızı Sadiye’nin pederi ve velîsi olup mahmûdü’l-hâl idiği ihbâr olunan işbu bâ‘isü’l-kitâb Mustafa Ağa b. İbrahim bi’l-velâye takrîr-i kelâm edüp merhûm Bayram Ağa Vakfı müsakkafâtından mahalle-i mezbûrede Câmi‘-i şerîf sokağında on iki numara ile murakkam ma‘lûmü’l-hudûd ve’l-müştemilât şehriye on beş akçe icâre-i müeccelelü bir bâb menzilin nısf hisse-i şâyi‘ası müteveffât-ı mezbûrenin bâ-sened-i hâkānî bi’l-icâreteyn taht-ı tasarrufunda olup ba‘de vefâtihâ sagīre-i mezbûreye hasbe’l-âde intikāl edüp lâkin menzil-i mezkûr müşrif-i harâb olarak hâsılı harcına vefâ etmeyip bekāsı sagīre-i mezbûre hakkında muzır ve gayr-ı müfîd olduğundan mâ‘adâ sagīre-i mezbûrenin nafaka ve kisvesine kâfi mâlı olmadığından ve ben dahi mu‘sir ve infâka adîmü’l-iktidâr bulunduğum cihetle sagīre-i mezbûrenin nısf hisse-i şâyi‘ası bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunup hâsıl olan nemâsıyla infâk ve iksâ olunmak sagīre-i mezbûre hakkında her vechile enfa‘ ve evlâ olduğuna binâen işbu yedimde olup hâlâ kassâm-ı askerî fazîletlü Mehmed Emin Efendi ile Üçüncü Dâire-i Belediye taraflarından i‘tâ olunan memhûr bir kıt‘a tahmîn-i bedel pusulası mantûkunca sagīre-i mezbûrenin nısf hisse-i şâyi‘ası bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla iki bin beş yüz guruş mukābelesinde âhara ferâğa izin taleb şüd.<br><br>Fî 24 Şa‘bân sene [1]301<br><br>Şühûdü’l-hâl: Muhzır Mehmed Ağa b. Mustafa, Muhzırbaşı Ömer Ağa b. Abdulkadir ve gayruhum.<br><br>Derûn-ı hüccetde bast ü beyân olunduğu üzere veliyy-i mezbûr Mustafa Ağa sagīre-i mezbûrenin menzil-i mezkûrda olan nısf hisse-i şâyi‘ası bedel-i misli idiği mütehakkık olan lira-yı Osmânî yüz guruş hesâbıyla iki bin beş yüz guruş mukābelesinde Abdüllatif Ağa b. Abdürrefik’e ol dahi der‘akab meblağ-ı merkūm mukābelesinde ve veliyy-i mezbûr Mustafa Ağa’ya ba‘de’l-ferâğ veliyy-i mezbûr sagīre-i mezbûrenin mâlından ve li-ecli’l-idâne vasî nasb olunan Abdüllatif Ağa yedinden istidâne ve kabz eylediği lira-yı Osmânî yüz guruş hesâbıyla iki bin beş yüz guruş mukābelesinde sagīre-i mezbûreye vefâen ferâğ edeceğinden ol-vechile ferâğı icrâ ve sened-i hâkānîsi îfâ olunmak üzere işbu mahalle şerh verildi.<br><br>Fî 24 Şa‘bân sene [1]301</p>          <br><a title="Önceki sayfa" style="text-decoration:none" href="./ayrmetin.php?idno=12133"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12135"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b272"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o302"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>