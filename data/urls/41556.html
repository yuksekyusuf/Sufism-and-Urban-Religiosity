﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 76<br>Hüküm no: 26<br>Orijinal metin no: [7a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Recep Kapudan’ın vasiyeti üzere terekesinden 300 kuruşun vasiyetle azatlı kölesi Hüseyin’e teslim olunması</b><br><br>Sâbıkā kalyon kapudanı olup mahrûse-i Galata hısnı ebvâbından Kürkçü Kapısı hâricinde Kara Mustafa Paşa Hanı’nda sâkin iken bundan akdem vefât eden el-Hâc Receb Kapudan b. Hızır b. Abdullah’ın <<verâseti>> müdebberi olup ba‘de-vefâtihî sülüs malı müsâ‘id olmağla ıtkına hükm olunan bâ‘isü’l-kitâb Hüseyin b. Abdullah mahmiye-i İstanbul’da meclis-i şer‘de müteveffâ-yı mezbûrun vesâyâsını tenfîzine vasiyy-i muhtârı olan terekesine vâzı‘ü’l-yed olan Mehmed Efendi b. Ahmed nâm kimesne mahzarında üzerine da‘vâ ve takrîr-i kelâm edip mevlâm müteveffâ-yı mezbûr el-Hâc Receb Kapudan hasta ve sâhib-i firâş olduğu hâlde bin yüz on beş senesi Zilhiccesi’nin selhi gününde mahzar-ı Müslimînde bi-emrillâhi te‘âlâ vefât eylediğimde sülüs malımdan müdebberim Hüseyin’e üç yüz guruş verile deyü vasiyet ve musırran alâ-îsâihî fevt olup sülüs malı müsâ‘id olmağla hâlâ meblağ-ı merkūm üç yüz guruşu ber-mûceb-i vasiyet mevlâm müteveffâ-yı mezbûrun tereke-i vâfiyesinden vasiyy-i merkūm Mehmed Efendi’den taleb eylediğimde bana teslîmden imtinâ‘ eder, suâl olunsun dedikde, gıbbe’s-suâl merkūm Mehmed Efendi cevâbında fi’l-vâki‘ tereke-i müteveffâ-yı mezbûra bi’l-vesâye vaz‘-ı yedini ikrâr lâkin müdde‘î-i mezbûrun ber-vech-i muharrer müdde‘âsını inkâr edicek müdde‘î-i mezbûrdan müdde‘âsına beyyine taleb olundukda udûl-i Müslimînden mahrûse-i mezbûre muzâfâtından kasaba-i Tophane’de İlyas Çelebi mahâllesinde sâkin Osman Çelebi b. Ali ve Firuzağa mahâllesinden Mehmed Çelebi b. Mustafa nâm kimesneler li-ecli’ş-şehâde meclis-i şer‘e hâzırân olup istişhâd olunduklarında fi’l-vâki‘ sâbıkā kalyon kapudanı olup mahrûse-i Galata hısnı ebvâbından Kürkçü Kapısı hâricinde Kara Mustafa Paşa Hanı’nda sâkin iken bundan akdem fevt olan el-Hâc Receb Kapudan b. Hızır b. Abdullah hasta ve sâhib-i firâş olduğu hâlde bin yüz on beş senesi Zilhicce’sinin selhi gününde bi-emrillâhi te‘âlâ vefât etdiğimde sülüs malımdan müdebberim Hüseyin’e üç yüz guruş verile deyü vasiyet ve musırran alâ-îsâihî vefât eyledi ve sülüs malı dahi müsâ‘id olmağla mezbûr Hüseyin için meblağ-ı merkūm üç yüz guruşu müteveffâ-yı mezbûrun terekesinden vasiyy-i merkūm Mehmed Efendi’den hakk-ı taleb ve ahz vardır, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm mezbûr Hüseyin meclis-i mezkûr[da] vasiyy-i merkūm Mehmed Efendi muvâcehesinde ikrâr ve takrîr-i kelâm edip ânifen bana edâ ve teslîmine tenbîh olunan meblağ-ı mezbûr üç yüz guruşu müteveffâ-yı mezbûrun terekesinden vasiyy-i merkūm Mehmed Efendi bana tamâmen def‘ ü teslîm eyledi, ben dahi yedinden ahz u kabz eyledim dedikde, gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer min-Muharremü’l-haram li-sene sitte aşere ve mi’e ve elf.<br><br>Şuhûdü’l-hâl: Mehmed Çelebi b. Mustafa, Mustafa Çelebi b. Mehmed, Hüseyin b. Abdullah, Molla Mehmed b. Osman, el-Hâc Salih b. Abdullah, İbrahim b. Ali, el-Hâc Ebubekir b. Halil, el-Hâc Hasan b. el-Hâc Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=41555"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41557"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b076"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o686"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>