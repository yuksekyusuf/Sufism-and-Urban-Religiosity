﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 107<br>Hüküm no: 64<br>Orijinal metin no: [6a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tâcir Derviş Mehmed’in İbrail’den İstanbul’a götürmesi için ortağı tarafından Reis Mustafa Alemdâr’a teslim edildikden sonra zâyi olan fasulyesinin tazmini gerektiği</b><br><br>Tüccârdan Derviş Mehmed b. Ali Galata Bâb Mahkemesi’nde meclis-i şer‘de sefîne reislerinden Mustafa Alemdâr b. Ali muvâcehesinde bundan akdem Bahr-ı Siyah sevâhilinde vâki‘ İbrail İskelesi’nden Âsitâne’ye nakl ve bana teslîm için navl tâ‘bir olunur ücret-i sefîne ile şerîkim gāib ani’l-meclis Mustafa Beşe’nin mâl-ı şirketden reis-i merkūm Mustafa Alemdâr’a teslîm ve sefînesine tahmîl eylediğim yetmiş çuval fasulyenin altmış üç çuvalını bana def‘ u teslîm mâ‘adâ yedi çuval fasulye yedinde kalıp te‘addîsiyle istihlâk etmekle tazmînini taleb ederim deyü da‘vâ eyledikde ol dahi cevâbında müdde‘î-i mezbûrun şerîki gāib-i merkūmdan ol mikdâr çuval fasulye kabz ve sefînesine tahmîl eylediğini ikrâr lâkin esnâ-i tarîkde fırtına zâhir ve gark ihtimâli gālib olmağla sefîne-i mezbûreye hiffet gelmek için müdde‘î-i mezbûrun iddi‘â eylediği mârru’z--zikr yedi çuval fasulyeyi deryâya ilkā etmişidim deyü te‘addî vukū‘unu inkâr etmekle müdde‘î-i mezbûr ber-vech-i muharrer te‘addî müdde‘âsını isbâtdan izhâr-ı acz-birle bi’t-taleb reis-i mezbûr ba‘de’t-tahlîfü’ş-şer‘î mûcebince zikrolunan yedi çuval fasulyenin vakt-i ilkāda olan kıymetlerinden ziyâdesi mezbûr Mustafa Reis’e damân lâzım gelmediği bi’l-iltimâs huzûr-ı âlîlerine i‘lâm olundu.<br><br>Fî 13 Safer sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22259"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22261"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b107"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o499"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>