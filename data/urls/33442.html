﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 66<br>Hüküm no: 15<br>Orijinal metin no: [3b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nefise bt. Yusuf ile dâmadı Teberdar Ömer Ağa b. Ömer’in ev inşaatından Artin v. Sahak’a olan borçlarının taksitlendirildiği</b><br><br>Neccâr tâifesinin perâkende kolu neferâtından sahib-i arzuhâl Çolak Artin v. Sahak nâm zimmî meclis-i şer‘-i hatîrde derûn-ı arzuhâlde mezkûru’l-ism Teberdâr Ömer Ağa b. Ömer nâm kimesne muvâcehesinde mezbûr Ömer Ağa’nın kāyınvâlidesi mu‘arrefetü’z-zat Nefise bt. Yusuf nâm hatun hâzıra olduğu hâlde ben bin iki yüz otuz dokuz senesi Zilhicceti’ş-şerîfesinin sekizinci günü hâzıra-i mezbûre Nefise Hatun’un İstanbul’da Ayasofya-i Kebîr kurbünde Üskübî İbrahim Çelebi mahallesinde vâki‘ bâ-temessük-i mütevellî bi’l-icâreteyn müstakilleten mutasarrıfe olduğu bir bâb muhterik menzil arsası üzerine dâmadı merkūm Ömer Ağa’nın bi-şartı’r-rücû‘ emriyle mâlımdan on bin dokuz yüz elli dokuz guruş sarfla müceddeden bir bâb menzil binâ ve inşâ etmemle masrûfum olan meblağ-ı mezkûrun dokuz bin beş yüz guruşunu merkūm Ömer Ağa ceste ceste mukaddemâ bana edâ ve teslîm ben dahi yedinden ahz ü kabz etmemle bâkīsi olan bin dört yüz elli dokuz guruşu mezbûr Ömer Ağa’dan bi’l-mürâca‘a hâlâ taleb ederim deyü tesâddî eylediğim da‘vâmdan bâ-tavassut-ı muslihîn merkūm Ömer Ağa ile bi’t-tav‘ ve’r-rızâ sekiz yüz guruş üzerine sulh olduğumda ol dahi sulh-ı mezkûru ba‘de’l-kabûl bedel-i sulh-ı mezkûrdan mâ‘adâya ve bi’l-cümle menzil-i mezkûr husûsuna müte‘allika âmme-i da‘vâdan merkūm Ömer Ağa ile kāyınvâlidesi hâzıra-i mezbûre Nefise Hatun’un zimmetlerini onlar dahi kezâlik bi’l-cümle menzil-i mezkûr husûsuna müte‘allika âmme-i da‘vâdan benim zimmetimi her birimiz ibrâ-i âmm-ı sahîh-i şer‘î ile ibrâ ve ıskāt ve her birimiz ber-vech-i muharrer âharın ibrâsını kabûl etmemizle ibrâdan müstesnâ bedel-i sulh-ı mezkûr sekiz yüz guruşun iki yüz guruşunu mezbûr Ömer Ağa işbu meclis-i şer‘de bana def‘ ü teslîm ben dahi yedinden ahz ü kabz etmemle bâkīsi olan altı yüz guruşu merkūm Ömer Ağa’nın hâlen ve def‘aten edâya iktidârı olmayıp ber-vech-i âtî tecîl ve taksîte tâlib olduğunda ben dahi meblağ-ı bâkī-i mezkûr altı yüz guruşa beher şehr üçer yüz guruş verip mecmû‘unu târih-i i‘lâmdan iki ay tamamına değin tamamen bana edâ ve îfâ etmek üzre rızâmla medyûnum mezbûr Ömer Ağa’yı tecîl ve taksît eyledim deyü takrîrini merkūm Ömer Ağa ile kāyınvâlidesi hâzıra-i mezbûre Nefise Hatun’dan her biri tasdîk ve ibrâdan istisnâ kılınan bedel-i sulh-ı mezkûrdan bâkī meblağ-ı mezkûr altı yüz guruş zimmetinde müdde‘î-i mersûm Artin zimmîye sahîhan deyni olduğunu merkūm Ömer Ağa tâyi‘an ve kāt‘iyyen ikrâr ve i‘tirâf ve ecel-i mezkûru kabûl ve meblağ-ı bâkī-i mezkûr altı yüz guruşu ber-vech-i muharrer müeccelen ve mukassatan dâyin-i müdde‘î-i mesfûr Artin zimmîye tamamen edâ ve îfâya müte‘ahhid olduğu İstanbul Mahkemesi’nden huzûr.<br><br>Fî 9 M sene [12]42</p>          <br><a title="Önceki sayfa" style="text-decoration:none" href="./ayrmetin.php?idno=33441"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33443"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b066"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o617"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>