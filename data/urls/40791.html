﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 499<br>Hüküm no: 512<br>Orijinal metin no: [75a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Belbos v. Darub ve Adarya v. Mali’nin kendileriyle birlikte cizye vermediği için Takis v. Kirkor aleyhine açtıkları davada haksız oldukları</b><br><br>Vilâyet-i Anadolu’da Eğin kazâsına tâbi‘ Tikan nâm karye ahâlîsinden Belbos v. Darub ve Adarya v. Mali nâm zimmîler meclis-i şer‘-i hatîrde işbu bâ‘isü’s-sifr Takis v. Kirkor nâm zimmî mahzarında herbiri üzerine da‘vâ ve takrîr-i kelâm edip mezbûr Takis zimmînin babası mezbûr Kirkor karye-i mezbûre ahâlîsinden defterli ra‘iyyet ve ra‘iyyet oğlu olduğundan mâ‘adâ kendi dahi ra‘iyyet olmağla üzerine lâzım gelen cizyesini bizimle ma‘an edâ etmeden imtinâ‘ eder suâl olunup edâya tenbîh olunmak matlûbumdur dediklerinde gıbbe’s-suâl mezbûr Takis cevâbında fi’l-hakīka babam mezbûr Kirkor karye-i mezbûre ahâlîsinden olup lâkin ben mahmiye-i İstanbul’da tevellüd edip mahmiye-i mezbûrede vâki‘ merhûm ve mağfûrun-leh Ebû’l-feth Sultân [Mehmed] Han Vakfına işbu sûret-i defter nâtıka olduğu üzere ra‘iyyet kayd olunmağla otuz senedir ki üzerime lâzım cizyemi cânib-i vakf-ı mezbûra edâ edip karyemizden kat‘-ı alâka etmişdir ve bu bâbda hâlâ şeyhülislâm olan sultânü’l-ulemâ’i’l-izâm bürhânü’l-fuzalâ’i’l-fihâm hazretlerinden dahi fetvâ-yı şerîfe olup ba‘de’n-nazar mûcibiyle müdde‘iyân-ı mezbûr bî-vech mu‘ârazadan men‘ olunmak matlûbumdur deyu unvânları ile mu‘anvene fetvâ-yı şerîfe ibrâz edip mazmûnu; “bir beldede tevellüd edip ve onda bir vakfın defterine kayd olunup her sene cânib-i vakfa cizyesini edâ eden Zeyd-i zimmîden karye ahâlîsi baban bizim karyemizden idi deyip tekrâr cizye almağa kādir olur mu deyu istiftâ olundukda cevâb-ı bâ-savâblarında olmaz” deyu buyurulmağın isre’l-istintâk müdde‘iyân-ı mezbûr Belbos ve Adarya mezbûre Takis’in mahmiye-i İstanbul’da tevellüd edip vakf-ı mezbûra ra‘iyyet kayd olunduğunu i‘tirâf etmeğin fetvâ-yı şerîfe [mûcebince] mezbûrân Belbos ve Adarya bî-vech mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’s-sâdis min-Zilhicceti’ş-şerîfe li-sene seb‘a ve sittîn ve elf.<br><br>Şühûdü’l-hâl: Osman Beşe çukadâr, İsa Bey b. Ahmed, İbrahim Bey el-cündi, Süleyman Bey b. Zekeriya ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40790"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40792"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b499"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o838"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>