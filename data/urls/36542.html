﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 102<br>Hüküm no: 90<br>Orijinal metin no: [21a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Soğanlık köyünden Mustafa'yı yaralayan Ahmed'in suçunun sabit olduğu</b><br><br>Medîne-i Üsküdar muzâfâtından Adalar nâhiyesine tâbi‘ Soğanlık nâm karye sâkinlerinden bâ‘isü hâze’l-kitâb Mustafa b. Süleyman nâm kimesne meclis-i şer‘-i şerîfde yine karye-i mezbûre sâkinlerinden Ahmed b. Veli nâm kimesne mahzarında üzerine da‘vâ ve takrîr-i kelâm edip mezbûr Ahmed târîh-i kitâbdan bir gün mukaddem ba‘de’l-mağrib karye-i mezbûre hâricinde Anbarcıkuyusu nâm mahâlde bi-gayri hakkın bıçak ile sol bazumun üstünden bir yerine darb ve mecrûh eyledi, suâl olunup mûceb-i [şer‘îsi] icrâ olunmak matlûbumdur dedikde gıbbe’s-suâl ve’l-inkâr müdde‘î-i mezbûrdan ber-vech-i muharrer müdde‘âsını mübeyyine beyyine taleb olundukda udûl-ı ahrâr-ı ricâl-i Müslimînden Veli b. Habib ve Osma[n] b. Kaytas nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ merkūm Ahmed vech-i muharrer üzere târîh-i kitâbdan bir gün mukaddem mahâll-i merkūmede bizim huzûrumuzda müdde‘î-i merkūm Mustafa’nın bi-gayri hakkın bıçak ile sol bazusunun üzerinden bir yerine darb ve mecrûh eyledi, bizim ma‘lûmumuzdur, biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyeti şerâiti’l-kabûl şehâdetleri makbûle olmağın bi-hasebi’ş-şer‘i’ş-şerîf cerâhât makūlesinde i‘tibâr hâle olmayıp belki makāle? olmağın hükm-i şer‘î yerine tevkīf birle mâ-vaka‘a bi’t-taleb ketb olundu.<br><br>Fi’l-yevmi’s-sâdis ve’l-ışrîn min-Cumâdelûlâ li-sene ışrîn ve mi'e ve elf.<br><br>Şuhûdü’l-hâl: Mustafa Ağa [b.] Abdullah, Mahmud Çavuş [b.] Abdullah, el-Hâc Mehmed [b.] Halil, İbrahim Bey [b.] Ali, Mehmed Çelebi [b.] Ahmed el-Müezzin, Mehmed Çelebi [b.] Süleyman, Halil Çelebi [b.] Hüseyin, Osman Beşe [b.] Mustafa, Hüseyin Beşe b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=36541"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36543"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b102"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o394"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>