﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 420<br>Hüküm no: 514<br>Orijinal metin no: [95a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacer bt. İbrahim Ağa’nın Para Vakfı’nın tescil olunması</b><br><br>Mâ-fî hâzihi’s-sahîfeti’ş-şer‘iyye ve’l-vesîkati’l-enîkati’l-mer‘iye min-asli’l-vakf ve’ş-şurût ale’l-vechi’l-metîni’l-mebsût cerâ ledeyye ve vaka‘a beyne yedeyye fe-hakemtü bi-sıhhatihî ve lüzûmihî fî-husûsihî ve umûmihî âlimen bi’l-hilâfi beyne’l-eslâf fî-tescîli’l-evkāf ve ene’l-fakīr el-vâkıfu fî-mevâkıfi’l-aczi ve’t-taksîr Mehmed Said el-Hüseynî b. el-müvellâ el-merhûm Mehmed Esad el-kādı bi-Dârü’s-saltanati’l-aliyye Kostantıniyyetü’l-mahmiye ufiye anhümâ.<br><br>El-hamdülillâhi’llezî lehü’l-kadem ve’l-bakā ve lemmâ sevvâhü’l-adem ve gınâ ve’s-salâtü ve’s-selâmü alâ-Seyyidinâ Muhammedin ve alâ-âlihî ve ashâbihî ve alâ-men tebi‘ahum bi-ihsânin ilâ-yevmi’l-haşrı ve’l-cezâ ammâ ba‘d işbu kitâb-ı sıhhat-nisâbın tahrîrine bâ‘is ü bâdî ve bu hitâb-ı müşkîn-nikābın tastîrine sebeb ve dâ‘î oldur ki Dârü’l-hilâfeti’l-aliyye Kostantıniyyetü’l-mahmiye’de Kocamustafapaşa kurbünde Molla Hüsrev mahallesinde sâkine Hacer bt. İbrahim Ağa nâm hatun meclis-i şer‘-i şerîfde vakf-ı âti’z-zikre li-ecli’t-tescîl mütevellî nasb u ta‘yîn eylediği el-Hâc Ali b. el-Hâc Mehmed nâm kimesne mahzarında ikrâr-ı tâm ve takrîr-i kelâm edip atyab mâl ve enfes menâlimden üç yüz altmış esedî guruşu ifrâz ve kemâl-i imtiyâz ile mümtâz kıldığımdan sonra hasbeten lillâhi te‘âlâ ve taleben li-merzâti’r-rabbi’l-a‘lâ vakf-ı sahîh-i müebbed ve habs-i sarîh-i muhalled ile vakf u habs edip şöyle şart eyledim ki meblağ-ı mezbûr yed-i mütevellî ve rehn-i kavî ve kefîl-i melî ya ikisinden biri ile ale’l-vechi’l-helâl her on guruşu beş ribh hesâbı üzere istirbâh ve istiğlâl olundukdan sonra mahmiye-i mezbûrede Sarı Bayezid mahallesi mescid-i şerîfinde her kim imâm olursa beher yevm mescid-i şerîf-i mezbûrda bir cüz‘-i şerîf tilâvet edip kereminde sevâb-ı cemîlini hazret-i Rasûl-i ekrem -sallallâhu aleyhi ve sellem- hazretlerinin rûh-ı şerîflerine ihdâ edip mukābelesinde galle-i vakf-ı mezbûrdan yevmî ikişer akçeye mutasarrıf ola ve yevmî ikişer akçe vazîfe ile bir cüz’-i şerîf dahi tilâvet olunup sevâbını ve vâlideynimin rûhlarına ihdâ oluna ve yevmî beş akçe cihet-i tevliyet ve bir akçe cihet-i cibâyet ve bir akçe cihet-i nezâret olan ve hayâtda oldukça cüz’-i sânînin tilâveti ve tevliyet ve nezâret ve cibâyet bana meşrûta ola, vefâtımdan sonra cüz’-i sânînin tilâveti mescid-i şerîf-i mezbûrda her kim müezzin olursa ona meşrûta ola ve tevliyet-i mezbûra merkūm el-Hâc Ali’ye ba‘de vefâtihî karındaşı el-Hâc Halil’e ba‘de vefâtihî ikisinin ile’l-inkırâz aslah evlâdlarına ve aslah evlâd-ı evlâdlarına ve aslah evlâd-ı evlâd-ı evlâdlarına meşrûta ola ve ba‘de’l-inkırâz tevliyet-i mezbûre vefâtımdan sonra cibâyet ve nezâret sâlifü’z-zikr Sarı Bayezid mahallesi ahâlîsinin re’yi ile birer müstahıkka tevcîh oluna ve mârrü’z-zikr Sarı Bayezid mahallesi ahâlîsi vakf-ı mezbûra hasbî nâzır olalar ve meblağ-ı mezbûr istirbâh için âhara verildikde mütemerrid ve mütecevvihe verilmeye ve tebdîl ve tağyîri merreten ba‘de uhrâ yedimde ola deyü ta‘yîn ve tansîf edip meblağ-ı mezbûru mütevellî-yi mezbûra teslîm, ol dahi vakfiyet üzere ahz u kabz edip sâir mütevellîler evkāfda tasarruf etdikleri gibi tasarruf etmiş idi dedikde mütevellî-yi mezbûr dahi vâkıfe-i mezbûreyi cemî‘ kelimâtında şifâhen tasdîk ve vicâhen tahkīk etdikden sonra vâkıfe-i mezbûre da‘vâ-yı rücû‘a şürû‘ edip vakf-ı nukūd ve zımnında olan şurût ve kuyûd lede’l-eimmeti’s-selâseti’n-nehârîr bâtıl ve hilye-i sıhhatden âtıl olmağla vakf-ı mezbûrumdan rücû‘ eyledim, mütevellî-yi mezbûr meblağ-ı mezkûru bana redd ü teslîm eylesin dedikde mütevellî-yi mezbûr cevâb-ı bâ-sevâba mütesaddî olup eğerçi hâl vakf-ı nukūd inde’l-eimmeti’s-selâse minvâl-i mesrûd üzeredir lâkin hazret-i İmâm Züfer’den İmâm Ensârî aleyhimâ rahmetü’l-bârî rivâyeti üzere vakf-ı nukūd ve zımnında olan şurût ve kuyûdun sıhhati emr-i mukarrerdir deyü red ve teslîmden imtinâ‘ edip hâkim-i muvakkı‘-ı sadr-ı kitâb tûbâ lehû ve hüsnü-meâb huzûrunda müterâfi‘ân ve fasl ü hasma tâlibân olduklarında hâkim-i mûmâ-ileyh -en‘amallâhu te‘âlâ fi’d-dâreyni aleyh- hazretleri dahi cânib-i vakfı evlâ görüp rivâyet-i mezkûre üzere vakf-ı mezkûrun sıhhatine hükm-i sahîh-i şer‘î ve kazâ-i sarîh-i mer‘î eyledikden sonra vâkıfe-i mezbûre tekrâr nizâ‘a şürû‘ ve bast-ı mukaddemâta rücû‘ edip eğerçi vakf-ı mezbûr hükm-i mezkûr ile sıhhat buldu. Lâkin imâm-ı a‘zam hümâm-ı akdem Ebu Hanife Kûfî cûziye hayrü’l-cezâ ve Kûfî hazretleri katında sıhhat müstelzim-i lüzûm olmamağla vakıfdan rücû‘a miknet ve fesh ü ibtâle kudret olmağın binâen alâ zâlik vakf-ı mezbûrumdan rücû‘ eyledim deyü tekrâr da‘vâ-yı istirdâd edicek mütevellî-i mezbûr yine cevâb-ı bâ-sevâba mütesaddî olup eğerçi İmâm-ı mûmâ-ileyh -rahmetullâhi te‘âlâ aleyh- katında sıhhat lüzûmu müstelzime değildir lâkin imâmeyn-i hümâmeyn -aleyhimâ rahmetü’lhâlik- mezheb-i şerîflerinde sıhhat lüzûmdan gayr-ı müfârıkdır deyüp imâmeyn-i mûmâ-ileyhimâ -rahmetullâhi aleyhimâ- mezheb-i şerîfleri üzere lüzûm-ı vakf-ı mezbûra kazâ iltimâs ve ricâ edicek hâkim-i mûmâ-ileyh lâ-zâle’l-hakku câriyen beyne yedeyye hazretleri iltimâs-ı mütevellî-i mezbûru kabûl eyleyip mesûl fi’l-hükmolup şerâit-i hükmü mer‘î olduğu hâlde vakf-ı mezbûrun lüzûmuna dahi hükmetmeğin min-ba‘d vakf-ı mezbûr hükm-i mesfûr ile sahîh ve lâzım ve devâm-ı te’bîdi müstelzim olup tebdîl ü tağyîrine mecâl muhâl ve ibtâl ü ta‘tîli adîmü’l-ihtimâl oldu. “Femen beddelehu ba‘de mâ-semi‘ahû fe-innemâ ismuhû ale’llezîne yübeddilûnehu innallâhe semî‘un alîm” ve ecrü’l-vâkıfi ale’l-hayyi’l-cevâdi’l-kerîm cerâ zâlik.<br><br>Ve hurrire fi’l-yevmi’r-râbi‘ min-şehri Ramazani’l-mübârek li-sene ihdâ ve semânîn ve elf.<br><br>Şuhûdü’l-hâl: Mefharü’s-sâdâti’l-kirâm Şeyh Mehmed Çelebi b. Abdülbaki Efendi, Hamamcı Ömer Ağa b. Mehmed, Mustafa Efendi b. Yusuf el-müezzin, Receb b. Mustafa, es-Seyyid Ramazan Efendi b. es-Seyyid Ali, umdetü’l-müderrisîni’l-kirâm Mustafa Efendi el-muhtesib, umdetü’l-a‘yân ve’l-ekfâ Hüseyin Ağa kethüdâ-yı hazret efendi, es-Seyyid Ali Çelebi b. es-Seyyid Ramazan, Mehmed Çavuş b. ( ), Halil Bey b. Mehmed, Siyavuş b. Abdullah, Ramazan b. Ali el-muhzır.</p>          <br><a title="Önceki sayfa" style="text-decoration:none" href="./ayrmetin.php?idno=2831"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2833"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b420"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o529"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>