﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 103<br>Hüküm no: 69<br>Orijinal metin no: [8b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Mehmed b. İbrahim ile Mehmed Beşe b. Ali’nin alacak davasında sulh oldukları</b><br><br>Mahmiye-i İstanbul’da Kadıçeşmesi kurbünde sâkin el-Hâc Mehmed b. İbrahim b. Abdullah nâm kimesne tarafından zikri âtî sulh ve ibrâyı ikrâra vekîli olduğu Halil Beşe b. Yahya ve Mustafa Çelebi b. İbrahim nâm kimesneler şehâdetleriyle mahzar-ı hasm-ı câhidde şer‘an sâbit ve vekâletine hükm-i şer‘î lâhik olan İbrahim Çelebi b. İsmail nâm kimesne meclis-i şer‘de işbu râfi‘u’l-kitâb Mehmed Beşe b. Ali nâm kimesne mahzarında bi’l-vekâle ikrâr ve takrîr-i kelâm edip müvekkilim mezbûr el-Hâc Mehmed’in mezbûr Mehmed Beşe zimmetinde cihet-i karz-ı şer‘îden yedi yüz guruş hakkı olmağla meblağ-ı mezbûru mezbûr Mehmed Beşe’den ba‘de’d-da‘vâ ve’l-inkâr müvekkilim mezbûr müdde‘âsını beyâna adem-i kudretinden nâşî mezbûr Mehmed Beşe’yi tahlîf sadedinde olduğu cihetle beynlerinde münâza‘ât-ı kesîre vâkı‘a olmuş idi el-hâletü hâzihî beynlerinde muslihûn tavassut edip müvekkilim mezbûr Mehmed da‘vâ-yı mezkûresinden mezbûr Mehmed Beşe ile an-inkâr fedâen li’l-yemîn yüz kırk guruş üzerine inşâ-i akd-i sulh eylediklerinde ben dahi ber-vech-i muharrer sulh-i mezbûru kabûl ve bedel-i sulh olan meblağ-ı mezbûr yüz kırk guruşu mezbûr Mehmed Beşe yedinden tamâmen ahz u kabz eylediğinden sonra müvekkilim mezbûr el-Hâc Mehmed mâ‘adâsı olan beş yüz altmış guruşa müte‘allika da‘vâdan mezbûr Mehmed Beşe’nin zimmetini ibrâ-i âmm-ı kātı‘u’n-nizâ‘la ibrâ ve ıskāt eyledikde mezbûr Mehmed Beşe dahi bedel-i sulh olmak üzere medfû‘u olan yüz kırk guruşa müte‘allika da‘vâdan müvekkilim mezbûr el-Hâc Mehmed’in zimmetini kezâlik ibrâ-i âmm ile ibrâ ve ıskāt eyledi dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’t-tâsi‘ min-Recebi’l-ferd li-sene 1137.<br><br>Şuhûdü’l-hâl: Mehmed Efendi b. İbrahim, Tahtacı Halil Beşe b. Abdullah, el-Hâc Osman b. Abdullah, el-Hâc Bekir b. el-Hâc Yahya, Davud Beşe b. Abdullah, Mustafa b. İbrahim, Molla Mehmed b. İbrahim, İbrahim b. İsmail. </p>          <br><a title="Önceki sayfa" style="text-decoration:none" href="./ayrmetin.php?idno=21807"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21809"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b103"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o473"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>