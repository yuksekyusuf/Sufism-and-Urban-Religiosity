﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 82<br>Hüküm no: 45<br>Orijinal metin no: [8b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yeniçeri yirmi birinci bölük vakfının vefat eden Kahveci Ömer’de olan alacağının terekesinden ödenmesi</b><br><br>Mumâ-ileyh imzâsıyla<br><br>Mahmiye-i mezbûrede Dergâh-ı âlî -dâme mahfûfen bi’l-ma‘âlî- yeniçerilerinin yirmi bir bölüğe mahsûs odanın mühimmâtına mevkūfe nukūdun bi’l-fi‘il mütevellîsi olan bâ‘isü’l-kitâb İbrahim Odabaşı b. Abdullah meclis-i ma‘kūd-ı mezkûrda müteveffâ-yı mezbûrun bâ-hüccet-i şer‘iyye vasiyy-i muhtârı olmağla terekesine bi’l-vesâye vâzı‘ü’l-yed olan Berber Süleyman Çelebi b. Mehmed mahzarında bi’t-tevliye üzerine da‘vâ ve takrîr-i kelâm edip müteveffâ-yı mezbûr Kahveci el-Hâc Ömer b. Mustafa b. Ömer’e işbu yedimde olan târîh-i kitâb senesi Muharremü’l-haramı gurresi târîhiyle müverrah mümzâ ve mahtûm temessük mûcebince dört yüz guruş mâl-ı vakf-ı mezbûrdan idâne ve teslîm ol dahi ber-vech-i muharrer yedinden istidâne ve kabz ve masârıfına sarfla istihlâk edip hattâ müteveffâ-yı mezbûr hâl-i kemâl-i sıhhatinde meblağ-ı mezbûr cânib-i vakf-ı merkūma zimmetinde vâcibü’l-edâ deyni olduğunu târîh-i mezkûrda huzûr-ı Müslimînde ikrâr ve işhâd edip kable’l-edâ fevt olmağla terekesinden bi’t-tevliye taleb ederim suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsına beyyine taleb [olundukda] udûl-i ahrâr-ı ricâl-i Müslimînden mahmiye-i mezbûrede Molla Hüsrev mahâllesinde sâkin el-Hâc Ahmed b. Mehmed ve Yavaşça Şahin mahâllesinde sâkin Mehmed Odabaşı b. Musa li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd fi’l-hakīka [9a] müteveffâ-yı mezbûr Kahveci el-Hâc Ömer b. Mustafa b. Ömer işbu müdde‘î-i mezkûrun yedinde olan târîh-i kitâb senesi Muharremü’l-haramı gurresi târîhiyle müverrah mümzâ ve mahtûm temessük mûcebince mâl-ı vakf-ı mezbûrdan istidâne ve kabz ve masârıfıma sarfla istihlâk eylediğim dört yüz guruş cânib-i vakf-ı merkūma zimmetimde vâcibü’l-edâ deynimdir deyü hâl-i kemâl-i sıhhatinde târîh-i mezkûrda huzûrumuzda ikrâr ve bizi işhâd etti, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm vâki‘ hâli ilâ âhırihî.<br><br>Fi’t-târîhi’l-mezbûr li-seneti’l-merkūme.<br><br>Şuhûdü’s-sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=37849"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37851"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b082"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o600"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>