﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 301<br>Hüküm no: 281<br>Orijinal metin no: [63b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Habbaz esnafından Kolikoğlu Mikail v. Ohannes’in kassam defteri zeyli</b><br><br>Habbâz Kolikoğlu Mikâil nâm hâliğin zeyl-i defter-i kassâmı<br><br>Mukābele şüd<br><br>Ba‘de’d-defter zevce-i mersûme Harospima Nasrâniye takdîm olunan on re’s bârgir hisse-i şâyi‘asından sümün hissesine isâbet eden bir re’s altı mıh hissesinin bir re’s bârgir hissesini yedinde ibkā ve mâ‘adâ altı mıh hisse-i şâyi‘asını ve bint-i mesfûre Ana Nasrâniye dahi nısf hissesine isâbet eden beş re’s bârgir hissesinin dört re’s bârgir hissesini kezâlik yedinde ibkā ve mâ‘adâ bir re’s bârgir hisse-i şâyi‘asını birer kıt‘a hüccet-i şer‘iye ile li’z-zekeri mislü hazzi’l-ünseyeyn olarak sıgār-ı mersûmûn içün vasîleri anaları mesfûre Margarita Nasrâniyeye bey‘ ve teslîm etmeleriyle vasî-i mesfûre Margarita Nasrâniye tarafından vekîl-i sâbitü’l-vekâlesi olan mersûm Arakil zimmî dahi bu defa sıgār-ı mersûmunun âlât-ı mezkûrede irsen mâlikler oldukları üç re’s on sekiz mıh ve şirâen mâlikler oldukları bir re’s altı mıh cem‘an beş re’s bârgir hisselerini bâ-hüccet-i şer‘iye bi’l-vekâle âhara bey‘ etmekle semeni olup vekîl-i mersûmun kabz eylediği<br><br>Guruş 4.000<br><br>Resm-i âdî 100<br><br>[Kalan] 3.900<br><br>[64a] Hissetü’l-ibni’l-ibni’l-mersûm<br><br>Guruş 975<br><br>Hissetü’l-ibni’l-ibni’l-mersûm<br><br>Guruş 975<br><br>Hissetü’l-ibni’l-ibni’l-mersûm<br><br>Guruş 975<br><br>Hissetü’l-binti’l-ibni’l-mersûme<br><br>Guruş 487,5<br><br>Hissetü’l-binti’l-ibni’l-mersûme<br><br>Guruş 487,5<br><br>Bâlâ-yı defter ve zeyl-i defterde mastûr sıgār-ı mersûmûnun cem‘an hisse-i irsiyeleri olan sekiz bin yüz yetmiş sekiz guruş otuz parayı vasî-i müvekkile-i mesfûre Margarita Nasrâniye bi’l-vesâye kabz ve bilâ-zarûre kendi umûruna sarfla istihlâk edip zimmetinde sıgār-ı mersûmûna deyni olduğunu vekîli mesfûr Arakil zimmî huzûr-ı şer‘de ikrâr ve i‘tirâf ve emriyle meblağ-ı mecmû‘-ı mezkûr sekiz bin yüz yetmiş sekiz guruş otuz paraya işbu hâzır bi’l-meclis mersûm Harman oğlu Filibus v. Arakil zimmî dahi kefâlet-i sahîha-i şer‘iye ile kefîl ve dâmin olmağla tashîhan li’l-kefâle vasî nasb olunan Markar oğlu Kirkor v. Mardıros zimmî dahi kefâlet-i mezkûreyi kabûl eylediği işbu mahalle şerh verildi.<br><br>Fî 5 Receb sene 1238.</p>          <br><a title="Önceki sayfa" style="text-decoration:none" href="./ayrmetin.php?idno=33178"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33180"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b301"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o412"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>