﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadareti Mahkemesi 21 Numaralı Sicil (H. 1002-1003/M. 1594-1595)<br>cilt: 12,&nbsp;sayfa: 130<br>Hüküm no: 106<br>Orijinal metin no: [29a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hasan Bey b. Ali’nin Mısır muhafaza beylerinden Sinan Bey’in evini satmak üzere vekili olduğunun tesbiti</b><br><br>İşbu râfi‘ü’l-kitâb Hasan Bey b. Ali nâm kimesne meclis-i şer‘-i menî‘ü’l-erkâna zahrü’l-muhakkıkīn Mevlânâ Ali Efendi b. Abdurraûf nâm müderrisi ihzâr ve mahzarında takrîr-i kelâm edip hâlâ diyâr-ı Mısriye’de muhafaza beyi olan sülâletü’l-umerâ’i’l-kirâm Sinan Bey b. Abdüsselâm dâr-ı saltanat-ı seniyye mahmiye-i Kostantıniyye mahallâtından Kızılmağara mahallesinde vâki‘ bir tarafı İsmail Çavuş mülküne ve bir tarafı tarîk-i hâssa ve ba‘zı Benefşe Hâtun Vakfı’na ve iki tarafı tarîk-i âma ve hâssa muttasıl olan mülk menzilin bey‘a ve semenini kabz ve îsâle beni kendi kıbelinden vekîl nasb ve ta‘yîn etmeğin, menzil-i merkūmu bundan akdem vekâleten müşârun-ileyh Ali Efendi’ye yüz kırk bin akçeye bey‘-i bâtla bey‘ ve teslîm etmiş idim. Hâlâ meblağ-ı mezkûru müvekkilim müşârun-ileyh Sinan Bey’e îsâl için vekâletim hasebiyle taleb ederin dedikde, gıbbe’s-suâl mûmâ-ileyh Ali Efendi vekîl-i merkūmdan menzil-i mesfûru meblağ-ı merkūm ile iştirâ ettiğini i‘tirâf edip lâkin sâlifü’z-zikr Sinan Bey merkūm Hasan Bey’i semen-i mezkûru kabza tevkîlini inkâr edip istişhâd olundukda, udûl-ı Müslimînden Mevlânâ Sadi b. Ali el-müsta‘id ve el-Hâc Hasan b. Abdullah et-tâcir mahfil-i kazâda edâ-i şehâdet-i şer‘iyye edip fi’l-vâki‘ müşârun-ileyh Sinan Bey mezbûr Hasan Bey’i menzil-i mezkûru bey‘a ve semenini kabz ve îsâle kendi kıbelinden vekîl nasb ve ta‘yîn eylemişdir. Biz bu husûsa şâhidleriz, şehâdet dahi ederiz dediklerinde mezbûrânın şehâdetleri ba‘de’t-ta‘dîl hayyiz-i kabûlde vâkı‘a oldukda semen-i mezkûru vekîl-i mesfûra teslîm için müşârun-ileyh Ali Efendi’ye cânib-i şer‘-i mutahhardar tenbîh olunup mâ hüve’l-vâki‘ bi’t-taleb ketb olundu. Tahrîren fî evâhiri Şa‘bân sene 1002.<br><br><br>Şuhûdü’l-hâl: Osman Efendi b. Umran, Ahmed b. Hüseyin, Ahmed b. Abdullah, Hızır b. Murad, Behrâm b. Abdullah ve’s-sâbikūn cemî‘an.</p>          <br><a title="Önceki sayfa" style="text-decoration:none" href="./ayrmetin.php?idno=39057"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39059"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm021&bsm=rsm021b130"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm021&bsm=rsm021o363"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>