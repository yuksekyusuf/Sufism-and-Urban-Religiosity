﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 799<br>Hüküm no: 968<br>Orijinal metin no: [131b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müderris Mehmed Kadri Efendi’nin Mustafa Çelebi b. Ahmed Vakfı’na olan borcuna karşılık olarak Rumelihisarı’ndaki menzilini rehin verdiği</b><br><br>Husûs-ı âti’l-beyânın mahâllinde tahrîri iltimâs olunmağın savb-ı şer‘den Mevlânâ Mustafa Efendi b. Ahmed irsâl olunup ol dahi mahmiye-i İstanbul’da Molla Ahî mahallesinde vâki‘ merhûm Kemâl Efendizâde Efendi’nin menzil-i âlîlerine varıp zeyl-i rakīmde esâmîleri mastûr Müslimîn huzûrunda akd-i meclis-i şer‘-i kavîm eyledikde mahmiye-i mezbûrede Çerâğī Hamza mahallesinde sâkin umdetü’l-müderrisîni’l-kirâm zübdetü’l-müdekkıkīni’l-fihâm Mehmed Kadri Efendi neclü’l-mevla’l-merhûmi’l-mebrûru’d-dârici’l-medâric rahmetü rabbihi’l-gafûr Şeyh Mehmed Efendi meclis-i ma‘kūd-ı mezbûrda meşrûtiyyet üzere kendi vakfına mütevellî olan işbu râfi‘u’l-kitâb fahrü’l-emâsil Mustafa Çelebi b. Ahmed mahzarında ikrâr ve takrîr-i kelâm edip vakf-ı mezbûr mâlından olmak üzere bi-tarîkı’l-mu‘âmeleti’ş-şer‘iye mezbûr Mustafa Çelebi yedinden bin beş yüz kıt‘a esedî guruşu ahz u kabz ve yedinden iştirâ ve kabz ve tesellüm eylediğim bir Mushaf-ı şerîf hediyesinden dahi iki yüz yirmi beş esedî guruş ki cem‘an vakf-ı mezbûra zimmetimde lâzımü’l-edâ ve vâcibü’l-kazâ bin yedi yüz yirmi beş esedî guruş deynim vardır ve meblağ-ı mezbûr mukābelesinde mahrûse-i Galata Kazâsı muzâfâtından Rumelihisarı’nda vâki‘ bir tarafdan Hisarbeyi Limanı’na ve bir tarafdan Âişe Hatun ve ba‘zan Çadırcızâde mülküne ve bir tarafdan tarîk-i âm ve ba‘zan âhar mülküme ve bir tarafdan sâhil-i bahre müntehî olup büyût-ı adîdeyi hâvî mülk menzilim rehn-i mevzû‘dur dedikde gıbbe’t-tasdîkı’ş-şer‘î mevlânâ-yı mezbûr vâki‘ hâli mahâllinde tahrîr ba‘dehû ma‘an ba‘s olunan İsmail b. Mehmed ile meclis-i şer‘a gelip alâ-vukū‘ihî inhâ ve takrîr etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’s-sânî min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: es-Sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=25854"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25856"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b799"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o934"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>