﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 400<br>Hüküm no: 297<br>Orijinal metin no: [95a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rabia Hatun’un Kapıemini Mustafa Çavuş ve Ahmed Çelebi vakıflarından aldığı borca karşılık rehin bıraktığı evin bir kısmını satması</b><br><br>Mahmiye-i İstanbul’da Çerâğī Hasan mahallesi sâkinelerinden olup zâtını ma‘rifet-i şer‘iyye ile ârifân Zülfikar Ağa b. Abdullah ve Mehmed Ağa b. Mustafa ta‘rîfleriyle mu‘arrefe olan Râbia Hatun bt. Ahmed Ağa meclis-i şer‘-i şerîfde tüccâr tâifesinden işbu sahibü’l-vesîka Haçador v. Ağya ve Fati v. Kaba nâm zimmîler muvâcehelerinde ikrâr-ı tâm ve takrîr-i kelâm edip silk-i mülkünde münselik olup mahalle-i mezbûrda vâki‘ bir tarafdan âhar mülküm ve bir tarafdan Mataracı Ahmed Ağa mülkü ve iki tarafdan tarîk-i âm ile mahdûd hâricen ve dâhilen büyût-ı adîdeyi ve bahçeyi müştemil mülk menzilimi merhûmân Kapıemini Mustafa Çavuş ve Ahmed Çelebi vakıflarının asl-ı mâllarından mukaddemâ istidâne ve kabz eylediğim yedi yüz guruş mukābelesinde hâlâ bi tarîkı’l-istiğlâl rehin olup lâkin asl-ı mal-ı mezbûr yedi yüz guruş ile menzil-i mezbûrun ücret-i ma‘lûmesini edâya bir vechile iktidârım olmamağla menzil-i mezbûrun bir mikdârı âhara bey‘ ve semeni ile deyn-i merkūm edâ olunmak vakfeyn-i merkūmeyn haklarında her vecihle evlâ ve enfa‘ olmağla ben dahi menzil-i mahdûd-ı mezbûrun ancak dâhiliyesinin ebniyesini kendileri hedm ve kabz etmek üzere vakfeyn-i mezbûreynin hâlâ mütevellîleri olan işbu Mehmed Ağa b. Mustafa’nın izin ve ma‘rifeti ile mezbûran Haçador ve Fati’ye bin yüz yetmiş guruşa bey‘ u teslîm onlar dahi iştirâ ve tesellüm ve ber-vech-i muharrer hedm ve âhara bey‘i ta‘ahhüd eyleyip ancak menzil-i mahdûd-ı mezkûrun dâhiliyesinin ebniyesi mülk-i müşterâsı olup semen-i mezbûrun yüz yetmiş guruşun yüz elli guruşunu peşîn yedinden ahz u kabz edip mâ‘adâsı olan bin yirmi guruşun üç yüz elli guruşunu târih-i kitâb senesi Zilhiccesi gurresine değin tecîl ve bâkī altı yüz yetmiş guruşdan her otuz gün tamamında bana ellişer guruş verip gurre-i mezbûreden dört yüz iki gün tamamına değin bi’t-taleb tecîl ve taksît eylediğimde ol dahi kabûl ve ber-vech-i muharrer mukassat edâya ta‘ahhüd ve iltizâm eyledi dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fî 5 Zilkâde sene [1]107<br><br>Şuhûdü’l-hâl: Zülfikar Ali Ağa b. Abdullah, Mehmed Ağa b. Mustafa, Mustafa Ağa b. Mehmed, Abdullah b. Abdurrahman, Ahmed Efendi b. Mehmed, İbrahim Efendi b. Mehmed, Mâlcızâde Abdurrahman, Hamza Çelebi b. el-Hâc Mehmed, İbrahim Çelebi el-câbî, Mehmed Çelebi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=28712"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28714"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b400"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o821"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>