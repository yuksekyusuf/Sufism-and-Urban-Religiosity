﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 478<br>Hüküm no: 543<br>Orijinal metin no: [78b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kozlu mahallesinden Sima bt. Avanes’in yanmış ev arsasını hayır sahibi Ahmed Ağa’nın Davudpaşa Camii kürsü ve cihat-ı saire vakfına sattığı</b><br><br>Vakfa mübâya‘a<br><br>Mahrûse-i Galata’ya muzâfe Beşiktaş kasabasına tâbi‘ Ortaköy mahallâtından Kozlu mahallesinde mütemekkine ve şahsı ta‘rîf-i şer‘î ile mu‘arrefe Sima bt. Avanes nâm Nasrâniye meclis-i şer‘-i şerîf-i enverde el-Hâc Ahmed Ağa nâm sâhibü’l-hayrın mahmiye-i İslâmbol’da Davudpaşa Câmi‘-i şerîfine mevzû‘ kürsi ve cihât-ı sâire vakfının ber-vech-i meşrûta mütevellîsi bâ‘isü’l-kitâbi’l-müstetâb Hüseyin Efendi b. el-Hâc Ali tarafından vekîl-i müseccel-i şer‘îsi Süleyman Çavuş Ağa b. İsmail mahzarında ikrâr ve takrîr-i kelâm edip akd-i âti’z-zikrin sudûruna değin bâ-hüccet-i şer‘iye şirâen yedimde mülk ve hakkım olup mahalle-i mezbûrede vâki‘ bir tarafdan Dimitri zimmî arsası ve bir tarafdan Avanes zimmî odaları ve bir tarafdan Pekmezoğlu sarrâf bağçesi ve bir tarafdan tarîk-i âm ile mahdûd terbî‘an ( ) zirâ‘ bir bâb muhterik mülk menzil arsamı enkāz-ı mevcûdesiyle tarafeynden îcâb ve kabûlü hâvî bey‘-i bâtt-ı sahîh-i şer‘î ile vakıf içün mütevellî-i müvekkil-i mûmâ-ileyh Hüseyin Efendi’ye yüz guruşa bey‘ ve teslîm eylediğimde ol dahi ber-vech-i muharrer bi’t-tevliye iştirâ ve tesellüm ve kabûl eyledikden sonra semeni olan meblağ-ı mezbûr yüz guruşun otuz guruşunu nukūd-ı vakf-ı mezbûrdan olmak üzere mütevellî-i müvekkil-i mûmâ-ileyh yedinden ahz ü kabz ve mâ‘adâ yetmiş guruşunu yedinde ibkā edip arsa-i mahdûde-i mezkûre vakf-ı merkūm müsakkafâtından oldukdan sonra mütevellî-i müvekkil-i mûmâ-ileyh Hüseyin Efendi taraf-ı vakıfdan yedime i‘tâ eylediği bir kıt‘a temessük mantûkunca arsa-i mahdûde-i mezkûreyi yetmiş guruş icâre-i mu‘accele ve beher şehr akçe icâre-i müeccele ile bi’t-tevliye bana îcâr ve teslîm ve semen-i mezkûrdan ibkā eylediğim yetmiş guruşu mu‘accele-i mezkûre yetmiş guruşa takas ve mahsûb eylediğinde ben dahi ber-vech-i muharrer istîcâr ve tesellüm ve mukāssa ve kabûl edip mebî‘-i mezkûrun gabn ve tağrîrine ve mu‘accele-i merkūmenin adem-i istifâsına müte‘allika âmme-i de‘âvîden cânib-i vakf-ı merkūm ile zimmet-i mütevellî-i müvekkil-i mûmâ-ileyhi ibrâ ve ıskāt eylediğimde ol dahi ibrâmı kabûl eyledi dedikde gıbbe’t-tasdîki’ş-şer‘î mâ-vaka‘a.<br><br>Fî 27 min-C sene 1197<br><br>Şühûdü’l-hâl: Molla Ali b. Halil, Salih b. Halil, Hacı Hasan b. Osman, Mustafa b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=11085"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11087"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b478"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o617"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>