﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 199<br>Hüküm no: 173<br>Orijinal metin no: [83-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çeyrekçi esnafından Hasan b. Mustafa’nın kanuna aykırı hareketleri nedeniyle Boğazkesen Kalesi’nde hapsolunması</b><br><br>Çeyrekçi ustalarından Boğazkesen’de kal‘a-bend<br><br>Ma‘rûz,<br><br>Hâlâ Kasabbaşı Ali Ağa ve Kasablar Kethüdâsı Mehmed kulları Yeni Câmi‘-i şerîf havlusu çeyrekçileri celeblerinden el-Hâc Hasan b. Mustafa’yı meclis-i şer‘-i hatîre ihzâr ve muvâcehesinde mezbûr el-Hâc Hasan kendi hâlinde olmayıp nizâm-ı kadîme mugāyir hareketde olmağla öteden beri kasabbaşılar ve kethüdâ ve ihtiyâr ustalar ma‘rifetleriyle gelen koyunların her sürüsünden çaşni tutulup kimesneye gadr ve himâyet olunmayarak bâ-fermân-ı âlî tevzî‘ olunagelmiş iken mezbûr el-Hâc Hasan bir gün mukaddem Rumeli cânibinden getirdiği üç yüz re’s koyunları çeyrekçilere tevzî‘ edip bu makūle mugāyir-i nizâm ve hilâf-ı fermân-ı âlî hareketi mütetebbu‘ olup mezbûr el-Hâc Hasan te’dîb olunmadıkça sâire sirâyet ve nizâmımızın ihtilâline bâdî olur deyü teşekkî etdiklerinde mezbûr el-Hâc Hasan dahi vech-i meşrûh üzere mugāyir-i nizâm ve hilâf-ı fermân-ı âlî hareketini ikrâr u i‘tirâf etmeğin sâire mûceb-i ibret için mezbûr el-Hâc Hasan Boğazkesen Kal‘ası’nda izzetlü yeniçeri ağası ma‘rifetiyle te’dîb olunmak bâbında emr ü fermân hazret-i men-lehü’l-emrindir.<br><br>Fî 21 Muharrem sene [11]80.</p>          <br><a title="Önceki sayfa" style="text-decoration:none" href="./ayrmetin.php?idno=29463"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29465"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b199"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o604"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>