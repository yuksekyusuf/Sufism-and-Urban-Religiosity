﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 188<br>Hüküm no: 186<br>Orijinal metin no: [30-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Memurların cemaatle kıldıkları namazdan sonra devlet ve milletin selameti için dua etmeleri ve ulema kılıklı kişilerin kendilerine yakışmayacak yerlerde bulunmamaları</b><br><br>İstanbul Kādılığı’na<br><br>Velî-ni‘met-i bî-minnetimiz pâdişâh-ı deyyân-şi‘âr efendimiz hazretlerinin kātıbe-i efkâr-ı hayret-disâr-ı mülûkâneleri Devlet-i aliyyelerinin sa‘âdet ve selâmeti kazıyyesi olup bu bâbda esbâb-ı zâhireye mürâca‘at elzem olduğu gibi câlib-i muvaffakıyet ve nusret-i gaybe-i İlâhiye olacak vesâil-i mukaviyeye tevessül dahi ehem olmasına ve bu cümleden olarak kâffe-i Müslimîn ve be-tahsîs me’mûrîn-i saltanat-ı seniyyenin emr-i ta‘bede salâbet ve ikdâmları mültezem-i âlî bulunmasına binâen sâir gûne istimdâdât-ı mukavviyeye teşebbüs sırasında devâir-i resmiyece dahi vakt-i salât duhûlünde me’mûrîn cemâ‘ate hazır olarak akīb-ı salâtda muvaffakıyyât-ı seniyye-i hazret-i pâdişâhî ve selâmet-i âmme için dergâh-ı Hüdâ-yı bî-enbâza arz-ı muhabbet ve niyâz olunması ziyy-i ulemâda bulunan dâ‘iyân ve ketebe vesâirenin kahvehânelerde ve mazınna-i töhmet olan mahallerde oturmamak ve husûsan sıfât-ı ilmiyelerine yakışmayacak [31] hâlât ve ta‘biyât ile iştigāl etmemek üzere îcâb edenlere tenbîhât-ı ekîde icrâsıyla mütecâsirlerinin kaviyyen men‘ ve zecri muktezâ-yı emr ü fermân-ı kerâmet-nişân-ı cenâb-ı hilâfet-penâhîden bulunmuş ve şıkk-ı ahîr hakkında Zabtiye Nezâret-i behiyesine de teblîgāt-ı lâzıme icrâ kılınmış idiğinden dâire-i aliyyelerinde dahi ol vechile îfâ-yı farîzaya devam ve muvâzabet ve lâzım gelenlere tenbîhât-ı şedîde icrâsına mübâderet buyurulması siyâkında tezkire-i senâverî terkīm kılındı.<br><br>Fî 9 Muharrem sene [1]297 ve fî 11 Kânûn-ı evvel sene [1]295.</p>          <br><a title="Önceki sayfa" style="text-decoration:none" href="./ayrmetin.php?idno=36110"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36112"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b188"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o563"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>