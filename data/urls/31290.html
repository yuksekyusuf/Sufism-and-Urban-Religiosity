﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 459<br>Hüküm no: 536<br>Orijinal metin no: [79a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Hacı Hüseyin’den vârislerine intikal eden nısf hisse çörekçi dükkânı gediğinin diğer yarısının Seyyid Mehmed Usta b. Halil’e ait olduğu</b><br><br>Çörekçi gediği muhâyâsı<br><br>Ma‘rûz<br><br>İstanbul’da Hocapaşa’da çörekçi iken bundan akdem fevt olan el-Hâc Hüseyin’in verâseti zevcesi Hatice bt. Abdullah nâm hatun ile sulbiye-i kebîre kızı Emine Hatun’a ve li-ebeveyn kız karındaşı olup vilâyet-i Anadoluda sâkine Döndü nâm hatuna inhisârı tahakkukundan sonra zevce-i mezbûre Hatice Hatun’un vekîl-i müsecceli ve gāibe-i mezbûrenin hissesini zabt ve hıfz ve idâreye vasî ve kayyım ta‘yîn olunan el-Hâc Hâfız Mehmed b. Ahmed ile zâtı mu‘arrefe mezbûre Emine Hatun meclis-i şer‘-i münîrde çörekçi esnâfından es-Seyyid Mehmed Usta b. Halil muvâcehesinde mârru’z--zikr Hocapaşa’da tulumba dibinde kâin bir bâb çörekçi fırını derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûmenin nısf-ı şâyi‘i mezbûr es-Seyyid Mehmed Usta’nın ve nısf-ı şâyi‘-i âharı mûrisimiz babam müteveffâ-i mezbûrun ile’l-vefât yedinde mülkü ve ba‘de vefâtihi sekiz sehm i‘tibârıyla bir sehmi zevcesi üvey vâlidem müvekkile-i mezbûre Hatice Hatun’a ve dört sehmi bana ve bâkī üç sehmi kız karındaşı ammem gāibe-i merkūme Döndü Hatun’a mevrûs ve müntakil olup lâkin fırın-ı mezkûrda mezbûr es-Seyyid Mehmed Usta sâkin ve âlât-ı lâzıme-i merkūmeyi müstakillen isti‘mâl edip ve âlât-ı mezkûre kābil-i kısmet olmamağla ber-vech-i âtî beynimizde muhâyât zabt ve istediğimiz kimesneyi fırın-ı mezkûrda iskâna mümâna‘at etmemek üzere merkūm es-Seyyid Mehmed Usta’ya tenbîh olunmak matlûbumuzdur deyü da‘vâ ol dahi ber-vech-i muharrer ikrâr u i‘tirâf ve ibtidâ beynlerinde ihtilaf etmeleriyle tatyîb-i kulûb-ı tarefeyn için beynlerinde kur‘a olundukda fırın-ı mezkûrda evvel oturmak mezbûr es-Seyyid Mehmed Usta ismine zuhûr etmekle işbu târih-i i‘lâm senesi şehr-i Ramazani’l-mübâreki gurresinden bir sene-i kâmile merkūm Mehmed Usta sâkin olup senesi tamamında çıkıp verese-i mezbûre diledikleri ustayı iskân etmek üzere tarefeyn terâzi ve ittifâk edip ve bu vechile kat‘-ı münâza‘a eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî-gurre-i min-Ramazan sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31289"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31291"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b459"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o584"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>