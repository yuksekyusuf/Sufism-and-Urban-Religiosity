﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 222<br>Hüküm no: 285<br>Orijinal metin no: [31b-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>El-Hâc İlyas Kaftanî mescidi evkâfı’na ait paranın işletilmesine izin verildiği</b><br><br>Mahmiye-i Kostantıniyye’de vâki‘ merhûm el-Hâc İlyas Kaftânî mescidi evkāfı’na hâlâ mütevellî olan işbu râfi‘ü’l-kitâb fahrü’l-akrân Çâker Çavuş b. Abdullah meclis-i şer‘-i şerîf-i şâmihü’l-imâdda, takrîr-i kelâm ve ta‘bîr ani’l-merâm edip, vakf-ı mezbûrun hâlâ seksen iki bin beş yüz elli akçesi mevcûd olup ve vezâifi her bir senede on bir bin kırk akçe olup, meblağ-ı mezbûrun onu on bir hesâbı üzre istirbâh olunmağla, rub‘u vezâif-i mezbûreye kifâyet eylemez, mescid-i mesfûr mahallesi ahâlîsinden istihbâr olunup, onu on bir buçuk hesâbı üzre istirbâh olunmağa kıbel-i şer‘-i şerîfden izin taleb ederim dedikde, gıbbe’l-istihbâr mahalle-i mezbûreden Muharrem Efendi b. Musa ve Abdullah Bey b. Şemseddin ve Abdi b. Himmet ve Şükrullah Efendi b. Kasım nâm kimesneler ve cemm-i gafîr ve cem‘-i müşîr meclis-i şer‘a li ecli’l-ihbâr hâzırûn olup, fi’l-vâki‘ nukūd-ı mezbûrenin onu on bir hesâbı üzre beher sene hâsıl olan rub‘u vezâifine kifâyet eylemez deyû ihbâr eylediklerinde, minvâl-i meşrûh üzre meblağ-ı mezbûr onu on bir buçuk hesâbı üzre istirbâh olunmağa izin verilip, mâ vaka‘a ketb olundu. Fi’l-yevmi’s-sânî min [şehri] Cemâziyelevvel sene seb‘a ve ışrîn ve elf.<br><br><br>Şuhûdü’l-hâl: Alâaddin Efendi b. Hamza el-imâm, İbrahim b. Receb, Mustafa serbölük, Hasan Çelebi b. Ahmed, Osman b. Mustafa, Murad b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=24389"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24391"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b222"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o565"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>