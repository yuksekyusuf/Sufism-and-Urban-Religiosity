﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 302<br>Hüküm no: 335<br>Orijinal metin no: [47a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâni Salih Efendi b. Ahmed’in, Mehmed Emin b. Receb’den satın aldığı Şirin isimli Arap cariyenin illetli olması sebebiyle iâdesine karar verildiği</b><br><br>Mecnûne Arab câriye geriye red<br><br>Ma‘rûz<br><br>Sâhib-i arzuhâl Sâni Salih Efendi b. el-Hâc Ahmed meclis-i şer‘-i enverde esirci tâifesinden derûn-ı arzuhâlde mezkûrü’l-ism Mehmed Emin b. Receb muvâcehesinde sene-i sâbıkā Şa‘bân-ı şerîfi evâhirinde merkūm Mehmed Emin’den cemî‘-i uyûbdan sâlime olmak üzere üç yüz doksan guruş semen-i makbûza iştirâ ve kabz eylediğim işbu hâzıra bi’l-meclis zenciyetü’l-asl Şirin nâm câriye cünûn-ı mutbıka ile mecnûn olduğuna vâkıf olduğum anda câriye-i mezbûreyi işbu hâzır bi’l-meclis el-Hâc İbrahim Ağa’ya emâneten teslîm edip illet-i mezbûre câriye-i mezbûrede şirâ târihinden mukaddem mevcûd ve kadîm ve inde’t-tüccâr noksan-ı semen icâb eder uyûbdan olmağla redd-i mebî‘ ve istirdâd-ı semen murâdımdır deyü teveccüh-i husûmet bulunduktan sonra da‘vâ ettikde merkūm Mehmed Emin-cevâbında ber-minvâl-i meşrûh câriye-i mezkûreyi bey‘ ve semeni olan meblağ-ı mezbûr üç yüz doksan guruşu kabzını ikrâr lâkin câriye-i mezbûrenin cünûnu kadîm olduğunu inkâr etmeğin bu makūle uyûbu bâ-fermân-ı âlî teşhîsine memûr huzzâk-ı etibbâ-i hâssadan Salih Efendi ve İbrahim Efendilere irâe olundukda onlar dahi ba‘de im‘âni’n-nazar meclis-i şer‘a gelip câriye-i mezbûrenin cünûnu kadîm ve şirâ târihinden mukaddem câriye-i mezbûrede mevcûd olduğunu alâ-tarîkı’ş-şehâde bi’l-muvâcehe haber vermeleriyle merkūm Sâni Salih Efendi câriye-i mezbûreyi kabûle delâlet eder kavlen ve fi‘len kendiden nesne sâdır olmadığına bi’l-muvâcehe gıbbe’t-tahlîfü’ş-şer‘î mûcebiyle câriye-i mezbûreyi merkūm Sâni Salih Efendi’den ahz-birle semeni olan meblağ-ı mezbûr üç yüz doksan guruşu müdde‘î-i merkūm Sâni Salih Efendi’ye red ve teslîme merkūm Esirci Mehmed Emin’e tenbîh olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-11 S sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31088"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31090"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b302"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o616"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>