﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 455<br>Hüküm no: 348<br>Orijinal metin no: [109a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa b. Ali’nin Abdüsselam Efendi’den cebren aldığı parayı ödemesi</b><br><br>Mahmiye-i İstanbul’da Sultân Selim Câmi‘-i şerîfi kurbünde Cebecibaşı mahallesinde Şâkir Abdüsselam Efendi b. Nasuh meclis-i şer‘-i şerîf-i enverde sâbıkā Erzurum vâlîsi olan Gürcü Mehmed Paşa’nın kethudâsı olan es-Seyyid Mustafa Ağa b. Ali mahzarında üzerine da‘vâ ve takrîr-i kelâm edip ben bin yüz altı senesinde eyâlet-i mezbûrede Erzincan kazâsında nâibü’ş-şer‘ bulunmağla paşa-yı mûmâ-ileyhin mezbûr es-Seyyid Mustafa Ağa kethudâsı olmağın kazâ-i mezbûra geldiklerinde kazâ-i mezbûrede müfti olan İsmail Efendi’yi erâzil ve eşkıyâ katleylemişler deyü beni zulmen ahz ve habs ve bi-gayr-ı hakkın beş yüz altmış guruşumu ahz u gasb ve kendi mesârifine sarfla istihlâk eylemeğin suâl olunup meblağ-ı mezbûrun bi-tarîkı’d-damân alıverilmesi matlûbumdur dedikde gıbbe’s-suâl ve’l-inkâr mezbûr Abdüsselam Efendi’den ber-vech-i muharrer müdde‘âsına mübeyyene beyyine taleb olundukda udûl-i ahrâr-ı ricâl-i Müslimînden olup kazâ-i mezbûr ahâlîsinden İvaz Çelebi b. Mehmed ve Ali Çelebi b. Mehmed nâm kimesneler li-ecli’ş-şehâde meclis-i şer‘de hâzırân olup istişhâd olunduklarında fi’l-hakīka târih-i mezbûrda mezbûr es-Seyyid Mustafa Ağa paşa-yı mûmâ-ileyhin kethudâsı olmağla kazâ-i mezbûra geldiklerinde mezbûr Abdüsselam Efendi’yi ber-vech-i muharrer zulmen ahz ve habs ve bi-gayr-ı hakkın bizim huzûrumuzda beş yüz altmış guruşunu ahz u gasb ve kendi mesârifine sarfla istihlâk etmişdir deyü herbiri edâ-yı şehâdet şer‘iye etdiklerinde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm meblağ-ı mezbûr beş yüz altmış guruşu mezbûr Abdüsselam Efendi’ye def‘ ve teslîme mezbûr es-Seyyid Mustafa Ağa’ya tenbîh birle mâ hüve’l-vaka‘a bi’t-taleb ketb u tahrîr olundu.<br><br>Fi’l-yevmi’s-sâmin min-Zilka‘deti’ş-şerîfe li-sene seb‘a ve mie ve elf.<br><br>Şuhûdü’l-hâl: İbrahim Çelebi b. el-Hâc Ahmed, Mehmed Çelebi b. İdris, Mustafa Çelebi b. Şaban, Ahmed b. Ahmed, Ali b. Bali, Receb b. Süleyman ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=28763"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28765"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b455"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o807"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>