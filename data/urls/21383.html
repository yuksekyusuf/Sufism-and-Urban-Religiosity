﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 483<br>Hüküm no: 319<br>Orijinal metin no: [77a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhume Fatma bt. Abdullah’tan beytülmala intikal eden ev hisselerinin kocası Mustafa Bey’e satıldığı</b><br><br>Mahmiye-i Galataˈya tâbi‘ kasaba-i Kasımpaşaˈda el-Hâc Hüsrev mahallesinde sâkine iken bundan akdem müteveffât olan Fatma bt. Abdullah nâm hatunun zevc-i metrûku Mustafa Bey b. Hüsam nâm kimesneden gayrı zâhirde vâris-i ma‘rûfu olmamağla muhallefâtının nısfı mezbûr Mustafaˈya ve nısf-ı âharı cânib-i beytü’l-mâle â’id olduğu şer‘an zâhir ve mütehakkık oldukdan sonra işbu bâ‘isüˈl-kitâb mezbûr Mustafa meclis-i hatîr-i lâzımüˈt-tevkīrde muhallefât-ı müteveffât-ı mezbûreden olmak zu‘mıyla menzil-i âtiˈz-zikre vâzi‘uˈl-yed olan biˈl-fi‘il mahmiye-i mezbûrede ve tevâbi‘inde emîn-i beytü’l-mâl olan Mehmed Ağa mahzarında üzerine da‘vâ ve takrîr-i kelâm edip müteveffât-ı mezbûre hâl-i hayatında ve kemâl-i akl u sıhhatinde emlâkinden mahalle-i mezbûrede vâki‘ bir tarafından Ahmed Çelebi mülkü ve bir tarafından ba‘zan Gevher Hatun mülkü ve ba‘zan Halil mülkleri ve bir tarafından Fatma Hatun mülkü ve bir tarafındantarîk-i âm ile mahdûd bir bâb fevkānî oda ve dehliz ve zokak kapısını müştemil mülk menzilini bana hîbe-i sahîha ile hîbe ve teslîm eylediğinden mâ‘adâ zimmetimde mütekarrir bin akçe mehr-i müeccelinden dahi yedi yüz akçesini kezâlik bana hîbe-i sahîha ile eylediğinden ben dahi meclis-i hîbede ittihâb ve kabz kabûl edip mülk-i mevhûbum olmuş iken mezbûr Mehmed Ağa bi-gayr-ı hakk-ı şer‘î vaz‘-ı yed eder suâl olunsun dedikde gıbbeˈs-suâl veˈl-inkâr merkūm Mustafaˈdan takrîrine muvâfık beyyine taleb olundukda udûlden es-Seyyid Mehmed Efendi b. Derviş ve Hüseyin Çelebi b. Mehmed el-müezzin ve Mehmed b. Mahmud nâm kimesneler li-ecliˈş-şehâde hâzırûn biˈl-meclis olup isreˈl-istişhâd fiˈl-vâki‘ müteveffât-ı mezbûre sıhhati hâlinde mülkünde olan menzil-i mahdûd-ı mezkûru ve mehr-i merkūmdan yedi yüz akçeyi bizim huzûrumuzda zevci müdde‘î-i merkūma hîbe ve teslîm edip ol dahi meclis-i hîbede ittihâb-ı şer‘î eylediklerinde ba‘de ri‘âyet-i şerâ’yitiˈl-kabûl şehâdetleri makbûle olmağın mûcebiyle emîn-i mezbûrun menzil-i merkūmundan kasr-ı yedine tenbîh olunup mâ vaka‘a biˈt-taleb ketb olundu.<br><br>Fiˈl-yevmiˈl-âşir min-Ramazaniˈl-mübârek li-sene erba‘a ve semânîn ve elf.<br><br>Şuhûdüˈl-hâl: Muslı Bey b. Ramazan, Ahmed Çelebi b. Mustafa, Ramazan b. Abdullah, Mehmed b. Murteza, Osman b. Receb, Seyfullah Çavuş b. Müstecâb</p>          <br><a title="Önceki sayfa" style="text-decoration:none" href="./ayrmetin.php?idno=21382"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21384"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b483"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o951"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>