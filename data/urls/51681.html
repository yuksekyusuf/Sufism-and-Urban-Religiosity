﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 415<br>Hüküm no: 751<br>Orijinal metin no: [72a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Güvendik b. Ali’nin, ölen Kasım’a olan borcunu Kasım’ın oğlu İbrahim b. Abdullah’a verdiği ve kardeşler arasındaki hisse anlaşmazlığı</b><br><br>Güvendik b. Ali mahfil-i kazâya el-Hâc İbrahim b. Abdullah nâm kimesneyi ihzâr ve mahzarında takrîr-i kelâm edip bundan akdem vefât eden mahrûse-i Tokat sâkinlerinden Kasım nâm kimesnenin bende dört yüz guruşu olup vefât ettikde oğlu Mehmed Çavuş ve İbrahim Çelebi mezbûru vekîl edip mezbûr İbrahim dahi dört yüz guruş bi’t-tamâm alıp kabz eyledikden sonra müteveffâ-yı mezbûrun kızı Hatice’nin zevci Eymir Çavuş zikr olunan dört yüz guruşdan zevcem Hatice’ye yüz kırk iki guruş hisse âid olur hissesini fuzûlî teslîm etmişsin deyu benden cebren hilâf-ı şer‘-i şerîf aldı ben dahi mezbûr el-Hâc İbrahim’den taleb ederim dedikde gıbbe’s-suâl mezbûr el-Hâc İbrahim cevâb verip bundan akdem mezbûr Güvendik, Amasya kadısı huzûrunda meblağ-ı merkūm yüz kırk iki guruşu müteveffâ-yı mezbûrun oğlu Mehmed Çavuş mahzarında benden taleb eyledikde mezbûr Mehmed Çavuş dört yüz guruşu mezbûr el-Hâc İbrahim’den bi’t-tamâm alıp kabz edip babamızın ba‘zı düyûn-ı müsbite ve harc-ı ma‘kūlüne sarf eyledik cümle verese bir yere gelelim lâzım gelirse kız karındaşı Hatice’ye yüz kırk iki guruşu edâ edelim deyu mu‘terif olup yedine hüccet-i şer‘iyye verilmişdir dedikde gıbbe’l-inkâr dergâh-ı sikātdan Dergâh-ı âlî bevvâblarından olup Harameyn-i Şerîfeyn kâtibi olan Perviz Bey b. Abdullah ve merhûm ve magfûrun-leh Sultân Bayezid Hân aleyhi’r-rahmetü ve’r-rıdvân hazretlerinin evkāfında câbi olan Mustafa’nın el-bevvâbü’s-sultânî mahfil-i kazâya hâzırân olup fi’l-hakīka müteveffâ-yı merkūmun oğlu Mehmed Çavuş Amasya kadısı huzûrunda dört yüz guruşu mezbûr el-Hâc İbrahim yedinden alıp kabz edip babamızın ba‘zı düyûn-ı müsbite ve sâir harc-ı ma‘kūlüne sarf eyledik cümle verese bir yere gelelim lâzım gelirse yüz kırk iki guruşu edâ edelim dedi eğer mezbûr Mehmed Çavuş meblağ-ı mezbûr yüz kırk iki guruşu merkūm Güvendik vermezse biz kendi yanımızdan edâ edelim dediklerinden sonra mezbûr el-Hâc İbrahim dahi fi’l-hakīka merkūm Güvendik yüz kırk iki guruş merkūm Mehmed Çavuş’dan taleb eylesin vermezse ben edâ edeyim dediği bi’t-taleb tahrîr olunup yed-i tâlibe vaz‘ ve def’ olundu ki müzekkir-i mâ-cerâ ola. Fi’t-târihi’l-mezbûr.<br><br><br>Şuhûdü’l-hâl: Mustafa Çavuş Mirmîrân, Hasan b. Sâdık, Mehmed b. Behrâm, Osman b. Abdullah ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=51680"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51682"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b415"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o733"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>