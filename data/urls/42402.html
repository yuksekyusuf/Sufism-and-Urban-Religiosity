﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 259<br>Hüküm no: 296<br>Orijinal metin no: [57a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Borcunu ödemesi hususunda Bahçıvan Zenbil’e tenbihte bulunulması</b><br><br>Ma‘rûz,<br><br>Sâhib-i arzuhâl el-Hâc Abdülgani Ağa b. el-Hâc Ali mahfil-i şer‘iyyâtda derûn-ı arzuhâlde mezkûrü’l-ism Bahçıvan Zenbil v. Sava zimmî muvâcehesinde işbu bin yüz yetmiş bir senesi Recebi’nde mesfûr Zenbil zimmîye vilâyeti olan Niğde’de malımdan yüz altı guruş ikrâz ve teslîm, ol dahi yedimden iktirâz ve kabz ve kendi masârıfına sarfla istihlâk etmeğin meblağ-ı mezkûru mersûm Zenbil zimmîden hâlâ taleb ederim deyü da‘vâ ve mesfûr Zenbil zimmî cevâbında meblağ-ı mezkûr yüz altı guruşu müdde‘î-i mezbûr yedinden ahzını ikrâr, lâkin mezbûr el-Hâc Abdülgani Ağa zimmetinde cihet-i karzdan hakkım olup şehr-i sâbık Şevvâli’l-mükerrem evâhirinde bâ-i‘lâm-ı şer‘î hükm-i hâkimü’ş-şer‘le ahzeylediğim iki yüz guruşdan mâ‘adâ yüz altı guruş dahi cihet-i mezkûreden hakkım olmağla mezbûr el-Hâc Abdülgani Ağa meblağ-ı mezkûr yüz altı guruşu ol mikdâr guruş deyn-i mezkûrunu edâ için verip ben dahi ahzetmiş idim deyü ba‘de’d-def‘ ve’l-inkâr dâfi‘-i mersûm Zenbil zimmî ber-minvâl-i muharrer def‘ini beyân için bi’d-defa‘ât ba‘de’l-istimhâl ve’l-imhâl bir vechile ikāmet-i beyyineye kādir olmayıp izhâr-ı acz ve talebiyle mezbûr el-hâc Abdülgani Ağa’ya vech-i şer‘î üzere yemîn verilmeğin mesfûr Zenbil zimmî def‘-i mezkûruyla bilâ-beyyine-i âdile bî-vech mu‘ârazadan ba‘de’l-men‘ ikrârı mûcebince lâzım gelen meblağ-ı mezkûr yüz altı guruşu mezbûr el-Hâc Abdülgani Ağa’ya edâ ve teslîme mesfûr Zenbil zimmîye tenbîh olunduğu huzûr-ı âlîlerine i‘lâm olundu.<br><br>Fî 5 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42401"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42403"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b259"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o559"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>