﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 261<br>Hüküm no: 290<br>Orijinal metin no: [57a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Nergis’in varislerinin alacak davalarında anlaşma sağlanması</b><br><br>Mısr-ı Kāhire’den gelirken esnâ-i tarîkde hâlike olan Nergis bt. Agob nâm Ermeniyenin verâseti anası Tensuh’un li-ebeveyn er karındaşı Hopik’in oğlu Mardıros’un sulbî kebîr oğlu Bogos’a ve sulbiye kebîre kızı Meyrem’e münhasıra olduğu şer‘an zâhir ve müte‘ayyin oldukdan sonra mezbûrân Bogos ve Meyrem meclis-i şer‘-i hatîr-ı lâzımü’t-tevkīrde işbu bâ‘isü’s-sifr Marat v. Haçador nâm Ermeni muvâcehesinde herbiri ikrâr ve takrîr-i kelâm edip mezbûr Marat mûrisemiz merkūme Nergis’in hayâtında hizmetinde olmağla terekesinden bir kantar hınnasını ve üç Mısır alacasını bi-gayr-ı hakkın ahz u kabz etmekle hâlâ biz dahi eşyâ-i mezkûreyi bundan akdem mezbûr Marat’dan taleb ve da‘vâ eylediğimizde beynimize muslihûn tavassut edip husûs-ı mezbûra müte‘allıka da‘vâdan mezbûr Marat ile dört yüz akçe üzerine inşâ-i akd-i sulh etdiklerinde biz dahi sulh-ı mezbûru kabûl ve bedel-i sulh olan meblağ-ı mezbûr dört yüz akçeyi merkūm Marat yedinden tamâmen ahz u kabz edip husûs-ı mezbûra müte‘allıka da‘vâdan mezbûr Marat’ın zimmetini ibrâ-i âmm-ı kâtı‘u’n-nizâ‘ ile ibrâ ve iskāt eyledik dediklerinde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 15 min-Şa‘bâni’l-mu‘azzam sene 1081.<br><br>Şuhûdü’l-hâl: Mehmed Bey b. Abdullah, Abdi Çelebi b. Hüseyin, Şükrullah Bey b. Mustafa, Hüseyin Çelebi b. Ebubekir ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=2607"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2609"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b261"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o567"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>