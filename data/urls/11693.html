﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 419<br>Hüküm no: 362<br>Orijinal metin no: [118a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Galata Cami-i kebir mahallesinde kiracısı olduğu vakıf evi tamir eden Hacı Mansur’un yaptığı masrafın tesbiti</b><br><br>Haremeyn-i Muhteremeyn Evkāf-ı şerîfelerinden olup mahrûse-i Galata dâhilinde Câmi‘-i kebîr mahallesinde vâki‘ inde’l-ahâlî ve’l-cîrân ma‘lûmü’l-hudûd olan menzili on iki bin akçe icâre-i mu‘accele ve her yevm ikişer akçe ücret-i müeccele ile mutasarrıf olan reisler zümresinden fahrü’l-emâsil el-Hâc Mansur b. el-Hâc Abdullah el-ma‘rûf bi-Asabî nâm kimesne meclis-i şer‘-i şerîfe hâzır olup takrîr-i kelâm ve ta‘bîr ani’l-merâm kılıp bundan akdem menzil-i mezbûr harâba müşrif olup münhedim olmak üzere iken icâre-i mu‘accele ve ücret-i müeccele ile îcâr olundukda hîn-i îcârda evkāf-ı mezbûreye mütevellî olan ebnâ-i sipâhiyândan fahrü’l-emâsil ve’l-akrân Ali Bey b. Mehmed nâm cündî menzil-i mezbûrda müceddeden binâsı lâzım olacak mevâzi‘i tecdîd ve meremmâtı lâzım olacak mevâzi‘i meremmete icâre-i mu‘acceleme mahsûb olmak üzere mâlım ile binâ ve meremmet etmesine bana izin ve yedime temessük verip ben dahi minvâl-i meşrûh üzere müceddeden binâ ihdâsına ve meremmete me’zûn olduğum hasebi ile menzil-i mezbûru mâlım ile imâret ve meremmet eyledim kıbel-i şer‘-i şerîfden üzerine varılıp ne mikdâr akçe harc u sarf olunduğu tahmîn ve tahammülü görülmek matlûbumdur dedikde savb-ı şer‘-i şerîfden zümre-i müderrisînden Mevlânâ Ca‘fer Efendi ve Hâssâ mi‘mârlardan Üstâd Hasan b. Hüseyin irsâl olunup zeyl-i kitâbda mastûretü’l-esâmî olan Müslimîn ile mahall-i mezbûrun üzerine varıp müceddeden ihdâs olunan ebniyeyi her birini ale’l-infirâd takvîm ve meremmâtı dahi tahmîn ve masrafını ta‘yîn ettiklerinde mecmû‘u doksan yedi bin iki yüz elli dört akçe edip ihdâs olunan ebniye ve meremmâtının meblağ-ı merkūme tahammülü vardır deyu meblağ-ı mezbûr masrafında ittifâk ettiklerinde mevlânâ-yı mezbûr vâki‘ hâli mahallinde tahrîr edip ba‘de meclis-i şer‘-i şerîfe gelip ihbâr edicek meblağ-ı merkūm doksan yedi bin iki yüz elli dört akçe mezkûr el-Hâc Mansur’un icâre-i mu‘accelesine mahsûb olmak üzere işbu hurûf ber-sebîl-i temessük ketb ve yed-i tâlibine def‘ olundu.<br><br>Tahrîren fî-evâhiri Cumâdelûlâ li-sene selâse ve selâsîn ve elf.<br><br>Şühûdü’l-hâl: el-Hâc Habib Reis b. Osman er-râcil, el-Hâc Selim b. Beyce, el-Hâc Mustafa b. Abdullah, Mustafa Efendi b. Mehmed el-imâm, Ahmed Efendi b. Muharrem, Receb Halîfe b. Mehmed el-müezzin, Üstâd İbrahim b. Ali en-neccâr, Mehmed Reis b. İbrahim, Mehmed Çelebi b. Mahmud, Mehmed Reis b. Şaban, Mehmed Çelebi b. ( ) er-reis.</p>          <br><a title="Önceki sayfa" style="text-decoration:none" href="./ayrmetin.php?idno=11692"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11694"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b419"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o709"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>