﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 280<br>Hüküm no: 236<br>Orijinal metin no: [67b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer Ağa’nın, değirmen davasından men olunması</b><br><br>Ma‘rûz.<br><br>Vilâyet-i Anadolu’da İznikmid kazâsına tâbi‘ Değirmendere karyesi ahâlîsinden sâhib-i arzuhâl es-Seyyid Ömer Ağa b. el-müteveffâ es-Seyyid Osman Ağa Salı günü huzûr-ı hazret-i fetvâ-penâhîde ma‘kūd meclis-i şer‘-i münîrde li-ebeveyn kız karındaşı mu‘arrefetü’z-zât Şerife Hadice Hatun hâzıra olduğu hâlde mezbûr es-Seyyid Ömer Ağa’nın li-ebeveyn ammi olup karye-i merkūmede sâkin iken bundan akdem vefât eden Hüseyin Bey’in verâseti zevce-i menkûha-i metrûkesi Âişe Hatun bt. Ömer ile sulbî kebîr oğulları es-Seyyid Mehmed Bey ve es-Seyyid Mehmed Hayrullah Bey’e ba‘de’l-inhisâr verese-i merkūmeden kendi nefsinden asıl ve li-ebeveyn er karındaşı mezbûr es-Seyyid Mehmed Hayrullah Bey ve zevce-i mezbûre Âişe Hatun taraflarından husûs-ı âti’l-beyânda vekîl-i sâbitü’l-vekâleleri derûn-ı arzuhâlde mezkûrü’l-ism mezbûr Mehmed Bey muvâcehesinde karye-i merkūme hâricinde Kazıklı karyesinde vâki‘ iki göz bir bâb âsiyâbın yedi sehm i‘tibârıyla iki sehm hissesi Midyevî? Ömer Ağa ve Salim Ağa nâm kimesnelerden şirâen bâ-hüccet-i şer‘iyye ve bir sehm hissesi dahi pederim müteveffâ-yı merkūm es-Seyyid Osman Ağa’dan mevrûs ve kız karındaşım hâzıra-i mezbûreden müşterâ cem‘an üç hisse-i şâyi‘a benim yedimde mülküm iken asîl ve müvekkilân-ı merkūmûn es-Seyyid Mehmed Bey ve es-Seyyid Mehmed Hayrullah Bey ve Âişe Hatun’dan her biri değirmen-i mezkûrda mûrisleri müteveffâ-yı merkūmdan mevrûs hisse-i ma‘lûmeleriyle ma‘an benim ber-vech-i muharrer üç sehm hisse-i şâyi‘amı dahi fuzûlî zabt ve vaz‘-ı yed etmeleriyle suâl olunup hisse-i mezkûreden keff-i yed birle mahâllinde bana teslîme asıl ve müvekkilân-ı merkūmûna tenbîh olunmak matlûbumdur deyü da‘vâ etdikde ol dahi cevâbında değirmen-i mezkûre müvekkilân-ı mezbûrân ile ma‘an vaz‘-ı yedini ikrâr, lâkin işbu yedimde olup bin iki yüz kırk yedi senesi Ramazan-ı mübâreki’nin dokuzuncu günü târîhiyle müverrah ve ol târîhde Rumeli Kazaskeri bulunan merhûm Halil Hamid Paşazâde Mehmed Ârif Beyefendi’nin işbu bir kıt‘a i‘lâmı nâtık olduğu üzere babam ve mûrisim müteveffâ-yı merkūm es-Seyyid Hüseyin Bey karye-i merkūme civârında Yeniköy toprağında vâki‘ herbiri ma‘lûmü’l-hudûd ve’l-kıt‘a tarla ve çayır ve orman ve mağazadan mutasarrıf olduğu nısf hisse-i şâyi‘alarıyla değirmen-i mezkûru senden da‘vâ eylediğimde sen dahi sâlifü’l-beyân tarla ve çayır ve orman ve mağazanın nısf hisselerini babam ve mûrisimiz müteveffâ-yı mezkûr tasarrufunda ve değirmen-i mezkûr dahi müstakıllen yedinde mülküm olup senin kat‘an alâka ve medhalin olmadığını tâyi‘an ve kat‘iyyen ikrâr ü i‘tirâf ve ba‘de’l-yevm zikr olunan tarla ve çayır ve orman ve mağazanın nısf hisse-i şâyi‘alarıyla zikr olunan değirmen aslâ ve kat‘â müdâhale ve ta‘arruz etmemek üzere ta‘ahhüd etmiş idin deyü bir kıt‘a i‘lâm-ı şer‘î ibrâzıyla bi’l-asâle ve bi’l-vekâle eylediği def‘ini ve mazmûn-ı i‘lâm-ı mezkûru merkūm es-Seyyid Ömer Ağa bi-tamâmihî ikrâr ve tasdîk edip, lâkin târîh-i mezkûrda husûs-ı mezkûra mübâşir ta‘yîn olunan gāib ani’l-meclis ismi ma‘lûmum olmayan bir kimesne bana ikrâh etmekle öyle olucak benim ikrâr-ı meşrûhum mükrehen olmuşdur deyü eylediği ikrâh da‘vâsı şer‘an mu‘teber olmamağla mûcebince mezbûr es-Seyyid Ömer Ağa da‘vâ-yı mezkûresiyle asil ve müvekkilân-ı mezbûrdan bî-vech-i şer‘î mu‘ârazadan ba‘de’l-men‘ değirmen-i mezkûru asil ve müvekkilân-ı merkūmûnun ke’l-evvel zabt ve tasarrufları iktizâ eylediği huzûr-ı [âlîlerine i‘lâm olundu].<br><br>Fî 15 Ca sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1138"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1140"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b280"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o301"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>