﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 313<br>Hüküm no: 457<br>Orijinal metin no: [61a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saraç Halil Efendi’nin Kasap Mehmed Emin’e olan borcunu taksitler halinde ödemesi</b><br><br>278 guruş müeccelen edâya tenbîh<br><br>Ma‘rûz<br><br>Kasab es-Seyyid el-Hâc Mehmed Emin b. İbrahim nâm kimesne İstanbul Bâb Mahkemesi’nde meclis-i şer‘-i münîrde Sarrâc Halil Efendi b. Ali nâm kimesne muvâcehesinde mezbûr Halil Efendi zimmetinde bundan akdem mâlımdan ve yedimden iştirâ ve kabz eylediği ma‘lûmü’l-vezn ve’l-fiyat lahm-ı ganem semeninden ba‘de külli’l-hesâb gayr-ı ez-teslîmât sahhu’l-bâkī bâ-temessük iki yüz yetmiş sekiz guruş alacak hakkım olmağla meblağ-ı mezkûru merkūm Halil Efendi’den hâlâ taleb ederim deyü da‘vâ ettikde ol dahi cevâbında ikrâr lâkin deynim olan meblağ-ı mezkûr iki yüz yetmiş sekiz guruşu mezbûr es-Seyyid el-Hâc [Mehmed] Emin işbu sene-i mübâreke Muharremi’l-harâmı gurresinde beher şehr onar guruş verip mecmû‘unu târîh-i mezkûrdan yirmi yedi ay yirmi dört gün tamâmına değin tamâmen kendiye edâ etmek üzere rızâsıyla kabûlüme mukārin ben te’cîl etmişidim deyü müdde‘î-i mezbûrun inkârına mukārin eylediği def‘ini her biri mahallerinde lede’t-tezkiye adl ve makbûlü’ş-şehâde idikleri ihbâr olunan Sarrâc es-Seyyid Hüseyin Ağa b. es-Seyyid el-Hâc İbrahim ve es-Seyyid Derviş Mehmed b. Mustafa nâm kimesneler şehâdetleriyle bi’l-muvâcehe vech-i şer‘î üzere isbât etmeğin mûcebince mezbûr el-Hâc Mehmed Emin meblağ-ı mezkûr iki yüz yetmiş sekiz guruşu hâlen mutâlebeye kādir olmayıp meblağ-ı mezkûr ber-minvâl-i muharrer mezbûr Halil Efendi’den müeccelen tahsîl ve merkūm el-Hâc Mehmed Emin’e teslîm olunmak iktizâ eylediği mübâşirleri Bâb-ı Seraskerî kavaslarından Sivaslı Halil Kavas kulları yediyle huzûr-ı [âlîlerine i‘lâm olundu]<br><br>Fî-gurre-i S sene [12]56</p>          <br><a title="Önceki sayfa" style="text-decoration:none" href="./ayrmetin.php?idno=8267"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8269"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b313"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o410"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>