﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 401<br>Hüküm no: 412<br>Orijinal metin no: [94b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Salih Çelebi b. Mehmed’in evini Abdi Çelebi b. Mehmed’e sattığı</b><br><br>Sâhibü’l-kitâb Abdi Çelebi menzil-i merkūmu sâhib-i evvel Salih Çelebi ile ikāle etmeğle darb olunmuşdur.<br><br><<Mahmiye-i İstanbul’da Dülbendci Hüsam Mahallesi sâkinlerinden Salih Çelebi b. Mehmed nâm kimesne kazâda eniştesi bâ‘isü hâze’l-kitâb Abdi Çelebi b. Mehmed nâm kimesne mahzarında ikrâr ve takrîr-i kelâm edip akd-i âti’z-zikrin sudûruna değin silk-i mülkümde münselik olup mahalle-i mezbûrede vâki‘ bir tarafdan el-Hâc Yusuf mülkü ve bir tarafdan Afîfe Hatun mülkü ve bir tarafdan Meyrem nâm Ermeni menzili <<tahtında kenîfi muhtevî mülk menzilimi bi-cümleti>> ve bir tarafdan tarîk-i âm ile mahdûd fevkānî iki bâb oda ve bir matbah ve kenîf ve tahtında kenîfi muhtevî mülk menzilimi bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî bey‘-i bâtt-ı sahîh-i şer‘î ile beş yüz elli guruşa ve menzil-i mezkûra muttasıl Canfeda Hatun Vakfı’ndan icâreteyn-i ma‘lûmeteyn ile tasarrufumda olan eşcâr-ı müsmire ve gayr-ı müsmireyi muhtevî bahçeyi bâ-ma‘rifet-i mütevellî yüz guruş bedel mukābelesinde mezbûr Abdi Çelebi’ye bey‘ ve temlîk ve teslîm ve ferağ ve tefvîz ol dahi ber-vech-i muharrer iştirâ ve temellük ve tesellüm ve tefevvüz ve kabûl eyledikden sonra semen-i mezbûr ile bedel-i merkūm altı yüz elli guruşu mezbûr Abdi Çelebi yedinden tamamen ahz u kabz eyledim min-ba‘d menzil-i mahdûd-ı mezkûr merkūm Abdi Çelebi’nin mülk-i müşterâsı ve zikrolunan bahçe dâhil-i havza-i tasarrufu olup kat‘â benim alâka ve medhalim kalmadı dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâlis ve’l-ışrîn min-Şa‘bâni’l-mu‘azzam li-sene selâse ve erba‘în ve mi’e ve elf.<br><br>Şuhûdü’l-hâl: İbrahim Çelebi b. Mehmed, Şem‘ Ali Ahmed Bey b. Osman, el-Hâc Ali b. Hüseyin, Mustafa Çelebi b. Mehmed, Mustafa Çelebi b. Yusuf, Mustafa Çelebi b. Abdullah, Ali Beşe b. Abdullah, Mehmed Ağa b. Hasan, Mehmed Çelebi b. Abdullah.>></p>          <br><a title="Önceki sayfa" style="text-decoration:none" href="./ayrmetin.php?idno=5335"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5337"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b401"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o670"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>