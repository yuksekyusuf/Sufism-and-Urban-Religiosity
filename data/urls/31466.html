﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 113<br>Hüküm no: 58<br>Orijinal metin no: [7b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Boyacı Todoraki’nin Çizmeci Foti’de olan alacağını taksitlendirmesi</b><br><br>605 guruş tecîl<br><br>Ma‘ruz,<br><br>Bâ‘isü’l-i‘lâm Boyacı Todoraki v. Mihal zimmî meclis-i şer‘-i enverde Çizmeci Usta Foti v. Ostoyan zimmî muvâcehesinde bin iki yüz yirmi senesi Şevvâli gurresinde mersûm Foti zimmî malımdan ve yedimden karz aldığı beş yüz guruş zimmetinde cihet-i mezbûreden bana deyni olduğunu nâtık târih-i mezbûrda yedime bir kıt‘a temessük dahi vermekle meblağ-ı mezbûr ile hâric-ez temessük kezâlik karzdan alacağım olan yüz guruş ki cem‘an altı yüz beş guruşu mersûm Foti zimmîden taleb ve da‘vâ eylediğimde ol dahi bi-tamamihi ikrâr lâkin hâlen ve def‘aten edâya iktidârı olmamağla meblağ-ı mezkûrun yüz beş guruşunu şehr-i âtî Şevvâli’l-mükerremi’nin üçüncü günü ve mâ‘ada beş yüz guruşu şehr-i âtî gurresinden beher şehr yirmi beşer guruşdan yirmi ay tamamında edâ etmek üzere istimhâl eylediğinde ben dahi rızâmla imhâl ve tecîl edip ve hâzır bi’l-meclis Dikicibaşı Süleyman Ağa dahi meblağ-ı müeccel-i mezkûru bi’l-emr ve’l-kabûl kefîl ve zâmin oldukda kefâletini dahi kabûl etmemle bu vechile kat‘-ı münâza‘a eyledik deyü ikrâr ve tasdîkleri tescîl ve İstanbul Mahkemesi’nden huzûr-ı [âlîlerine i‘lâm olundu].<br><br>Fî 7 N sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31465"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31467"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b113"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o665"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>