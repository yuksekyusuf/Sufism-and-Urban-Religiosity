﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 190<br>Hüküm no: 213<br>Orijinal metin no: [44b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Borcunu ödememesinden dolayı hapsolunan Mehmed b. İlyas’ın iflasına karar verilmesi</b><br><br>Fi’l-asl vilâyet-i Anadolu’da kasaba-i İskilip ahâlîsinden olup gāibûn ani’l-meclis Abdülkādir Beşe b. Ömer ve Receb Beşe b. Danyel ve Ali Beşe b. Ömer nâm kimesnelere bedel-i sulhdan iki yüz elli dörd guruş için dört aydan berü Sicn-i Sultâni’de mahbûs olan Mehmed b. İlyas’ın keyfiyet-i hâli vukūfu olan müslimînden suâl olunup iflâsı sâbit ve zâhir olursa yedine hüccet-i şer‘iyye verile deyü fermân-ı âlî sâdır olmağla imtisâlen lehû mezbûr Mehmed’den vech-i âtî üzere istişhâd-ı şer‘î sudûrundan sonra udûl-i müslimînden ve fi’l-asl kasaba-i mezbûreden olup hâlâ mahmiye-i İstanbul’da Hoca Dursun odalarında sâkin İbrahim b. Şaban ve Hüseyin b. İbrahim ve Mustafa b. Mehmed li-ecli’ş-şehâde meclis-i şer‘a hâzırûn olup isre’l-istişhâd fi’l-vâki‘ müsted‘î-i mezbûr Mehmed’in üzerinde lâbis olduğu köhne libâsından mâ‘adâ mâl ıtlâk olunur nesnesi olmayıp müflis ve mu‘dim olmağın mezbûr Mehmed’in kudret-i mâl [ve] vüs‘at-i hâle vusûlüne değin hapisden ıtlâk olunup imhâl ve sebîlî tahliye olunması lâzımdır, biz bu husûsa bu vech üzere şâhidleriz, şehâdet dahi ederiz deyü her biri gāibûn-ı mezbûrûnun vekîl-i şer‘îleri olan Cafer b. el-Hâc Abdülkādir muvâcehesinde edâ-yı şehâdet-i şer‘iyye eylediklerinde mezbûr Mehmed’in yesârına vekîl-i mezbûrun beyyinesi olmamağla gıbbe’t-tezkiye şehâdetleri makbûle olmağın mûcebiyle mezbûr Mehmed’in iflâsına ba‘de’l-hükm mezbûr Mehmed’in nefs-i Galata’da Sultan Bâyezid mahallesinde sâkin Durak Bey Kapudanı İbrahim Kapudan b. Abdullah ve Tavukpazarı’nda sâkin Boyacı Süleyman b. Mustafa kefîl olmağın mâ-hüve’l-vâki‘bi’t-taleb ketb olundu.<br><br>Fi’l-yevmi’l-âşir min-Saferi’l-hayr li-sene mi’e ve elf<br><br>Şuhûdü’l-hâl: Çorbacızâde Mehmed Beşe el-Mübâşir, Mehmed Beşe b. Ahmed el-Mübâşir, Ahmed Beşe b. Timur el-Mübâşir, İbrahim Çelebi b. Ahmed, Siyavuş b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=28237"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28239"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b190"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o355"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>