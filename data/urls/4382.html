﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 145<br>Hüküm no: 103<br>Orijinal metin no: [14b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Davud Çelebi b. Hacı İbrahim ile vâlidesi Ayşe Hatun bt. Mehmed’in arsası Habbaz İbrahim Ağa Vakfı’na ait evlerini Samsoncubaşı Mehmed Ağa b. Hasan’a sattıkları</b><br><br>Mahmiye-i İstanbul’da Cibalikapısı dâhilinde Seferikoz Mahallesi sükkânından Davud Çelebi b. el-Hâc İbrahim ile vâlidesi Âişe bt. Mehmed nâm hatun tarafından husûs-ı âti’z-zikri ikrâra vekîl olduğu zât-ı mezbûreyi ma‘rifet-i şer‘iyye ile ârifân Mehmed Efendi b. Mehmed ve Halil Çelebi b. Mehmed şehâdetleriyle şer‘an sâbit olan İbrahim Çelebi b. Halil nâm kimesne meclis-i şer‘-i şerîf-i enverde Dergâh-ı âlî dâme mahfûfen bi’l-me‘âlî yeniçerileri ocağında hâlâ Samsoncubaşı olup işbu kitâb-ı sıhhat-nisâbın hâfızı fahrü’l-akrân Mehmed Ağa b. Hasan tarafından husûs-ı câi’z-zikri tasdîka vekîl-i şer‘îsi olan çukadârı el-Hâc İbrahim b. Abdullah mahzarında her biri bi’l-asâle ve bi’l-vekâle ikrâr ve takrîr-i kelâm edip mahalle-i mezbûrede vâki‘ bir tarafdan Ahmed Ağa menzili ve bir tarafdan baʻzan Süleyman Ağa ve baʻzan Hüseyin Çelebi tasarruflarında olan menzil ve bir tarafdan müşteri-i mezbûrun âhar menzili ve bir tarafdan tarîk-i âm ile mahdûd tabaka-i ulyâda üç bâb oda ve bir cihânnümâ ve bir sofa ve tabaka-i vustâda iki bâb oda ve bir matbah ve tabaka-i süflâda bir oda ve bir kenîf ve bir ahır ve bir fırın ve bir kömürhâne ve bir müşterek bi’r-i mâ ve bir mikdâr havluyu müştemil menzilin ebniyesi mülkümüz olup ve arsası dahi Habbâz İbrahim Ağa nâm sâhibü’l-hayrın mahalle-i mezbûr imâmına galle ve tevliyeti meşrûta vakfı olup ebniye-i memlûkemizi tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile müvekkil-i müşârun-ileyh Mehmed Ağa’ya dört yüz guruşa bey‘ ve temlîk ve teslîm ve arsasını dahi bâ-ma‘rifet-i mütevellî yüz yirmi guruş bedel mukābelesinde ferağ ve tefvîz ol dahi ber-vech-i muharrer iştirâ ve temellük ve tesellüm ve tefevvüz ve kabûl edip semeni olan meblağ-ı mezbûr dört yüz guruş ile bedel-i merkūm yüz yirmi guruş ki cem‘an beş yüz guruşu her birimiz bi’l-asâle ve bi’l-vekâle bi-kadri’l-hısas müşârun-ileyh yedinden tamamen ahz u kabz eyledik baʻde’l-yevm menzil-i mahdûd-ı mezkûrun ebniyesi mülk-i müşterâsı ve arsası dahi dâhil-i havza-i tasarrufu olmuşdur keyfe mâ yeşâ ve yehtâr mutasarrıf olsun dediklerinde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 18 min-şehri Rebîʻülâhir sene 1121.<br><br>Şuhûdü’l-hâl: Mehmed Efendi b. Mehmed el-İmâm, Mehmed Çelebi b. Ahmed el-Müezzin, Halil Usta b. el-Hâc İbrahim, Halil Çelebi b. Mehmed Kamilezâde, Ahmed Ağa Solak-ı rikāb, Ahmed Ağa b. Mustafa, İbrahim Çelebi b. Halil, Mustafa Çelebi b. Şa‘ban.</p>          <br><a title="Önceki sayfa" style="text-decoration:none" href="./ayrmetin.php?idno=4381"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4383"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o651"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>