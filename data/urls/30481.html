﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 60<br>Hüküm no: 22<br>Orijinal metin no: [6a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Avanes v. Serkiz’in tütüncü dükkanı gedik hisse ve aletlerini Duhânî Kirkor v. Manya’ya sattığı</b><br><br>Ma‘rûz<br><br>Ma‘den kaleminde mukayyed gediklerden olup Ayasofya-i Kebîr kurbünde Arslanhâne ittisâlinde kâ’in bir bâb tütüncü dükkânı derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmenin mutasarrıfı duhancı esnâfından arzuhâl eden Avanes v. Serkiz nâm zimmî meclis-i şer‘-i münîrde duhancı esnâfının kethüdâları İbrahim Ağa b. Ahmed ve Yiğitbaşı es-Seyyid Mehmed b. Yusuf hâzırân oldukları hâlde mutasarrıf olduğu âlât-ı lâzıme-i mezkûresini kethüdâ ve ustaları ma‘rifetleriyle Duhânî Kirkor v. Manya zimmîye elli guruş semen-i makbûza bey‘ ve temlîk ve teslîm eylediğinde ol dahî ber-vech-i muharrer iştirâ ve temellük ve kabûl eyledikden sonra müşterî-i merkûm Kirkor zimmî takrîr-i kelâm edip dükkân-ı mezkûr mutasarrıfı Ali Efendi’ye lüzûmu olup dükkân-ı mezkûrdan beni ihrâc irâdesiyle ta‘cîz etmeğin şurût-ı mer‘iyyemiz üzere iştirâ eylediğim âlât-ı mezkûreyi Mahmudpaşa kurbünde Parmakkapı ittisâlinde vâki‘ müşâhereten müste’cîri olduğum bir bâb dükkâna nakl ve ber-vech-i muharrer kalemine kayd olunmak murâdımdır dedikde bu misillü âhar mahalle gedik nakli şurût-ı meriyyelerinden olduğunu kethüdâ ve yiğitbaşı mezbûrân haber vermeleriyle mârrü’z-zikr Arslanhâne ittisâlinde olan dükkân gediği Mahmudpaşa kurbünde olan dükkân-ı mezkûrda mu‘teber olmak üzere dükkân-ı evvelin gedik kaydı ilgâ ve mersûm Avanes zimmî üzerinden ref‘ ve terkîn ve müşterî-i mersûm Kirkor zimmî üzerine kayd birle yedine sûret i‘tâ olunmak ricâsında oldukları huzûr-ı âlîlerine i‘lâm olundu.<br><br>Fî 23 Muharremü’l-haram sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30480"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30482"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b060"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o341"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>