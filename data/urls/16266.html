﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 152<br>Hüküm no: 108<br>Orijinal metin no: [38a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed oğlu Mustafa’nın terekesinden vârislerin hisselerini aldıklarına dâir iptal edilen hüccet</b><br><br>Bu hüccet hatâ olup iki kâğıd aşağıda sahh kaydolmuşdur gaflet olmaya<br><br><<Medîne-i hazret-i Ebâ Eyyüb el-Ensârî -aleyhi rahmetü Rabbihi’l-Bârî- mahallâtından Arakıyyecibaşı mahallesinde sâkin iken bundan akdem vefât eden Mehmed b. Mustafa’nın li-ebeveyn kız karındaşları Rukiye ve Hadice ve Fâtıma ve Hanife’ye ve ammisi Mustafa Beşe b. Derviş’e münhasıra ve tashîh-i mes’elesi on iki sehimden olup sihâm-ı mezbûrun ikişer sehmi mezbûretân Rukiye ve Hadice ve Fâtıma ve Hanife’den her birine dörder sehmi ammi Mustafa Beşe’ye isâbeti tahkīkinden sonra müteveffâ-yı mezbûrun kız karındaşları mezbûre Hanife tarafından husûs-ı âti’l-beyâna vekîl olduğu zât-ı mezbûresi bi’l-ma‘rifeti’ş-şer‘iyye ârifân Hasan b. Abdullah ve Abdullah b. Halil şehâdetleriyle vekâleti sâbit olan zevci Hasan b. Sefer vekâleten ve mezbûre Hadice tarafından kezâlik vekîl olduğu mezbûrân şehâdetleriyle sâbit ve sübût-ı vekâlete hükm-i şer‘î lâhık olan zevci Hüseyin b. Mustafa vekâleten ammisi mezbûr Mustafa Beşe asâleten meclis-i şer‘-i şerîf-i enverde müteveffâ-yı mezbûrun vesâyâsını tenfîze bâ-hüccet-i şer‘iyye vasiyy-i muhtârı olup terekesine bi’l-vesâye vâzı‘u’l-yed olan işbu bâ‘isü’l-kitâb Mustafa Ağa b. İbâdî mahzarında her biri bi’l-vesâye ve bi’l-vekâle ikrâr ve takrîr-i kelâm edip mûrisimiz müteveffâ-yı mezbûr Mehmed’in terekesi tahrîr ve ba‘de ihrâci’l-masârıf ve’d-düyûn ber-mûceb-i defter-i kassâm-ı askerî tashîh-i mezbûr üzere hisselerimize isâbet eden yüz dokuz buçuk guruş vasiyy-i mezbûr Mustafa Ağa bize def‘ ü teslîm biz dahi her birimize bil-asâle ve bi’l-vekâle yedinden bi’t-tamâm bi-kadri’l-hısas alıp kabz eyledik meblağ-ı mezbûr yüz dokuz buçuk guruşdan vasiyy-i mezbûr Mustafa Ağa yedinde ve zimmetinde bir akçe ve bir habbe bâkī kalmayıp mûrisimiz müteveffâ-yı mezbûrun terekesinden nükūd ve eşyâ ve dükkân sermâyesinden ve emlâkinden ve sâir kalîl ü kesîr ve halîl [celîl] ü hakīr tereke-i ma‘lûme ve mechûle müte‘allıka âmme-i mîrâs da‘vâsından vasiyy-i mezbûr Mustafa Ağa’nın her birimiz zimmetini ibrâ-i âmm-ı kātı‘u’ş-şirâ‘la ibrâ ve ıskāt eyledik dediklerinde gıbbe’t-tasdîki’ş-şer‘î mâ-vaka‘a bi’t-taleb ketbolundu.<br><br>Fi’l-yevmi’l-hâmis aşer min-Rebî‘i’l-evvel li-sene selâsîn ve mi’e ve elf.<br><br>Şuhûdü’l-hâl: Hüseyin Çelebi b. Sefer, Mehmed Çelebi b. Mustafa, Osman Bey b. Abdullah, Berber Osman b. Abdullah, el-Hâc Mehmed b. Abdullah, es-Seyyid Mustafa b. Sefer ve gayruhüm.>></p>          <br><a title="Önceki sayfa" style="text-decoration:none" href="./ayrmetin.php?idno=16265"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16267"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b152"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o300"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>