﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 92<br>Hüküm no: 50<br>Orijinal metin no: [12a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Borcundan dolayı hapiste olan Tarandafila bt. Pavli’nin kefilsiz serbest bırakılması</b><br><br>Mahbûsdan bilâ-kefîl ıtlâk<br><br>Ma‘rûz[-ı dâ‘î-i devlet-i aliyyeleridir ki]<br><br>İşbu arzuhâl hâmişinde mastûr derkenâr mantûkunca iki bin beş yüz guruş deyni içün işbu sene-i mübâreke şehr-i Rebî‘ülevvel’inden berü sicn-i sultânîde mahbûse olan mu‘arrefetü’ş-şahs Tarandafila bt. Pavli Nasrâniye Çarşamba günü arz odasında huzûr-ı lâmi‘u’n-nûr-ı hazret-i Sadr-ı a‘zamîde ma‘kūd meclis-i şer‘-i enverde dâyinesi Vasileke bt. Mihal v. Karagöz Nasrâniye tarafından husûs-ı âtîde vekâleti şahsını bilir Pavli v. Vasil zimmî ve Maryora bt. Panayot ve Odake bt. Manol Nasrâniyeler şehâdetleriyle sâbit olan müvekkile-i mersûmenin kız karındaşı mu‘arrefetü’ş-şahs Tarsi Nasrâniye muvâcehesinde ben müvekkile-i mersûmeye yedinde olan bir kıt‘a i‘lâm-ı şer‘î mantûkunca bâlâda mezkûr deynim içün târih-i mezkûrdan berü işbu köhne elbisemden mâ‘adâ ism-i mâl ıtlâk olunur nesneye mâlike olmayup bir vechile edâ-yı deyne kudretim olmamağla vakt-i yesârıma değin sebîlim tahliye olunması murâdımdır deyü asârını da‘vâ ve vekîl-i mersûma Tarsi Nasrâniye müdde‘iye-i mersûmenin yesârını iddi‘â etmemekle müdde‘iye-i mesfûrenin ber-minvâl-i muharrer asâr da‘vâsına lede’t-tezkiye adâletleri zâhir olan civârı sâkinlerinden hâline vukūfları olan Mehmed Emin Beşe b. Abdullah ve Hacı Şa‘bân oğlu es-Seyyid Ahmed Beşe b. es-Seyyid Hüseyin ve Ömer Beşe b. Abdullah şehâdet etmeleriyle asârı sâbit olmağın mûcebiyle müdde‘iye-i mersûmenin vakt-i yesârına değin bilâ-kefîl habsden ıtlâkı lâzım geldiği İstanbul Mahkemesi’nden huzûr [-ı âlîlerine i‘lâm olundu.]<br><br>Fî 2 Za sene 1236</p>          <br><a title="Önceki sayfa" style="text-decoration:none" href="./ayrmetin.php?idno=32475"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32477"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b092"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o578"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>