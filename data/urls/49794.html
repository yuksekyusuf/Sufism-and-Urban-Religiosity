﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 51 numaları sicil (H. 987-988/ M. 1579-1580)<br>cilt: 8,&nbsp;sayfa: 110<br>Hüküm no: 111<br>Orijinal metin no: [15b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>İmâret-i âmire Evkâfı’na ait çayıra açılan su yolu ücretinin ödenmesi</b><br><br>Oldur ki Merhûme ve magfûrun bihâ Sultan -tâbe serâhâ- hazretlerinin Üsküdar’da vâki‘ İmâret-i âmireleri evkāfına mütevellî olan kıdvetü’l-emâcid ve’l-a‘yân Hacı Mesih b. Abdülmennân kıbelinden vekîl-i şer‘îsi olup evkāf-ı mezbûre kâtibi olan Murad Halîfe b. Abdülhay meclis-i şer‘-i şerîfde ikrâr ve i‘tirâf edip karye-i İstavros’da merhûm Abdullah Ağa evkāfından mukaddemâ Seyis Ahmed nâm kimesneden iştirâ olunan çayırın içinde vâki‘ imâret-i mezbûre suyunun başından suya naks müterettib olmağla su yolun kazdırmak lâzım geldikde işbu Kayserili Sultan v. Hüdâverdi ve Karaca v. Kirkor ve Dimitri v. Nikola nâm Ermeniler ile zikr olunan su yolundan cümle yüz kırk sekiz zirâ‘ yerine âdet üzre mukaddemâ kazması kavl olunup hâlâ mütevellî-i mezbûr zikr olunan zimmîler ile mahall-i mezbûrun üzerine varıp gördüklerinde mezkûr su yolunda doksan zirâ‘ yerine hendek kazılıp ve altmış dört buçuk zirâ‘ taş ve kireç ve kum ve kapak ile lâğım binâ olunup ve üç bacanın yirmi zirâ‘ umku olduğu mütehakkık olup ve bir bacadan bir bacaya varınca tahmînen otuz bir zirâ‘ kesme taş lağım kazılıp ve def‘aten bir bacadan bir bacaya varınca ber vech-i tahmîn elli üç zirâ‘ kesme taş kazılıp lâkin dahi nâ-tamâm olup mezbûrûn zimmîler akçe taleb ettikleri ecilden cânib-i vakıfdan sâlifü’z-zikr Sultan v. Hüdâverdi nâm zimmîye ber vech-i tahmîn işledikleri mikdârı mütevellî-i mezbûr Hacı Mesih on bin akçe verip teslîm eyledi dedikde mukırr-ı mezbûrun ekārîr-i meşrûhasın mezkûr Sultan vicâhen tasdîk ve kabûl edip meblağ-ı merkūmu mütevellî-i mezbûr yedinden bi’t-tamâm alıp kabz eyledik deyip ve mezkûr Sultan’ın zarar-ı malına Karaca v. Kirkor ve Horonik v. Nikola ve Kosta v. Murad ve Vasil v. Yani nâm Ermeniler kefîl olduk dediklerinde vâki‘ hâl alâ mâ cerâ bi’t-taleb ketb olundu. Hurrire fî 4 Zilka‘deti’l-mübâreke sene 987.<br><br><br>Şuhûdü’l-hâl: Şeyh Mehmed b. Şeyh Nefes, Hacı Hamza b. Mehmed, Cafer b. Mürüvvet, Turâbî Halîfe b. Hasan, Behrâm b. Abdullah, Yusuf Bey b. Abdullah el-kâtib, Musalli b. Abdi, Hamza Bey b. Abdullah, Hacı Abdurrahman b. Şîrmerd, Hacı Mehmed b. Ali ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=49793"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=49795"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk051&bsm=usk051b110"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk051&bsm=usk051o424"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>