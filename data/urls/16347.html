﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 236<br>Hüküm no: 189<br>Orijinal metin no: [65b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil Beşe b. Mustafa’nın terekesinden, Şems-i Pîrî Vakfı’ndan aldığı borcun ödenmesi talebi</b><br><br>Medîne-i hazret-i Ebâ Eyyüb el-Ensârî |-dâme fî rıdvâni’l-Bârî-’de Câmi‘-i Kebîr mahallesinde sâkin Şems-i Pîrî Evkāfı’nın nükūd-ı mevkūfesine bi’l-fi‘il mütevellî olan işbu râfi‘u’l-kitâb Babazâde Mehmed Çelebi b. Mustafa meclis-i şer‘-i şerîf-i enverde medîne-i mezbûrede İslam Bey mahallesinde sâkin iken bundan akdem vefât eden Halil Beşe b. Mustafa’nın ba‘de’t-ta‘rîf-i şer‘î zevce-i menkûhası olub terekesine bi’l-verâse vâzı‘atu’l-yed olan Rabi‘a bt. Abdullah nâm Hatun mahzarında üzerine da‘vâ ve takrîr-i kelâm edip müteveffâ-yı mezbûr Halil Beşe b. Mustafa b. Abdullah işbu yedimde olan hüccet-i şer‘iyye nâtıka olduğu üzere târîh-i kitâbdan dört sene mukaddem mütevellîsi olduğum mârrü’z-zikr Şems-i Pîrî Evkāfı’nın nükūd ve mevkūfesinden onu on bir buçuk hesâbı üzere cihet-i karz-ı şer‘îden üç yüz guruş yedimden istikrâz ben dahi ikrâz edip meblağ-ı mezkûrun ber-vech-i muharrer hesâb-ı mezkûr üzere ribhi olan kırk beş guruşu devr-i şer‘î ile ilzâm-ı ribh ol dahi iltizâm ve kabûl eyleyip cem‘an üç yüz kırk beş guruşu ciheteyn-i mezkûreyn vakf-ı mezkûra deyni olduğunu mahzar-ı Müslimînde ikrâr ve işhâd dahi etmişdi meblağ-ı mezbûrdan yüz elli guruşu müteveffâ-yı mezkûrun hayâtında medyûndan bi’d-defe‘ât ahz ve istîfâ edip meblağ-ı mezbûrun bakī yüz doksan beş guruşu kable’l-edâ vefât etmeğin müteveffâ-yı mezkûrun [66a] terekesine mezkûre Rabi‘a Hatun vâzı‘atü’s-sebil olmağla talep eyledikde edâdan imtinâ‘ eder suâl olunup alıverilmesi matlûbumdur dedikde gıbbe’s-suâl ve akībe’l-inkâr müdde‘î-i mezbûrdan müdde‘âsını mübeyyine beyyine taleb oldukda udûl-i ahrâr-ı ricâl-i Müslimînden sâlifü’z-zikr İslam Bey Mahallesi İmâmı Abdullah Efendi b. Ahmed ve İbrahim Çelebi b. Abdullah nâm kimesne li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka işbu müdde‘î-i mezbûr Mehmed Halil’in yedinde olan hüccet-i şer‘iyye nâtıka olduğu üzere târîh-i kitâbdan dört sene mukaddem müteveffâ-yı mezbûr Halil Beşe b. Mustafa b. Abdullah hâl-i hayâtında onu on buçuk hesâbı üzere mâl-ı vakf-ı mezbûrdan mütevellî-i merkūm Babazâde Mehmed Çelebi yedinden cihet-i karz-ı şer‘îden üç yüz guruş istikrâz edip meblağ-ı mezbûrun hesâb-ı mezkûr üzere ribhi olan kırk beş guruşu ve devr-i şer‘î ile üzerime ilzâm-ı ribh ben dahi iltizâm ve kabûl eyleyip ciheteyn-i mezkûreynden müdde‘î-i mezbûre zimmetimde vâcibü’l-edâ ve lâzımü’l-kazâ üç yüz kırk beş guruş deynim vardır deyu bizim huzûrumuzda ikrâr ve bizi işhâd dahi etmişdi biz husûsa bu vech üzere şâhidleriz şehâdet dahi ederiz deyu her biri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm mâ-vaka‘a bi’t-taleb ketbolundu.<br><br>Fi’l-yevmi’l-hâmis aşer min-Zilhicceti’ş-şerîfe li-sene selasîn ve mi’e ve elf<br><br>Şuhûdü’l-hâl: Mehmed Çelebi b. Ali, es-Seyyid İsmail b. ( ) , Mustafa Efendi b. Mehmed, Mehmed Efendi b. Talib, Mehmed Efendi b. ( ), Abdülgani Çelebi b. Mustafa, Molla Fettah b. Mustafa, İsmail Efendi b. el-Hâc Osman ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=16346"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16348"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b236"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o272"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>