﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 424<br>Hüküm no: 306<br>Orijinal metin no: [116a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeytinyağı narhının 36 para olduğu</b><br><br>36 paraya revgan-ı zeyt narhı emri.<br><br>Bâ-sah.<br><br>İstanbul Kādısı İzzetlü, Fazîletlü Efendi Hazretleri<br><br>Revgan-ı zeyte mukaddemâ otuz altı paraya füruht olunmak üzere narh verilmiş iken bugünlerde kırk ikişer paraya kadar satılmakda olduğu ihbâr olunup fe-lillâhi’l-hamd bugünlerde revgan-ı zeyt ziyâdesiyle vürûd eylediğine nazaran evvelki narhdan bile tenzîl ile ümmet-i Muhammed’e enfa‘ olacak sûreti istihsâl lâzımeden iken kırk iki paraya füruhta cesâretleri mutlaka fukarâyı ızrâr dâ‘iyesi idiği âşikâr ve bu makūle ızrâr-ı ibâda cesâret edenlerin ma‘rifet-i şer‘ ve zâbiti ma‘rifetiyle tedîb ve terbiyesi lâzım geldiği bedîdâr olmağla imdi esnâfı huzûrunuza celb ile revgan-ı zeytin narhı olan otuz altı paradan ziyâdeye satılmaması husûsunu muhkem tenbîh ve hilâfı hareket edenler mazhar-ı tedîb olacaklarını tefhîme mübâderet ve siz dahi ale’d-devam tecessüs ve nezâret ederek fîmâ-ba‘d narhdan ziyâde füruhta cesâret ederi olur ise li-ecli’t-tedîb huzûrumuza i‘lâma himmet eyleyeler deyü.<br><br>Fî 11 L. sene [12]23</p>          <br><a title="Önceki sayfa" style="text-decoration:none" href="./ayrmetin.php?idno=32302"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32304"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b424"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>