﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 253<br>Hüküm no: 206<br>Orijinal metin no: [81-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zabtedilen arsanın iadesi</b><br><br>16518 [guru]ş men‘<br><br>[Ma‘rûz]<br><br>Sâhib-i arzuhâl Tatarağası es-Seyyid Mustafa b. Ahmed şifâhen sâdır olan fermân-ı âlîlerine imtisâlen Çarşamba günü huzûr-ı hazret-i Fetvâ-penâhî’de ma‘kūd meclis-i şer‘-i münîrde vilâyet-i Anadolu’da medîne-i Kengiri’de (Çankırı) İmâret mahallesinde sâkin iken bin iki yüz kırk üç senesi hilâlinde fevt olan Çardakzâde Mustafa Ağa b. Mustafa’nın ol târihde sagīre ve hâlâ kebîre sulbiye kızı olup medîne-i mezkûrede Şeyh Osman mahallesinde sâkine derûn-ı arzuhâlde mezkûretü’l-ism Rukiye Hatun tarafından husûs-ı âti’l-beyânda vekîl-i sâbitü’l-vekâlesi kezâlik derûn-ı arzuhâlde mezkûrü’l-ism Feyzullah b. Hüseyin muvâcehesinde medîne-i mezkûreye mülhak Kurşunlu Kazâsı’na tâbi‘ Köprülü karyesinde Zive toprağında kâin ma‘lûmü’l-hudûd Arslanpaşa Değirmeni demekle arîf bir kıt‘a vakıf değirmen arsası müvekkile-i mezbûre Rukiye Hatun’un babası müteveffâ-yı mezbûr Çardakzâde Mustafa Ağa’nın intikālinden tasarrufunda iken hâl-i sıgārında bâ-hüccet vasîsi olan gāib ani’l-beled Halil b. Hasan nâm kimesne arsa-i mezkûreyi bin iki yüz elli üç senesi şehri Rebî‘ülâhirinin dokuzuncu günü iki yüz elli guruş bedel-i makbûz mukābelesinde bâ-re’y-i sâhib-i arz ve bâ-hüccet bana bi’l-vesâye ferâğ ve tefvîz ben dahi ber-vech-i muharrer tefevvüz ve kabûl ve mâlımdan on altı bin beş yüz on sekiz guruş sarfla arsa-i mezkûre üzerine değirmen binâ ve ihdâs edip vâzı‘ü’l-yed iken vekîl-i mezbûr Feyzullah’ın yedinde olup huzûr-ı hazret-i müşârün-ileyhde ibrâz eylediği bin iki yüz elli altı senesi şehr-i Rebî‘ülevvelinin üçüncü günü târihiyle müverrah ve Kurşunlu Kazâsı nâibi bulunan el-Hâc İbrahim Efendi’nin hâtemiyle mahtûm bir kıt‘a i‘lâm-ı şer‘î ve şehr-i mezkûrun on beşinci günü târihiyle müverraha ve kazâ-i merkūm nâibi bulunan es-Seyyid İbrahim Edhem Efendi’nin imzâsıyla mümzât ve hâtemiyle mahtûme bir kıt‘a hüccet-i şer‘iye mantûklarınca mezbûr Feyzullah gāib-i mezbûre Rukiye Hatun tarafından husûs-ı âti’z-zikrde vekîl-i şer‘îsi olmağla vekâleten değirmen-i mezkûr üzerinde sâhib-i arz Mehmed Efendi hâzır olduğu hâlde akd olunan meclis-i şer‘de benim dahi tarafımdan husûs-ı mezkûrda vekîlim olduğu İbrahim Edhem Efendi b. el-Hâc Ahmed ve Abdullah b. Abdullah nâm kimesneler şehâdetleriyle ber-nehc-i şer‘î sâbit olan Tomruk Ağası Hasan Ağa b. Ahmed ile terâfu‘larında sâlifü’l-beyân elli üç senesi şehr-i Rebî‘ülâhirinin dokuzuncu günü târihinde arsa-i mezkûrenin bedel-i misli altı yüz guruş iken vasîyy-i mezbûr Halil arsa-i mezkûreyi ber-vech-i muharrer bedel-i mislinden noksân-ı fâhiş ile ferâğ etmiş idi deyü da‘vâ ettikde vekîlim mezbûr vasîyy-i mezbûr Halil arsa-i mezbûreyi bedel-i misliyle ferâğ etmiş idi deyip ziyâde[yi] inkâr etmekle vekîl-i mezbûr Feyzullah minvâl-i muharrer üzere müdde‘âsını sekiz nefer şühûd-ı mu‘addilûnun ta‘yîn-i hudûd ve işâret eyleyerek bi’l-muvâcehe vech-i şer‘î üzere eyledikleri şehâdetleriyle isbât edip mûcebiyle hükm ve değirmen-i mezkûr ebniyesinin kal‘ına tenbîh olunmuş ise de târih-i merkūmeden beri ebniye-i mezkûreyi ben kal‘ etmeyip mücerred vasîyy-i mezbûr Halil mukaddemâ arsa-i mezkûreyi işbu yedimde olan bir kıt‘a sâhib-i arz temessüğü bir kıt‘a hüccet ile meblağ-ı merkūm iki yüz elli guruş mukābelesinde bana fâriğ olmağla öyle olucak ebniye-i mezkûreye ber-vech-i muharrer masrûfum olan on altı bin beş yüz on sekiz guruşu vekîl-i mezbûr Feyzullah mâlından bana verip ebniye-i mezkûreyi dahi müvekkilesi mezbûre için zabt etmek üzere kendine cebr olunmak murâdımdır deyü takrîr-i meşrûhu üzere tasaddî eylediği da‘vâsı meşrû‘a ve iltifâta şâyân olmadığı müdde‘î-i mezbûr es-Seyyid Mustafa Ağa’ya tefhîm olunmağla mûcebiyle da‘vâ-yı mezkûresiyle vekîl-i mezbûr Feyzullah’a ber-vech-i şer‘î mu‘ârazadan men‘ olunup ve ebniye-i mezkûre dahi müdde‘î-i mezbûra kal‘ ettirilip arsa-i mezkûreyi müvekkile-i mezbûre Rukiye Hatun için vekîl-i mezbûrun zabtı iktizâ eylediği İstanbul Mahkemesi’nden huzûr-ı [âlîlerine i‘lâm olundu]<br><br>Fî 19 M sene [12]58</p>          <br><a title="Önceki sayfa" style="text-decoration:none" href="./ayrmetin.php?idno=34858"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34860"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b253"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o610"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>