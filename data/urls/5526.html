﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 501<br>Hüküm no: 602<br>Orijinal metin no: [119a-7]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halka zulmeden Değirmencioğlu Mehmed ile es-Seyyid Himmet’in Gediz’e gelmelerine izin verilmemesi talebi</b><br><br>Ma‘rûz.<br><br>Vilâyet-i Anadolu’da vâki‘ Gedüs (Gediz) kazâsı ahâlîsinden Hüseyin b. el-Hâc İbrahim ve el-Hâc Ali b. Mehmed ve Mustafa b. Mehmed ve Ali Bey b. Mehmed ve Mustafa b. İbrahim nâm kimesneler meclis-i şer‘de yine kazâ-i mezbûre ahâlîsinden nefs-i Gedüs (Gediz) sükkânından Değirmencioğlu Mehmed ve Gedikler nâm karye sükkânından es-Seyyid Himmet nâm kimesneler mahzarlarında mezbûrân Mehmed ve es-Seyyid Himmet ziyâde eşirrâdan oldukları cihetle nice müddetden berü İstanbul’da [119b] sâkinler olup bi-gayr-ı hakkın sükkân-ı vilâyetden kendi hâlinde kimesneleri zalemeye gamz ve tecrîm ve tağrîm ettirdiklerinden mâ‘adâ yine sükkân-ı vilâyetden ba‘zı kimesneleri diyâr-ı âhara nefy ve dâimâ ahâlî-i kazâyı bu misillü tecrîm ve tağrîm ve hetk-i ırz ettirmek âdet-i müstemirreleridir deyü mezbûrândan teşekkî ve mazmûnu min-külli’l-vücûh takrîrlerine muvâfık kazâ-i mezbûr nâibi es-Seyyid Ahmed Efendi imzâsıyla mümzâ ve hatmiyle mahtûm bir kıt‘a arz ve bi’l-cümle ahâlî kazâ imzâlarıyla mümzâ mahzar ibrâz ve mezbûrân Mehmed ve es-Seyyid Himmet ıslâh-ı nefs edince[ye kadar] vilâyetlerine gitmemek üzere istidâyı inâyet ettikleri bi’l-iltimâs huzûr-ı âlîlerine i‘lâm olundu. Fermân hazret-i veliyyü’l-emrindir.<br><br>Fî 25 Cumâdelûlâ sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=5525"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5527"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b501"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o646"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>