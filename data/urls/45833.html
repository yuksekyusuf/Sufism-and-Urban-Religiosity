﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 5 Numaralı Sicil (H.930-936 / M. 1524-1530)<br>cilt: 3,&nbsp;sayfa: 274<br>Hüküm no: 473<br>Orijinal metin no: [68a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed b. Mustafa’nın, Gebze, İznikmid, Ada, Kandıra, Şile ve Yoros’un beytülmâl gelirleri mukátaasını Hacı Hüseyin’e vermesi</b><br><br>Vech-i tahrîr-i kitâb-ı şer‘î budur ki Mahrûse-i Anadolu ve Karaman ve Trabzon ve Rum vilâyetinde vâkı‘ olan yava kâfirler ve çingâneler ve âzâdeler harâcı ve beytülmâl ve mâl-ı gāibi ve cürm ü cinâyeti sene ihdâ ve selâsîne ve tis‘a mi’e Muharremin gurresinden üç yıla berât-ı şâhiyle iki yüz seksen bin akçeye mukāta‘aya tutan Mehmed b. Mustafa mahfil-i şer‘a hâzır olup ikrâr ve i‘tirâf eylediği Gekvize ve İznikmid ma‘a Ada ve Kandıra ve Şile ve Yoros kadılıklarında vâkı‘ olan mukāta‘ât-ı mezbûrenin çingâneleri harâcından gayrı beytülmâlin üç bin ve üç binden aşağısın kasaba-i Üsküdar’dan hâmilü’l-kitâb Hacı Hüseyin b. Ahmed mukāta‘ât-ı mezbûrenin emîni Musa b. İlyas ma‘rifetiyle zikr olan ihdâ Muharreminin gurresinden üç yıla yirmi bin akçeye mukāta‘aya verdim ki, her altı ayda bir yevmü’l-kıst üzere hesabın vere, dedikde mezbûr Hacı Hüseyin mukāta‘a-i mezbûru vech-i mastûr üzere kabûl edip mezkûr Mehmed’i ikrâr-ı mezbûrunda vicâhen tasdîk eyledi. Ba‘dehû kasaba-i mezbûreden Kulağuz b. Aslıhan ve Aydın b. Mehmed ikişer bin beşer yüz akçeye ki beş bin akçe olur mezbûr Hacı Hüseyin’in emriyle kefîl oldular ve kasaba-i mezbûre emîni olan Timurhan b. İsmail mezkûr Hacı Hüseyin’in nefsine kefîl oldu, gıbbe’t-taleb bu vesîka ketb olunup mezbûr Hacı Hüseyin’in talebiyle sebt-i sicil olundu. Tahrîren fî evâsıtı Recebi’l-mürecceb sene ihdâ ve selâsîne ve tis‘a mi’e.<br><br><br>Şuhûdü’l-hâl: Hasan Çelebi b. Burhan, İbrahim b. Mehmed, Ali b. İsmail, Mustafa b. Yusuf, Mevlâna Muslihiddin emîn-i mahkeme ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=45832"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=45834"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk005&bsm=usk005b274"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk005&bsm=usk005o415"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>