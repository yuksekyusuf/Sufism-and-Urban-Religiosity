﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 287<br>Hüküm no: 302<br>Orijinal metin no: [58b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bursa darbhanesinde basılacak akçe için İsak v. Yasef isimli Yahudiye üstadiye parası ve diğer hususlar için Bursa darbhanesi nazırı Hüseyin Efendi’ye yetki verildiği</b><br><br>Hâlâ tashîh-i sikke-i hümâyûn fermân olunmağla husûs-ı âti’l-beyân için sâbıkā sadr-ı a‘zam olup hâlâ kāimmakām-ı vâcibü’l-ihtirâm olan düstûr-ı ekrem müşîr-i efham medâr-ı salâh-ı ümem yenbu‘-ı lütf ve mürüvvet-kerem sâhib-i devlet ve ikbâl sâhib-i ezyâl izzi ve’l-iclâl mümehhid-i erkâni’s-satanat-ı aliyye müessis-i erkân-ı devlet-i celiyye nâsıb-ı râyât-ı cûd ve nevâl vâsıl-ı gāyât-ı mekârim ve efdâl Mehmed Paşa -dâme bi’l-hayr zikruhû ve feşâ- hazretlerinin sa‘âdethânelerinde vüzerâ-i izâm defterdârân-ı zevi’l-ihtirâm ve eşrâf ve a‘yân ve sâir erbâb-ı dîvân huzûr-ı âlîlerinde akd-i meclis olundukda sâbıkā Anadolu Defterdârı olup hâlâ cânib-i saltanat-ı aliyyeden tashîh-i sikkeye me’mûr olan iftihârü’l-ekâbir ve’l-e‘âlî hâviyü’l-mefâhir ve’l-me‘âlî zü’l-kadri’l-bâzih ve’ş-şerefi’ş-şâmih kıdvetü’l-a‘yân ve’l-emcâd Hüseyin Efendi b. Murad mahfil-i şer‘-i şerîf-i şâmihi’l-imâdda mahrûse-i Bursa’da vâki‘ darbhâne-i âmireye hâlâ nâzır olup dergâh-ı ma‘delet-penâh müteferrikalarından olan iftihârü’l-a‘yân Mehmed Ağa b. Mustafa muvâcehesinde takrîr-i kelâm edip hâlâ tashîh-i sikke-i hümâyûn fermân olunup mahrûse-i Bursa dârü’d-darbında dahi onu bir dirhem gelir ceyyid ve cedîd akçe kat‘ olunmak fermân olunmağın nâzır-ı müşârun-ileyhe sermâye olmasıyçün cânib-i mîrîden on bin dînâr zehebi teslîm edip ol dahi kabz ve tesellüm eyleyüp meblağ-ı mezbûr ile gümüşün her çekisi ki yüz dirhemdir mahrûse-i Kostantıniyye dârü’d-darbında alındığı üzere her çeki gümüşü sekiz yüz altmış akçeye iştirâ edip ve sâhib-i ayâr olup işbu hâzır fi’l-meclis olan İsak v. Yasef nâm Yahudiye dahi her çeki başına üstâdiye ve muhammen bahâ ve levâzım-ı sâire için otuz dörder akçe verüp ve kendü dahi hıdmeti mukābelesinde altışar akçe alıp onu bir dirhem olmak üzere ceyyid ve cedîd akçe kat‘ etdirmeğe ta‘ahhüd eyledi suâl olunup takrîri tahrîr olunmak matlûbumdur dedikde müşârun-ileyh Mehmed Ağa dahi istintâk olundukda fi’l-vâki‘ hâl zikr olunan minvâl üzere olup mûmâ-ileyh Hüseyin Efendi yediyle sermâye etmek için mîrîden on bin kâmil dînâr-ı zehebi alup kabz eyleyüp tafsîl olunan üzere onu bir dirhem gelür ceyyid ve cedîd akçe kat‘ etdirmeğe ta‘ahhüd eyledim dedikde sûret-i hâl gıbbe’t-taleb ve’s-suâl ketb ve imlâ olundu.<br><br>Hurrire fî-evâsıtı Zilhicceti’l-harâm li-sene selâse ve selâsîn ve elf.<br><br>Şuhûdü’l-hâl: Mefharü’l-ekâbir ve’l-e‘âlîyân Ali ağa-yı Çavuşân-ı dergâh-ı âlî, iftihârü’l-a‘yân Piyale Ağa b. Abdülmennân, Umdetü’l-a‘yân Mahmud Ağa b. ( ), Yusuf b. Abdullah ser-sikke-zenân-ı Dergâh-ı âlî, Mehmed Çavuş b. ( ), Fahrü erbâbi’t-tahrîr ve’l-kalem Avni Efendi, Ahmed Bey b. Mehmed ser-muhzırân, İbrahim Bey b. ( ) ser-muhzırân, Fahrü’l-cüyûş Mustafa Çavuş ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39593"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39595"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b287"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o379"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>