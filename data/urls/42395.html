﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 254<br>Hüküm no: 289<br>Orijinal metin no: [55b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Derviş İsmail’in miras davası</b><br><br>Bâ-hatem-i hazret-i efendi,<br><br>Ma‘rûz,<br><br>Bundan akdem vefât eden Hadice bt. Abdullah b. Abdullah’ın zî-rahm cihetinden hasran vârisi olan sâhib-i arzuhâl Derviş İsmail meclis-i şer‘-i hatîrde derûn-ı arzuhâlde isimleri mezkûr Yusuf b. Ahmed zevcesi Hatem bt. Abdullah muvâcehelerinde tereke-i müteveffât-ı mezbûre tahrîr ve sülüsü ba‘de’l-ifrâz sülüs-i mezkûre vasîsi olan Mehmed Efendi ma‘rifetiyle vesâyâsı tenfîz ve ben ber-mûceb-i defter-i kassâm sülüsünden bâkī kalan terekeden hisse-i irsiyemi ahzetmiş idim. Lâkin mûrisem müteveffât-ı mezbûre Hatice’nin hîn-i fevtinde yanında mevcûdlar olan mezbûrân Yusuf ve zevcesi Hatem mûrisem müteveffât-ı mezbûre Hadice’nin hayatında sekiz yüz aded Mısır zincirlisi altını ile üç yüz aded fındık altınını bi-gayr-ı hakkın ahz u kabz ve ketb ü ihfâ edip defter-i kassâma idhâl etmediklerinden mâ‘adâ mûrisem müteveffât-ı mezbûre hayatında mezbûrân Yusuf ve zevcesi Hatem yedlerine bi-tarîkı’l-emâne îdâ‘ ve teslîm eylediği otuz aded altın ki cem‘an yüz otuz aded altından hisse-i irsiyemi taleb ederim deyü ba‘de’d-da‘vâ ve’l-istintâk mezbûrân Yusuf ve zevcesi Hatem cevâblarında zikri sebk eden otuz aded zincirli Mısır altınını müteveffât-ı mezbûre Hadice hayatında ve kemâl-i akl ü sıhhatinde bizlere ale’l-iştirâki’s-seviy hibe ve teslîm bizler dahi meclis-i hibede ittihâb ve kabz ve kabûl etmiş idik deyü def‘, mâ‘adâ müdde‘âlarını dahi külliyen inkâr etmeleriyle dâfi‘ân-ı mezbûrân Yusuf ve Hatem ber-minvâl-i muharrer def‘lerini beyâna kādir olmamağla mezbûr Derviş İsmail’i istihlâf etmeğin gıbbe’t-tahlîfi’ş-şer‘î mûcebiyle otuz aded zincirli Mısır altınından mezbûr Derviş İsmail’in hissesine isâbet eden yirmi aded zincirli Mısır altınını mezbûr Derviş İsmail işbu meclis-i şer‘de mezbûrân Yusuf ve Hatem yedlerinden tamâmen ve kâmilen ba‘de’l-kabz mezbûr Derviş İsmail mâ‘adâ müdde‘âsı olan bin yüz altını bir vechile isbâta kādir olmayıp talebiyle mezbûrân Yusuf ve Hatem’e muvâcehesinde vech-i şer‘î üzere yemîn verilmeğin mûcebiyle müdde‘î-i mezbûr Derviş İsmail ber-minvâl-i muharrer bin yüz altın müdde‘âsıyla mezbûrân Yusuf ve Hatem’e bilâ-beyyine-i âdile bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 3 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42394"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42396"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b254"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o560"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>