﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 161<br>Hüküm no: 100<br>Orijinal metin no: [16a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Ağa b. Mustafa’nın Silistre’deki çiftliğini annesi Ayşe Hatun’a satıp kırk parça tarlasının da kullanım hakkını devrettiği</b><br><br>Fazîletlü efendi hazretlerinin imzâsıyladır.<br><br>Husûs-ı âti’l-beyânın mahallinde tahrîri için gıbbe’l-iltimâs kıbel-i şerî‘at-i mergūbeden irsâl olunan Mevlânâ Şeyhzâde Mustafa Efendi Dergâh-ı âlî kapıcıbaşılarından olup mahmiye-i İstanbul’da Ördek Kasab mahallesinde iftihârü’l-emâcid ve’l-ekârim câmi‘u’l-mehâmid ve’l-mekârim Hasan Ağa b. Mustafa’nın menzil-i âlîlerine varıp zeyl-i sahîfede isimleri mastûr olan Müslimîn huzûrlarında akd-i meclis-i şer‘-i şerîf eyledikde mûmâ-ileyh Hasan Ağa meclis-i ma‘kūd-ı mezbûrda mûmâ-ileyhin vâlidesi olup Vilâyet-i Rumeli’nde İlbasan kasabası mahallâtından Arslan Bey mahallesinde sâkine hâfızetü hâze’l-kitâb Âişe Hâtun tarafından ikrâr-ı âtîyi tasdîka vekîl olup bi-mâ-hüve nehcü’s-sübût şer‘an vekâleti sâbite olan sâbıkā kasaba-i mezbûr serdârı Hasan Beşe b. Hüseyin mahzarında ikrâr ve i‘tirâf edip silk-i mülkümde münselik olup kasaba-i mezbûr kurbünde Silistre kazâsına tâbi‘ Filoz nâm karyede vâki‘ inde’l-ahâlî ve’l-cîrân ma‘lûmü’l-hudûd olup fevkānî iki oda ve tahtânî bir oda ve bir kebîr ahır ve dört çiftçi odası ve on iki göz anbar ve iki samanlık ve mâ’-i cârî ve iki harman yeri ve zât-ı eşcâr-ı müsmire ve gayr-ı müsmire hadîkayı hâvî çiftlik ta‘bîr olunur mülk menzilimi cemî‘ hudûd ve hukūkuyla ve yine menzil-i mezbûra muttasıl ve mülâhık iki kıt‘a mülk bağ ve bir kıt‘a mülk bostanımı ve yine karye-i mezbûre sınırında dâhil-i mülk korumu ve bir kıt‘a mülk çayırımı bi-cümleti’t-tevâbi‘ ve’l-levâhık ve kâffeti’l-menâfi‘ ve’l-merâfık ve yine çiftlik-i mezbûr içinde mevcûd olan dört çift karasığır öküzü ve beş inek ve on beş kuvan ve saban demiri ve sâir âlât-ı zirâ‘at ve harâseti dört yüz guruşa safka-i vâhide ile târih-i kitâbdan bir sene mukaddem vâlidem mezbûre Âişe Hâtun’a bâtten bey‘ ve teslîm edip mezbûre Âişe Hâtun dahi iştirâ ve tesellüm ve kabûl ve kabz etmişidi hâlâ semen-i mezbûr dört yüz riyâlî guruşdan vâlidem mezkûre Âişe Hâtun’un zimmetini ibrâ ve ıskāt eylediğimden gayrı yine taht-ı tasarrufumda olup çiftlik-i mezbûr ile ma‘an tasarruf olunagelip inde’l-ahâlî’d-diyâr herbirinin hudûdu ma‘lûm mevâzi‘-i adîdede vâki‘ kırk kıt‘a tarlalarımı târih-i mezbûrda sâhib-i arz ma‘rifetiyle vâlidem mezbûre Âişe Hâtun’a meccânen ferâğ ve tefvîz ve teslîm ol dahi tefevvüz ve kabûl edip ba‘de’l-yevm mebî‘ât-ı mezkûre ile arâzi-i mesfûrede ve semen-i mezbûr dört yüz riyâlî guruşda vechen mine’l-vücûh benim için hak ve alâka kalmadı dedikde gıbbe’t-tasdîk vâki‘-i hâli mevlânâ-yı mezbûr mahallinde tahrîr ba‘dehû ma‘an ba‘s olunan Ahmed Çelebi b. Abdurrahman ile meclis-i şer‘a gelip vukū‘u üzere inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’r-râbi‘ ve’l-ışrîn min-Şa‘bâni’l-mu‘azzam li-sene seb‘a ve sittîn ve elf.<br><br>Şühûdü’l-hâl: Umdetü’l-emâcid ve’l-ekârim Şücâ‘ Ağa, Ali Bey b. Ahmed el-cündi, Mehmed Çavuş b. Hamza, İsmail Efendi b. İbrahim, Mustafa Bey b. Hasan el-cündi, Ahmed Ağa b. Receb, Hüseyin Çavuş b. Receb, Mustafa Efendi el-kādî.</p>          <br><a title="Önceki sayfa" style="text-decoration:none" href="./ayrmetin.php?idno=40378"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40380"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b161"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o897"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>