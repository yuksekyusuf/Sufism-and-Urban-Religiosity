﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 338<br>Hüküm no: 410<br>Orijinal metin no: [82b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bursalı Mehmed Ağa’nın Halebli Hasan Çelebi aleyhindeki alacak iddiası</b><br><br>Ma‘rûz,<br><br>Derûn-ı arzuhâlde mezkûrü’l-ism Bursalı Mehmed Ağa b. İbrahim sâhib-i arzuhâl Halebî es-Seyyid Hasan Çelebi b. es-Seyyid Kasım ile evâhir-i şehr-i Şa‘bân’da mahfil-i şer‘iyyâtda bin yüz yetmiş senesi Recebi’nin on ikinci günü yedimden iştirâ ve kabz eylediği beynimizde ma‘lûm elvân kutnî bahâsından bana edâ ve teslîmâtından mâ‘adâ ba‘de külli’l-hesâb mezbûr es-Seyyid Hasan Çelebi zimmetinde bin otuz üç guruş bâkī hakkım olmağla meblağ-ı mezbûrun beş yüz guruşunu kefîli olan hâlezâdesi es-Seyyid Raci Çelebi’nin kefâletine binâen ahzedip hâlâ bâkī kalan beş yüz otuz üç guruşunu mezbûr es-Seyyid Hasan Çelebi’den taleb ederim deyü da‘vâ ve mezbûr es-Seyyid Hasan Çelebi cevâbında kaziyye minvâl-i muharrer üzere olduğunu ikrâr, lâkin deyn-i mezbûr bin otuz üç guruşu mezbûr es-Seyyid Raci’ye üçümüz bir meclisde iken havâle-i sahîha-i şer‘iyye ile havâle eylediğimde her birimiz havâleyi kabûl edip hattâ mezbûr Mehmed Ağa beş yüz guruşunu dahi mezbûr es-Seyyid Raci Çelebi’den ahzını dahi mu‘terif olmağla deyn-i mezbûrda zimmetim beriyye olmuşdur deyü ba‘de’d-def‘ ve’l-inkâr mezbûr es-Seyyid Hasan Çelebi şâhide havâle olunup bir dahi zuhûr etmemeleriyle henüz da‘vâlarına faysal verilmemiş idi. Hâlâ sâdır olan fermân-ı âlîlerine imtisâlen huzûr-ı âlîlerine i‘lâm olundu.<br><br>Fî 23 Zilhicce sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42515"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42517"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b338"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o533"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>