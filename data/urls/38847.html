﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 404<br>Hüküm no: 467<br>Orijinal metin no: [75a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hoşeda Kadın’ın bazı alacaklarını tahsil etmek üzere Hacı Mehmed’i vekil tayin etmesi</b><br><br>İsbât-ı Vekâlet<br><br>Mahmiye-i Bursa’da İbrahim Paşa mahallesinde sâkine Hoşeda Kadın bt. Abdullah tarafından ber-vech-i vekâlet iddi‘â eden işbu bâ‘isü’l-vesîka el-Hâc Mehmed b. Osman meclis-i şer‘-i şerîf-i enverde el-Hâc Ahmed Efendi b. Süleyman mahzarında üzerine da‘vâ ve takrîr-i kelâm edip mezbûre Hoşeda Kadın’ın merkūm el-Hâc Ahmed Efendi zimmetinde cihet-i karzdan elli guruş alacak hakkı olmağla meblağ-ı mezbûre merkūm el-Hâc Ahmed Efendi’den taleb ve da‘vâ ve ahz ü kabza ve mahmiye-i İstanbul’da Firuzağa mahallesinde vâki‘ bâ-temessük-i mütevellî bi’l-icâreteyn taht-ı tasarrufunda olan ma‘lûmü’l-hudûd bir bâb menzil arsasını dahi bedel-i misli ve bâ-ma‘rifet-i mütevellî âhara ferâğa ve kabz-ı bedele ve makbûzunu kendüye îsâl ve teslîme ve husûs-ı mezkûr mütevakkıf olduğu umûrun küllîsine işbu yedimde olan bir kıt‘a vekâlet hücceti nâtıka olduğu üzere bundan akdem mahrûse-i mezbûrede şühûd [75b] mahzarlarında tarafeynden kabûlüme mevkūfe beni vekîl ve nâib-i menâb nasb ü ta‘yîn eylediğinde ben dahi haber-i vekâlet bana vâsıl oldukda vekâlet-i merkūmeyi kabûl etmemle meblağ-ı mezbûr elli guruşu merkūmdan vekâlet-i mahkiyem hasebiyle taleb ederim, suâl olunsun dedikde gıbbe’s-suâl merkūm el-Hâc Ahmed Efendi dahi cevâbında mezbûre Hoşeda Kadın’a zimmetinde cihet-i karzdan elli guruş deyni olduğunu ikrâr, müdde‘î-i merkūmun vekâleti ma‘lûmum değildir deyü inkâr edicek müdde‘î-i merkūmdan ber-vech-i muharrer vekâlet müdde‘âsına mutâbık beyyine taleb olundukda udûl-i ahrâr-ı ricâl-i Müslimînden ve mahrûse-i mezbûre ahâlisinden es-Seyyid Ahmed b. es-Seyyid Mehmed ve diğer es-Seyyid Ahmed b. Osman nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka mezbûre Hoşeda Kadın’ın merkūm Ahmed Efendi zimmetinde cihet-i karzdan elli guruş alacak hakkı olup meblağ-ı mezbûru merkūmdan ve mahmiye-i İstanbul’da Firuzağa mahallesinde vâki‘ bâ-temessük-i mütevellî bi’l-icâreteyn taht-ı tasarrufunda olan ma‘lûmü’l-hudûd bir bâb menzil arsasını semen-i misli ve bâ-ma‘rifet-i mütevellî âhara ferâğa ve kabz-ı bedele ve makbûzunu kendüye îsâl ve teslîme ve husûs-ı mezkûr mütevakkıf olduğu umûrun küllîsine zâtını rü’yetimiz ile ma‘lûmumuz olan mezbûre Hoş Eda Kadın bt. Abdullah b. Hasan mahrûse-i Bursa’da işbu müdde‘î-i merkūm el-Hâc Mehmed’i işbu bir kıt‘a vekâlet hücceti nâtıka olduğu üzere kabûlüne mevkūfe tarafından vekîl ve nâib-i menâb nasb ü ta‘yîn eylediğinde ol dahi haber-i vekâlet kendüye vâsıl oldukda vekâlet-i merkūmeyi kabûl eyledi, biz bu husûsa bu vech üzere şâhidleriz ve şehâdet dahi ederiz deyü her biri müttefikü’l-lafz ve’l-ma‘nâ edâ-yı şehâdet-i şer‘iye ettiklerinde gıbbe ri‘âyeti şerâiti’l-kabûl şehadetleri makbûle olmağın mûcebince ba‘de’l-hükm ve’t-tenbîh mâ-vaka‘a [bi’t-taleb ketb olundu.]<br><br>Fî 3 N sene [1]242.<br><br>Şühûdü’l-hâl: Muhzır Ali Çelebi, Muhzır Fettah Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38846"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38848"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b404"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o497"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>