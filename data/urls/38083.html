﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 346<br>Hüküm no: 278<br>Orijinal metin no: [61b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed’e kalan harap evdeki hissesinin satılmasına izin verildiği</b><br><br>Mahmiye-i İstanbul’da Dâye Hatun mahâllesinde sâkin iken bundan akdem vefât eden Fincânî Ahmed Çelebi b. el-Hâc Yusuf’un sulbî sagīr oğlu Ahmed’in vâlidesi ve tesviye-i umûruna bâ-hüccet-i şer‘iyye vasiyye-i muhtâresi olup zâtı ta‘rîf-i şer‘î ile mu‘arrefe olan bâ‘isetü’l-kitâb Emine Hatun bt. el-Hâc Süleyman meclis-i şer‘de bi’l-vesâye takrîr-i kelâm edip merhûm Mısrîzâde el-Hâc Hüseyin Kapudan Vakfı’ndan olup mahrûse-i Galata’da Hüseyin Ağa mahâllesinde vâki‘ iki tarafdan Saliha Hatun mülkü ve bir tarafı Karabet zimmî mülkü ve bir tarafı tarîk-i âm ile mahdûd tabaka-i ulyâda beş bâb oda ve bir matbâh ve bir kilâr ve dehliz ve kenîf ve tabaka-i vustâda bir bâb oda ve tahtında iki mahzen ve bir bâb dükkân ve bi’r-i mâ ve kenîf ve havluyu ve bağçeyi müştemil vakıf menzilin üç hissesi âharın tasarrufunda olmağla ve bir hissesi müteveffâ-yı mezbûrun ile’l-vefât taht-ı tasarrufunda olup ba‘de-vefâtihî oğlu sagīr-i mezbûra intikāl-i âdî ile intikāl edip lâkin menzil-i mezbûr ânen fe-ânen harâba müşrif ve hâsılı harcına vefâ etmeyip ve menzil-i mezbûrun rub‘ hissesi kendüye nef‘ verir vech üzere imrâr mümkin olmayıp bekāsı sagīr-i mezbûra muzır olmağın menzil-i mezbûrda olan sagīr-i mezbûrun rub‘ hissesi ba‘de’l-müzâyede ve inkıtâ‘i’r-rağbe bedel-i misli ve ma‘rifet-i mütevellî ile âhara ferâğ olunup bedel-i ferâğ istirbâh ve istiğlâl olunmak sagīr-i mezbûr hakkında nef‘-i mahz olmağın menzil-i mezbûrda olan sagīr-i mezbûrun rub‘ hissesi ber-vech-i muharrer âhara ferâğa cânib-i şer‘den mezûne olmak matlûbumdur dedikde vasiyye-i mezbûrenin kelimât-ı meşrûhası vâkı‘a mutâbık idiği zeyl-i kitâbda muharrerü’l-esâmi Müslimîn haberleriyle lede’ş-şer‘i’l-enver zâhir ve mukarrer olmağın hâkim-i muvakkı‘-ı sadr-ı kitâb bi-tevkīfihi’r-refî‘i’l-müstetâb tûbâ-lehû ve hüsnü-meâb efendi hazretleri menzil-i mahdûd-ı mezbûrda olan sagīr-i mezbûrun rub‘ hissesi bi’l-müzâyede ve inkıtâ‘i’r-rağbe bedel-i misli ve ma‘rifet-i mütevellî ile âhara ferâğa vasiyye-i mezbûre Emine Hatun’a izin birle mâ vaka‘a bi’t-taleb ketb olundu.<br><br>Fî 7 min-Recebi’l-ferd sene [1]143.<br><br>Eş-şâhidûnü’s-sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=38082"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38084"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b346"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o546"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>