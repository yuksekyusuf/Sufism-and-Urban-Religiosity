﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 91<br>Hüküm no: 37<br>Orijinal metin no: [8b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ketebeden Mehmed Galib Efendi’nin tütüncü dükkânını alay imâmı el-Hâc Mehmed Efendi b. Mustafa’ya satması</b><br><br>Tütüncü mübâya‘ası 4000 guruş<br><br>Kezâlik mahmiye-i İstanbul’da Yenibahçe kurbünde Defterdâr Ahmed Çelebi mahallesinde sâkin ketebeden Mehmed Galib Efendi b. Mehmed Emin meclis-i şer‘-i şerîf-i lâzımü’t-teşrîfde Dersaâdet Ordu-yı Hümâyûnu piyâde beşinci alayının alay imâmı olup mahmiye-i mezkûrede Zeyrek kurbünde Şah Hubân mahallesinde sâkin işbu bâ‘isü’l-vesîka el-Hâc Mehmed Efendi b. Mustafa muvâcehesinde tütüncü esnâfı kethüdâsı el-Hâc Abdüllatif Efendi ile on nefer müslim ve beş nefer hıristiyan lonca ihtiyârları taraflarından mürsel kethüdâ vekîli Ahmed Efendi b. Osman hâzır olduğu hâlde ikrâr-ı tâm ve takrîr-i kelâm edip mahmiye-i mezbûrede Lütfi Paşa mahallesinde vâki‘ bir tarafdan simidçi fırını ve bir taraftan berber dükkânı ve bir tarafdan bahçe ve taraf-ı râbi‘i tarîk-i âm ile mahdûd merhûme Şah Sultan Vakfı müsakkafâtından olan bir bâb tütüncü dükkânı benim bâ-temessük-i mütevelli bi’l-icâreteyn müstakillen taht-ı tasarrufumda ve derûnunda mevcûde Eshâm Muhâsebesi Kaleminde el-Hâc Ahmed Ağa ismine mukayyed ve mu‘teber beyne’l-esnâf gedik ta‘bîr olunur şehriye iki buçuk guruş kirâ-yı kadîmelü bâ-defter-i müfredât âlât-ı lâzime-i ma‘lûmeden akd-i âti’z-zikrin sudûruna değin yedimde olup bin iki yüz yetmiş beş senesi şehr-i Rebî‘ülahirinin sekizinci günü târihiyle müverraha ve ol târihde Dârü’l-hilâfeti’l-aliyye kādısı olup hâlâ Anadolu pâye-i celîlesiyle mübeccel semâhatlü es-Seyyid Mustafa Asım Efendi hazretlerinin imzâ ve hatemini hâviye işbu bir kıt‘a mübâya‘a hücceti nâtıka olduğu üzere müstakillen yedimde mülk ve hakkım olup hattâ âlât-ı gedik-i mezkûr müstakillen yedimde mülküm olduğunu nâtık esnâf-ı merkūme kethüdâsı mûmâ-ileyh el-Hâc Abdüllatif Efendi dahi işbu bir kıt‘a memhûr ilmühaberi yedime i‘tâ etmekle el-hâletü hâzihi ben ber-minvâl-i muharrer mâlik olduğum âlât-ı gedik-i mezkûru tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile mûmâ-ileyh el-Hâc Mehmed Efendi’ye dört bin guruşa bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz u kabûl edip semeni olan meblağ-ı mezkûr dört bin guruşu bana tamâmen def‘ u teslîm eylediğinde ben dahi yedinden bi’t-tamâm ve’l-kemâl ahz u kabz edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile ibrâ vü ıskāt ve her birimiz ber-minvâl-i muharrer âharın ibrâsını kabûl eyledik, ba‘de’l-yevm âlât-ı gedik-i mezkûrde benim aslâ ve kat‘â alâka ve medhalim kalmayıp mûmâ-ileyh el-Hâc Mehmed Efendi’nin mülk-i müşterâsı ve hakk-ı sırfı olmuşdur dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 21 Zilhicce sene 1278<br><br>Şuhûdü’l-hâl: Şâhidûn es-sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=35711"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35713"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b091"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o415"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>