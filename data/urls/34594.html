﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 421<br>Hüküm no: 416<br>Orijinal metin no: [77a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şekerci Hüseyin Usta veresesinden hanımı Ümmügülsüm Hatun’un şekerci dükkânındaki hissesini diğer varis Ahmed Ağa’ya sattığı</b><br><br>Alacahamam’da şekerci mübâya‘ası<br><br>Mahmiye-i İstanbul’da Ebulfeth Sultan Mehmed Han Câmi‘-i şerîfi civârında Kumrulu Mescid mahallesi ahâlîsinden olup işbu târîh-i kitâbdan üç ay mukaddem garîkan vefât eden Şekerci Hüseyin Usta b. Mehmed b. Abdullah’ın verâseti zevce-i menkûha-i metrûkesi Ümmügülsüm Hatun bt. Ahmed ile li-ebeveyn er karındaşı Şekerci Ahmed Ağa’ya münhasıra ve mesele-i mîrâsları dört sehmden olup sihâm-ı mezbûreden bir sehmi zevce-i mezbûreye ve üç sehmi ah-ı mezbûra isâbeti tahakkukundan sonra vârisân-ı mezbûrândan zevce-i mezbûre Ümmügülsüm Hatun’un zevc-i evveli Osman’ın firâşından hâsıl sadrî kebîr oğlu ve tarafından husûs-ı âti’l-beyânda vekîl olduğu zâtını ârifân Abdullah Usta b. Ömer ve Ahmed Ağa b. İsmail şehâdetleriyle sâbit olan Mehmed Efendi b. el-merkūm Osman meclis-i şer‘-i münîrde işbu bâ‘isü’l-kitâb ah-ı merkūm Ahmed Ağa mahzarında bi’l-vekâle ikrâr-ı tâm ve takrîr-i kelâm edip mahmiye-i mezbûrede Alacahamam kurbünde Çelebioğlu Alaeddin mahallesinde Leblebici Hanı karşısında kâin ma‘lûmü’l-hudûd bir bâb şekerci dükkânı derûnunda mevcûde beyne’l-esnâf gedik ta‘bîr olunur iki kazgan ve iki mermer taş ve yüz şişe ve elli billûr kâse ve bir terâzî ma‘a derâhim ve sâir âlât-ı lâzıme-i ma‘lûmenin nısfı anam ve müvekkilem merkūmenin zevci ve mezbûr Ahmed Ağa’nın karındaşı ve mûrisleri müteveffâ-yı merkūmun hayatında bâ-hüccet yedinde mülkü olup ba‘de vefâtihî ber-tashîh-i mezkûr vâlidem ve müvekkilem merkūme ile ah-ı merkūm Ahmed Ağa’ya mevrûs olmağla nısf gedik-i mezkûrdan vâlidem ve müvekkilem merkūmenin ber-minvâl-i muharrer irsen mâlike olduğu bir sehm hisse-i şâyi‘asını tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile iki bin beş yüz guruşa bi’l-vekâle bey‘ ü temlîk ve lâyıkı vechile teslîm eylediğimde ol dahi ber-minvâl-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezkûr iki bin beş yüz guruşu vâlidem ve müvekkilem merkūme için bana tamâmen def‘ ü teslîm ve ben dahi yedinden bi’l-vekâle ahz u kabz etmemle fîmâ-ba‘d hisse-i gedik-i mezkûrda vâlidem ve müvekkilem mezbûrenin aslâ ve kat‘â alâka ve medhali kalmayıp nısf âlât-ı gedik-i merkūm Ahmed Ağa’nın irsen ve şirâen mülkü olmağla mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî bi’l-asâle ve bi’l-vekâle ibrâ-i âmm-ı sahîh-i şer‘î ile ibrâ ve iskāt eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fi’l-yevmi’s-sâbi‘ Zilka‘de sene 1247<br><br>Şuhûdü’l-hâl: Yiğitbaşı İbrahim Ağa, el-Hâc Halil Ağa, Üsküdarlı Mehmed Ali Ağa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=34593"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34595"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b421"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o487"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>