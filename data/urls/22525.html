﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 240<br>Hüküm no: 329<br>Orijinal metin no: [31b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadice bt. Mehmed’in eşyasını gaspettikleri iddiasıyla oğlu Mehmed ile karısı Ayşe aleyhine açtığı davada iddiasını ispat edemediği</b><br><br>Mübârek rikāb-ı kamer-tâb-ı hüsrevânîye arzuhâl takdîm eden Demirci zevcesi demekle meşhûre ve zâtı mu‘arrefe Hadice Hatun bt. Mehmed Çarşamba günü dîvân-ı ma‘delet-unvânda ba‘dehû mahrûse-i Galata Mahkemesi’nde ma‘kūd meclis-i şer‘-i münîrde derûn-ı arzuhâlde isimleri mezkûr sadrî kebîr oğlu Mehmed b. el-Hâc Ali ile mezbûr Mehmed’in zevce-i medhûlün-bihâsı kezâlik zâtı mu‘arrefe Âişe bt. Abdullah nâm Zenciye muvâcehelerinde işbu yedimde olan müfredât defteri mantûkunca mâlımdan mecmû‘u bin guruş kıymetli eşyâmı oğlum mezbûr ile gelinim Zenciye merkūme bi-gayr-ı hakkın ahz etmeleriyle mevcûd ise a‘yânını müstehlek ise ba‘de’s-sübût kıymet-i şer‘iyyelerini mezbûrândan tazmîn taleb ederim deyü da‘vâ onlar dahi külliyyen inkâr edip müdde‘iye-i merkūme ber-vech-i muharrer müdde‘âsına ikāmet-i beyyineden izhâr-ı acz edip tâlib-i tahlîf dahi olmamağla husûs-ı mezkûru müdde‘iye-i mezbûre bundan mukaddemce iki def‘a dahi mezbûrândan da‘vâ edip isbât-ı müdde‘âya kādire ve tahlîfe tâlibe olmamağla ber-muktezâ-yı şer‘ bilâ-beyyine mu‘ârazadan men‘ olunmuş olduğu zevcân-ı mezbûrân yedlerinde olan i‘lâm-ı şer‘î mefhûmundan müstebân olmağla bu sûretde bilâ-mûcib rikāb-ı müstetâbı defa‘âtle tasdî‘den tarafeynde nefsâniyet münfehim olmağın mûcebince müdde‘iye-i merkūme da‘vâ-yı mezkûresiyle bilâ-beyyine-i âdile mu‘ârazadan men‘ olunduğu tescîl ve mübâşirleri Dîvân-ı âlî çavuşlarından es-Seyyid Mustafa Çavuş kulları yediyle bi’l-iltimâs [huzûr-ı âlîlerine i‘lâm olundu.]<br><br>Fî 24 C sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22524"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22526"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b240"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o473"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>