﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 103<br>Hüküm no: 88<br>Orijinal metin no: [26a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Lefter’in Filado bt. Kosta’dan satın aldığı bağı kızı Rafire’ye hibe ettiği</b><br><br>Mahmiye-i Galata’ya tâbi‘ kasaba-i Beşiktaş’da Sinanpaşa mahallesinde sâkine Filado bt. Kosta nâm Nasrâniye meclis-i şer‘de işbu râfi‘ü’s-sifr Lefter v. ( ) nâm zimmî muvâcehesinde ikrâr ve takrîr-i kelâm edüp kasaba-i mezbûre bağları sınırı dâhilinde Konak demekle ma‘rûf mevzi‘de vâki‘ bir tarafı Hristofoli v. Yamandi bağı ve bir tarafı Corci Nikola bağı ve bir tarafı Darmi ve bir tarafı tarîk-i âm ile mahdûd tahmînen sekiz dönüm mikdârı mülk bağımı cümle tevâbi‘ ve levâhıkı ile merkūm Lefter’e dört bin nakd-i râyic fi’l-vakt akçeye tarafeynden îcâb ve kabûlü hâvî bey‘-i bâtt-ı sahîh-i şer‘î ile bey‘ ve teslîm edüp ol dahi iştirâ ve tesellüm ve kabûl ve kabz eyledikden sonra semeni olan meblağ-ı merkūm dört bin akçeyi yedinden bi’t-tamâm ve’l-kemâl ahz u kabz eyledim ba‘de’l-yevm mülk-i müşterâsıdır keyfe mâ yeşâ ve yehtâr mutasarrıf olsun deyicek gıbbe’t-tasdîki’ş-şer‘î vicâhen mezbûr Lefter meclis-i mezbûrda ikrâr ve takrîr-i kelâm edüp iştirâ eylediğim mersûm bağı işbu hâzıra bi’l-meclis sulbiye sagīre kızım Rafire’ye hibe-i sahîha-i şer‘iyye ile hibe ve temlîk ve teslîm edüp yine bizzât kendim velâyeten sagīre-i mezbûre Rafire için ittihâb ve kabûl ve kabz eyledim ba‘de’l-yevm sâlifü’z-zikr bağ-ı merkūm merkūme Rafire’nin mülk-i mevhûbudur kat‘â benim alâka ve medhalim yokdur dedikde vâki‘ hâl ketb ü imlâ olunup yed-i tâlibe def‘ olundu.<br><br>Tahrîren fi’l-yevmi’s-sânî aşer min-şehri Rebî‘i’l-evvel li-sene isneteyn ve sittîn ve elf.<br><br>Şühûdü’l-hâl: Ahmed Beşe b. Hüseyin, Mustafa Beşe b. Mehmed, Mehmed Çelebi b. Ramazan, Cafer Beşe b. Mehmed, Mehmed Çelebi b. Mahmud, Hristofoli [v.] Yamandi, Yani [v.] Kosta, Dimo [v.] Yani, Yamandi [v.] Kosta, Nikola [v.] Yamandi</p>          <br><a title="Önceki sayfa" style="text-decoration:none" href="./ayrmetin.php?idno=10249"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10251"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b103"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o355"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>