﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 260<br>Hüküm no: 229<br>Orijinal metin no: [61b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Anberbûy bt. Abdullah’ın vefat eden Hasan Ağa b. Mehmed’in ümm-i veledi olduğunu ispat ederek azat olduğu</b><br><br>Vilâyet-i Anadolu’da medîne-i Trabzon’da sâkin olup re‘âyâya müsâderâtı sebebi ile bundan akdem mahbûsen vefât eden Yahyazâde demekle şehîr Hasan Ağa b. el-Hâc Mehmed’in câriye-i memlûkesi <<olup>> ve ümm-i veledi olmağla ıtkını iddi‘â eden orta boylu açık kaşlı elâ gözlü Gürciyyetü’l-asl hâmiletü hâzihi’l-vesîka Anberbûy bt. Abdullah meclis-i şer‘-i hatîr-i enverde bi’l-fi‘il defterdâr-ı şıkk-ı evvel olmağla müteveffâ-yı mezbûrun cânib-i mîrîye âide olmak üzre sâir terekesi ile kendüye vaz‘-ı yed eden Hasan Efendi tarafından husûs-ı âti’z-zikre vekîl olup [baş]bâkīkulu Mehmed Bey b. Mehmed ve Hüseyin Bey b. Abdullah şehâdetleriyle şer‘an vekâleti sâbite olan Ahmed Ağa b. Mehmed mahzarında üzerine da‘vâ ve takrîr-i kelâm edip ben mezbûr Hasan Ağa’nın câriye-i memlûkesi olup bana teserrî ve benden veledi oldukda bendendir deyü da‘vet edip ben ber-vech-i meşrûh ümm-i veledi ve hâlâ fevt oldukda âzad olmuş-iken müvekkil-i müşârün-ileyh tereke-i müteveffâ-yı mezbûrdan olmak üzre bana vaz‘-ı yed eder suâl olunup sebîlim tahliye olunmak matlûbumdur dedikde gıbbe’s-suâl mezbûr Ahmed Ağa cevâbında fi’l-hakīka tereke-i müteveffâ-yı mezbûrdan olmak üzre mevsûfe-i mezbûreye müvekkil-i müşârün-ileyhin vaz‘-ı yedini vekâleten ikrâr lâkin müdde‘iyye-i mezbûrenin ber-vech-i muharrer veledi olmağla mezbûrun vefâtında mu‘taka olduğunu inkâr edicek müdde‘iyye-i mezbûreden müdde‘âsına beyyine taleb olundukda yine medîne-i mezbûrede Ortahisar ahâlîsinden olup bi-tarîkı’l-müsâfere mahmiye-i İstanbul’da Sultân Süleyman Han Câmi‘-i Şerîfi kurbünde sâkin zât-ı mezbûreyi ma‘rifet-i şer‘iye ile ârifûn udûl-i Müslimînden İbrahim b. Hüseyin ve Ali Ağa b. Mustafa ve es-Seyyid Abdülbaki b. Osman nâm kimesneler li-ecli’ş-şehâde meclis-i şer‘a hâzırûn olup isre’l-istişhâd fi’l-hakīka işbu müdde‘iyye-i mezbû[re] Anberbûy müteveffâ-yı mezbûr Yahyazâde Hasan Ağa b. el-Hâc Mehmed’in câriye-i memlûkesi olup teserrî ve mezbûreden veledi oldukda veled-i mezkûr bendendir deyü bizim huzûrumuzda da‘vet ve bizi işhâd eyledi mezbûre Anberbûy müteveffâ-yı mezbûrun ümm-i veledi [ve] vefâtıyla sâir harâir-i asliyât gibi hürre olmuşdur biz bu husûsa bu vech üzre şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe’t-ta‘dîl ve’t-tezkiye şehâdetleri makbûle oldukdan sonra mezbûr Hasan Ağa’nın sulbî kebîr oğlu Ahmed Çelebi meclis-i şer‘de medîne-i [müdde‘iyye-i] mezbûre bâlâda tafsîl olan minvâl üzre babası müteveffâ-yı mezbûrun [62a] veledi kendiden olmak üzre da‘vet etmekle mezbûrun ümm-i veledi olduğunu tav‘an ikrâr ve i‘tirâf dahi etmeğin mûcebiyle mezbûre Anberbûy’un ıtkına ba‘de’l-hükm mâ-hüve’l-vâki‘ bi’t-taleb ketb olundu.<br><br>Fi’l-yevmi’l-işrîn min-Saferü’l-hayr li-sene ihdâ ve tis‘în ve elf.<br><br>Şuhûdü’l-hâl: el-Hâc Ahmed b. Mehmed, Mehmed Bey b. Mehmed, Hüseyin Bey b. Abdullah, Mehmed Çelebi b. Haydar.</p>          <br><a title="Önceki sayfa" style="text-decoration:none" href="./ayrmetin.php?idno=41377"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41379"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b260"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o439"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>