﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 94<br>Hüküm no: 46<br>Orijinal metin no: [9b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kahvehane zannıyla kapatılan berber dükkânının yeniden açılması için izin talebi</b><br><br>Kahvehâne zannıyla seddolunmuş berber dükkânı küşâdı<br><br>Ma‘rûz<br><br>Sâdır olan fermân-ı âlîlerine imtisâlen işbu arzuhâl ve derkenâra nazar olundukda İstanbul’da Kumkapı kurbünde İbrahim Paşa Câmi‘-i şerîfi civârında keresteci dükkânı karşısında vâki‘ gediğine şirâen mâlike olduğu Başmuhâsebe’de es-Seyyid Mustafa Usta ismine mukayyed ve taht-ı nizâma dâhil ve mu‘teber bir bâb berber dükkânı bundan akdem mecmû‘-ı kahvehânelerin def‘i bâbında celâdet-rîz-i sahîfe-i sudûr olan fermân-ı âlem-mutâ‘ mûcibince kahve dükkânı olmak zannıyla sedd ü bend olunmuş olduğu ve dükkân-ı mezkûrdan gayrı bir mahâlden bir akçe medâr-ı ma‘âşı olmadığı beyânıyla dükkân-ı mezkûrun feth ve küşâdına izin ve ruhsat-ı seniyyeleri erzân buyurulmasını sahibe-i arzuhâl Hadîce Hatun câriyeleri niyâz ve istirhâm eylediği mefhûm-ı arzuhâlden müstebân ve dükkân-ı mezkûr hâmiş-i arzuhâlde mastûr derkenâr nâtık olduğu üzre muhâsebe-i mezkûrede mukayyed ve şurût-ı nizâma dâhil ve mu‘teber kadîm berber dükkânı idüğü esnâf-ı merkūme kethudâsı İbrahim Ağa ve şeyhi Musa Efendi ve du‘âcısı İsmail Efendi [10a] ve yiğitbaşısı es-Seyyid Mehmed Nuri Ağa ve çavuşu Mustafa Usta ve köşe ustası Selim Usta ve sâir nizâm ustaları kullarının nezd-i dâ‘iyânemde ihbârlarıyla nümâyân olduğu ma‘lûm-ı ilm-i âlem-ârâ-yı düstûrâneleri buyruldukda dükkân-ı mezkûr bu vesîle ile kahvehâne şekline girmeyip memnû‘âtdan masûn berber dükkânı olarak isti‘mâl olunmak şartıyla hâline merhameten küşâdına müsâ‘ade-i merhamet-âde-i müşîrâneleri erâzân [erzân] buyurulmak mutlaka re’y-i rezîn-i isâbet-karîn-i sâmîlerine menût ve mütevakkıf mevâddan idüğü İstanbul Mahkemesi’nden huzûr.<br><br>Fî 14 min-S sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33472"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33474"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b094"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o611"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>