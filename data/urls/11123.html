﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 503<br>Hüküm no: 580<br>Orijinal metin no: [84a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Canbaziye mahallesinden İsmail Efendi’nin borç verdiği Mustafa Hidayet Efendi’den fazla para istememesi</b><br><br>Mahmiye-i İslâmbol’da Koca Mustafa Paşa kurbünde Canbaziye mahallesinde sâkin İsmail Efendi b. Mehmed Davudpaşa Mahkemesi’nde meclis-i şer‘-i hatîrde Mustafa Hidayet Efendi b. Mehmed mahzarında mezbûr Mustafa Hidayet Efendi bin yüz doksan senesi Şevvâli’l-mükerreminin on yedinci günü yedimden ve mâlımdan istidâne ve kabz eylediği altı yüz guruş deyni mukābelesinde merhûm Hacı Ahmed Efendi Vakfı müsakkafâtından mahalle-i mezbûrede kâin mutasarrıf olduğu bir bâb müfrez vakıf menzilini bâ-ma‘rifet-i mütevellî vefâen bana ferâğ ve tefvîz ve ben dahi ber-vech-i muharrer tefevvüz ve kabûl eyledikden sonra menzil-i mezkûru târih-i mezbûrdan beher şehir beş guruş ücret tesmiyesiyle yedimden istîcâr ve tesellüm ve kabûl etmiş idi. Hâlâ menzil-i mezkûru mezbûr Mustafa Hidayet Efendi’ye red birle meblağ-ı mezkûr altı yüz guruşu ve ücret-i müsemmâ-yı mezkûreden işbu târih-i i‘lâma gelince zimmetinde terâküm eden altı senelik üç yüz altmış guruş ki cem‘an dokuz yüz altmış guruşu mezbûr Mustafa Hidayet Efendi’den taleb ederim deyü ba‘de’d-da‘vâ ve’l-istintâk mezbûr Mustafa Hidayet Efendi cevâbında müdde‘î-i mezbûr İsmail Efendi’den ancak yüz guruş istidâne ve kabzını ve mukābelesinde menzil-i mezkûru ber-vech-i muharrer vefâen ferâğını ikrâr mâ‘adâ beş yüz guruş ile menzil-i mezkûru beher mâh beşer guruş ücret tesmiyesiyle istîcârını inkâr etmekle müdde‘î-i mezbûr İsmail Efendi ancak ziyâde beş yüz guruş müdde‘âsını beyândan ızhâr-ı acz ile ba‘de’l-istihlâf ve’t-tahlîf mûcebiyle müdde‘î-i mezbûr İsmail Efendi ziyâde beş yüz guruş müdde‘âsı içün mezbûr Mustafa Hidayet Efendi’ye bilâ-beyyine mu‘ârazadan ba‘de’l-men‘ mertebe-i ikrârı olan yüz guruşu müdde‘î-i mezbûr İsmail Efendi’ye edâya mezbûr Mustafa Hidayet Efendi’ye tenbîh ve ücret-i müsemmâ-yı mezkûr içün mezbûr İsmail Efendi beyâna havâle olunduğu bi’l-iltimâs huzûr-ı âlîlerine i‘lâm olundu.<br><br>Fî 28 L sene 1196</p>          <br><a title="Önceki sayfa" style="text-decoration:none" href="./ayrmetin.php?idno=11122"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11124"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b503"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o612"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>