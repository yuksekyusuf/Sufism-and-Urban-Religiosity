﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 611<br>Hüküm no: 420<br>Orijinal metin no: [101a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Mahmud Efendi’nin techiz, tekfin, hayır ve hasenatı yapılacak harcamalar için Ramazan Beşe’yi vekil tayin ettiği</b><br><br>Mahmiye-i Galataˈda Câmi‘-i Kebîr mahallesinde sâkin iken bundan akdem vefât eden Mahmud Efendi b. Bilalˈin verâseti zevceteyn-i metrûkeyn Cemile bt. Mehmed ve Nazile bt. Abdullah nâm hatunlardan gayrı vâris-i ma‘rûfu olmamağla terekesinin rub‘ı mezbûretâna ve selâse erbâ‘ı cânib-i beytü’l-mâle isâbet etmeğin hâlâ mahmiye-i mezbûre ve tevâbi‘i emîni olan Mehmed Ağa b. Yahyaˈya münhasıra oldukdan sonra işbu bâ‘isüˈl-vesîka Ramazan Beşe b. Mahmud meclis-i şer‘de emîn-i mezbûr ile merkūmetân mahzarlarında üzerlerine da‘vâ ve takrîr-i kelâm edip müteveffâ-yı mezbûr hâl-i marazında bi-emrillâhi te‘âlâ vefât ettiğimden sonra terekemin sülüsü ifrâz olunup içinden techîz ve tekfîn ve yevm-i mevtimde ve üçümde ve yedimde ve kırkımda ve senemde mu‘tâd üzre tabh-ı ta‘âm olunup it‘âm-ı fukarâ-yı Müslimîn oluna deyü vasiyete ve ikrâr ve tenfîze beni vasî-i muhtâr nasb ve ta‘yîn ve ben dahi ba‘deˈl-kabûl musırratan alâ-hâzeˈl-ikrâr vefât edip terekesinin sülüsü dahi vasiyyet-i mezkûresine müsâ‘id olmağla hâlen mezkûrûnun yedlerinde olan terekeden biˈl-vesâye taleb ederim suâl olunsun dedikde gıbbeˈs-suâl veˈl-inkâr ve isre-talebiˈl-beyyine udûl-ı Müslimînˈden eş-Şeyh Fethullah Efendi b. Abdülmennan ve Hüseyin Efendi b. İsmail li-ecliˈş-şehâde meclis-i şer‘a hâzırân olup isreˈl-istişhâd fiˈl-vâki‘ müteveffâ-yı mezbûr marazında bi-emrillâhi te‘âlâ vefâtımdan sonra terekemin sülüsü ifrâz olunup içinden techîz ve tekfînime ve yevm-i mevtimde ve üçümde ve yedimde ve kırkımda ve senemde tabh-ı ta‘âm olunup fukarâ-yı Müslimîn i‘tâm oluna deyü vasiyet ve ikrâr ve tenfîze beni vasî-i muhtâr nasb ve ta‘yîn ve ol dahi kabûl eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde isre-ri‘âyet-i şerâ’itiˈl-kabûl şehâdetleri makbûle oldukdan sonra mûcebiyle hükmolunup mâ vaka‘a biˈt-taleb ketb olundu.<br><br>Fî 20 min-Zilhicce sene [10]84.<br><br>Şuhûdüˈl-hâl: es-Sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=21483"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21485"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b611"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o927"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>