﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 95<br>Hüküm no: 14<br>Orijinal metin no: [2a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eyüb’de Takkecibaşı Mahallesi’nde bulunan vakıf menzilin kullanımında meydana gelen anlaşmazlığın giderilmesi</b><br><br>Maʻrûz-ı dâʻî-i Devlet-i aliyyeleridir ki;<br><br>Derûn-ı arzuhâlde mezkûr Serrac Hasan Çelebi Evkāfı’ndan olup zikr-i âtî vakıf menzilin evlâdiyet ve meşrûtiyet üzere mütevelliyesi Rukiye Hatun bt. İbrahim Çarşamba günü Dîvân-ı âlîlerinde maʻkūd meclis-i şerʻde menzil-i mezbûra vâzıʻu’l-yed olduğu mütebeyyin olan sâhibe-i arzuhâl Hanko bt. Hüseyin nâm hatunun tarafından vekîli Hatice bt. Ali nâm hatun mahzarında mütevelliyesi olduğum medîne-i Eyüb’de Takkecibaşı Mahallesiʼnde vâkiʻ lede’l-ahâlî ve’l-cîrân maʻlûmü’l-hudûd ve’l-müştemilât vakıf menzilin icâreteyn ile mutasarrıfe olan müvekkil-i mezbûrenin kız karındaşı Hanko bilâ-veled fevt olup menzil-i vakf-ı mezbûr cânib-i vakfa âid olmuş iken müvekkile-i mezbûre Hanko benim deyü menzil-i mezbûru fuzûlî tasarruf eder deyü bi’t-tevliye daʻvâya tasaddî eyledikde vekîl-i mezbûr Hatice cevâbında müvekkile-i mezbûrenin yedinde olup bin yüz elli iki senesi Zilkaʻdesi’nin on altıncı günü târîhiyle müverrah mütevelliye-i mezbûrenin temessükü mûcebince gāib ani’l-meclis Ali Ağa b. Abdullah ferağından mutasarrıfe olmak üzere mütevelliye-i mezbûre Rukiye Hatun’a izin-birle temessük-ı mezbûreyi iʻtâ etmiş idi dedikde hîn-i ferağda şahsı rüʼyet ile maʻlûm olan müvekkile-i mezbûre Hanko olup menzil-i vakf-ı mezbûra icâreteyn ile mütevelliye-i mezbûre temessükü mûcebince bilâ-nizâʻ mutasarrıfe olduğunu vukūf-ı tammı olan mahalle-i mezbûre sükkânından Mehmed Ağa b. Ali ve Hasan b. Hüseyin ve Ahmed b. Süleyman ve Attâr Ahmed Çelebi b. Hüseyin ve Ali Beşe b. Yusuf ve İsmail b. Mustafa ve Ebûbekir b. Abdullah ve nisvân-ı sâlihâtdan [2b] Âişe Hatun bt. Osman ve Fâtıma Hatun bt. Ahmed ve Râbia Hatun bt. Ahmed ve Âişe bt. Mehmed nâm hatunlar Dîvân-ı âlîlerinde maʻkūd meclis-i şerʻde mütevelliye-i mezbûre Rukiye Hatun muvâcehesinde vech-i muharrer üzere alâ-tarîkı’ş-şehâde haber verdiklerinde tarafeyn fetvâ-yı şerîfeye havâle olunduğu zabt ve tescîl olunmuşdur. Bâkī fermân hazret-i veliyyü’l-emrindir.<br><br>Fî 25 min-Şevvâli’l-mükerrem sene 1159</p>          <br><a title="Önceki sayfa" style="text-decoration:none" href="./ayrmetin.php?idno=16966"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16968"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b095"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o770"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>