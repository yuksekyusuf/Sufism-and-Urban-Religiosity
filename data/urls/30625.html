﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 168<br>Hüküm no: 166<br>Orijinal metin no: [45a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmügülsüm Hatun’un, mallarını gasbettiği gerekçesiyle el-Hâc Ali Ağa’ya açtığı davasından vazgeçtiği</b><br><br>Derûn-ı arzuhâlde mezkûrü’l-ism Nesli Hânım dimekle ma‘rûfe ma‘rifetü’z-zât Ümmügülsüm Hatun bt. Mustafa meclis-i şer‘-i şerîf-i enverde arzuhâl eden el-Hâc Ali Ağa b. Osman mahzarında mezbûr el-Hâc Ali Ağa târîh-i i‘lâmdan mukaddem mâlımdan altı yüz guruş kıymetli ber-mûceb-i defter-i müfredât eşyâ-i ma‘lûmemi gasben ahz etmekle mevcûd ise aynılarını müstehlek ise kıymetlerini bi-tarîkı’z-zamân taleb eylediğimde inkâr eylediğinden mâ‘adâsın nefsini âhara tezvîc murâd ettikde emr ve tevkîlin ile mâlımdan bi-şarti’r-rücû‘ yağlık ve yemenî ve zehâyir vesâ’ir levâzımât akd ve urûsun içün üç yüz guruş sarf ettim deyü benden da‘vâ ve ben dahî inkâr edip beynimizde ba‘de vukû‘i’l-münâza‘a bâ-vesâtat-ı muslıhîn ben da‘vâ-yı mezkûremden fâriğa olup husûs-ı mezkûru ve târîh-i i‘lâma gelince beynimizde cârî bi’l-cümle ahz ve i‘tâ ve mu‘âmelât-ı şettâ ve hukûk-ı ma‘lûme ve mechûleye müte‘allika âmme-i de‘âvî ve kâffe-i mutâlebâtdan mezbûr el-Hâc Ali Ağa’nın zimmetini ibrâ-yı âm ile ibrâ ve iskāt eylediğimde ol dahî kezâlik meblağ-ı mezkûr üç yüz guruş mutâlebesine ve târîh-i i‘lâma gelince bi’l-cümle hukûk-ı şer‘iyyeye müte‘allika âmme-i da‘vâdan benim zimmetimi ibrâ’ ve iskāt ve her birimiz âharın ibrâsını kabûl eyledik deyü eylediği bi’l-cümle takrîr-i meşrûhunu mezbûr el-Hâc Ali Ağa tasdîk ve bu vecihle kat‘-ı nizâ‘ eyledikleri huzûr-ı âlîlerine i‘lâm olundu.<br><br>Fî 13 min Ramazâni’l-mübârek sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30624"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30626"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b168"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o302"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>