﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 468<br>Hüküm no: 721<br>Orijinal metin no: [87b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Sadrazam Halil Paşa’nın hâsları reayasının yasal olmayan vergi talebiyle rencide olunmaması</b><br><br>Sadr-ı a‘zam hazretlerinin re‘âyâsına müte‘allikdir. Efâzılu kuzâti’l-Müslimîn evâlî vülâti’l-muvahhidîn me‘âdinü’l-fezâ’il ve’l-yakīn hüccetü’l-hak ale’l-halkı ecma‘în, vâris-i ulûmü’l-enbiyâ ve’l-mürselîn el-muhtâssûn bi mezîdi inâyeti’l-meliki’l-mu‘în İstanbul ve Üsküdar ve Galata ve Hâslar kadıları -zîdet fezâilühum- tevkī‘-i refî‘-i hümâyûn vâsıl olıcak ma‘lûm ola ki, düstûr-ı ekrem müşîr-i efham nizâmü’l-âlem müdebbir-i umûri’l-cumhûr bi’l-fikri’s-sâkıb, mütemmim-i mehâmmi’l-enâm bi’r-re’yi’s-sâ’ib müessis-i bünyâni’d-devleti ve’l-ikbâl, müşeyyid-i erkâni’s-sa‘âdeti ve’l-iclâl el-mahfûf bi sunûfi avâtıfi’l-meliki’l-a‘lâ Vezîriâzam Halil Paşa -edâmallahu te‘âlâ iclâlehû-nun taht-ı kazânızda vâki‘ olan hâsları re‘âyâsının cizye ve ispençe ve yava ve kaçkın ve resm-i bennâk ve mâl-ı gāib ve mâl-ı mefkūd ve beytü’l-mâl-i âmme ve hâssa ve kasabiyye ve masdariyye ve ibrişim ve kul ve hamr masdariyyesi ve avârız-ı dîvâniyye ve kalenderiyye ve resm-i gerdek ve koyun ve mîrî tuz ve acemioğlanı ve ipek ve mankır devşirmesi ve kapıcılar resm-i ve fıçı ve kazma ve kürek akçe ve yağ akçesi ve arpa ve saman ve balık emînleri ve istimâr ve Hızır İlyas akçesi ve ordu-yı hümâyûn talebiyle ve ümenâ ve ummâl ve mültezimîn ve muhtesib ve subaşı ve gayrı işe mübâşir olanlar ta‘addîsi müşârun-ileyhin re‘âyâsına gadr u hayf etmekle, bir def‘a müşârun-ileyh tarafından alınan cizye ve ispençe ve gayrı küllî ve cüz’î mahsûl için ellerine mühürlü temessük alan re‘âyâlarına tekrâr cizye ve ispençe ve bâd-ı hevâ ve zikr olunan hukūk ve rüsûmdan aslâ bir nesne teklîf olunmayıp rencîde olmamaları bâbında mâliye tarafından verilen emr-i şerîf mûcebince, merhûm ve mağfûrun-leh babam Hudâvendigâr -tâbe serâhu- zamânında emr-i şerîf verilip, cülûs-ı hümâyûnum vâki‘ olmakla, ol hükm-i şerîfin tecdîd olması istid‘â olunmağın buyurdum ki, ( ) vardıkda bu bâbda mukaddemâ mâliye tarafından Dîvân-ı hümâyûn’umdan verilen emr-i şerîf mûcebince, bir def‘a mûmâ-ileyh tarafından alınan ispençe ve cizye ve sâir küllî ve cüz’î mahsûlü için ellerinde olan temessüklere muhâlif tekrâr cizye ve ispençe ve bâd-ı hevâ ve zikr olunan hukūk ve rüsûm ve sâir tekâlîfden aslâ bir nesne aldırmayıp, ümenâ ve ummâl ve mübâşirîn-i a‘mâlden bir ferde müşârun-ileyhin re‘âyâsı olagelene muhâlif bir vechile rencîde etdirmeyesiz, memnû‘ olmayanları yazıp arz eyleyesiz, şöyle bilesiz alâmet-i şerîfe i‘timâd kılasız. Tahrîren fî evâsıtı Cemâziyelâhir sene seb‘a ve ışrîn ve elf. Be makām-ı Kostantıniyye.</p>          <br><a title="Önceki sayfa" style="text-decoration:none" href="./ayrmetin.php?idno=24825"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24827"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b468"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o509"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>