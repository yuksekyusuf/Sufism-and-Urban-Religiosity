﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 96<br>Hüküm no: 69<br>Orijinal metin no: [15b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman Çelebi b. Abdullah’ın Dergah-ı Âlî yeniçerilerinden Mehmed Beşe b. Musa’daki alacağının tahsilini istemesi</b><br><br>Mahmiye-i İstanbul’da Altımermer kurbünde sâkin Süleyman Çelebi b. Abdullah meclis-i şer‘-i şerîf-i enverde Dergâh-ı âlî yeniçerilerinin yirminci sekbânlarına mahsûs oda yoldaşlarından Mehmed Beşe b. Musa mahzarında üzerine da‘vâ ve takrîr-i kelâm edip bundan akdem mezbûr Mehmed Beşe’ye beher mâh üç yüz on sekiz akçeye îcâr ve teslîm ol dahi ber-vech-i muharrer istîcâr ve kabûl eylediği mârru’z-zikr Altımermer sûkunda vâki‘ lede’l-ahâlî ma‘lûmü’l-hudûd bir bâb oda bardakçı? dükkânı ücretinden mezbûr Mehmed Beşe zimmetinde müctemi‘ iki bin iki yüz akçe hakkım olup taleb eylediğimde edâdan imtinâ‘ eder, suâl olunup meblağ-ı mezbûrun alıverilmesi matlûbumdur dedikde gıbbe’s-suâl mezbûr Mehmed cevâbında kaziyye minvâl-i muharrer üzere olup lâkin meblağ-ı mezkûr iki bin iki yüz akçeyi müdde‘î-i mezbûr Süleyman Çelebi’ye edâ ve teslîm edip meblağ-ı mezbûrdan benim zimmetim berî olmuşdur dedikde isre’l-istintâk ve’l-inkâr mezbûr Mehmed Beşe’den def‘-i meşrûhuna beyyine taleb olundukda isbât-ı beyyineden izhâr-ı acz ve istihlâf etmeğin müdde‘î-i mezbûre meblağ-ı mezbûr iki bin iki yüz akçeyi merkūm Mehmed Beşe’den ahz u kabz etmeyip ol vechile meblağ-ı mezbûrdan merkūm Mehmed Beşe’nin zimmeti berî olmadığına yemîn teklîf olundukda mezbûr Süleyman Çelebi dahi alâ vefki’l-mes’ûl yemîn billâhi’l-aliyyi’l-a‘lâ etmeğin meblağ-ı mezbûr iki bin iki yüz akçeyi müdde‘î-i mezbûr Süleyman Çelebi’ye edâ ve teslîm merkūm Mehmed Beşe’ye tenbîh olunup mâ-vaka‘a bi’t-taleb ketb olundu.<br><br>Fi’l-yevmi’l-âşir min şehri Muharremi’l-harâm li-sene mi’e ve elf.<br><br>Şuhûdü’l-hâl: Süleyman Beşe b. Mehmed, Mehmed b. Mustafa, Mustafa Çelebi b. Ahmed, İbrahim Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=28093"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28095"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b096"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o384"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>