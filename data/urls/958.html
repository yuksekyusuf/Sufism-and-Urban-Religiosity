﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 85<br>Hüküm no: 55<br>Orijinal metin no: [10a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarraf Kirhor’un, Kürkçübaşı Yani’ye emanet ettiği ve firari Tahmisoğlu tarafından gasb olunan eşyasının iadesi</b><br><br>Ma‘rûz-ı dâ‘î-i Devlet-i aliyyeleridir ki,<br><br>Sâdır olan fermân-ı âlîlerine imtisâlen işbu arzuhâl ve derkenâr olan fermân-ı âlî kaydına nazar olundukda arzuhâl eden Kirhor zimmî Kastamonu mütesellimi esbakın mütesellimliği hengâmında sarrâflığı hizmetinde iken kazâ-i mezbûrda Kürkçübaşı Yani zimmîye emâneten vaz‘ ve teslîm eylediği bâ-defter-i müfredât on altı bin altı yüz otuz iki guruş kıymetli eşyâ memlû iki çift hurçlarını tuğyân eden firârî Tahmisoğlu nâm şahıs mesfûr Yani zimmîden bi-gayr-ı hakkın cebren ve kerhen gasb etmiş olduğundan sâlifü’z-zikr hurçlar firârî-i merkūmun evlâd ü iyâli yedlerinde kalmağla aynen istirdâd ve mümkün olmadığı hâlde kıymetleri firârî-i merkūmun emvâl ve eşyâ ve emlâkinden bi’t-tahsîl mesfûra i‘tâ olunması bâbında elli bir târîhiyle emr-i âlî-i mezkûr sudûrunu istid‘â ve husûs-ı mezkûr ol târîhde Anadolu kādıaskeri bulunan devletlü Abdulkadir Beyefendi hazretlerine bi’l-havâle Tahmîs-i merkūm gāib ve mefkūd olduğundan mersûm Kirhor zimmî gāib-i merkūmun evlâd ü iyâlinden eşyâ-i mezkûre da‘vâsı meşrû‘a olmayıp ancak eşyâ-i mağsûbe-i mezkûre mevcûd ve gāib-i merkūm yâhud vekîl-i şer‘îsi hâzır ise muvâcehesinde mersûm Yani huzûrunda aynen da‘vâ ve müstehleke ise kıymet-i mezkûresini mesfûr Yani zimmînin huzûru lâzım olmayarak gāib-i merkūm yâhud vekîl-i şer‘îsinden mutâlebe etmek ve gāib-i merkūm yâhud vekîl-i şer‘îsi mevcûd olmayıp gāib-i mezbûrun hakīkat-i mevti sâbit oldukdan sonra veresesinden da‘vâ meşrû‘a olduğu i‘lâm etmeleriyle mûcebince sudûr eden emr-i âlî-i mezkûr mahâlline lede’l-vusûl Tahmis-i merkūm es-yevm mefkūd ve vekîl-i şer‘îsi dahi nâ-mevcûd olmağla firârî-i merkūmun zevcesi eşyâ-i mağsûbe-i mezkûre indinde mevcûd olduğunu mukırra ve mu‘terife olduğundan bahisle eşyâ-i mezkûreyi zevcesi mezbûreden ikrârı mûcebince istirdâdı bâbında fermân-ı âlî sudûrunu istirhâm eylediği meâl-i istid‘âdan müstebân olmağla bu sûretde husûs-ı mezkûr şer‘le rü’yet olunacağı mevâddan olup mefkūd-ı mezbûrun zevcesi mezbûre ile mahâllinde terâfu‘ ve ihkāk-ı hak olunmak bâbında nâibine hitâben bir kıt‘a emr-i âlî sudûru menût-ı re’y-i âlîleri idüğü huzûr-ı âlîlerine i‘lâm olundu. Bâkī emr hazret-i men-lehü’l-emrindir.<br><br>Fi’l-yevmi’s-sâbi‘ min-Zilka‘deti’ş-şerîfe li-sene erba‘a ve hamsîn ve mi’eteyn ve elf.<br><br>Fî 7 Z sene [1]254.</p>          <br><a title="Önceki sayfa" style="text-decoration:none" href="./ayrmetin.php?idno=957"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=959"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b085"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o356"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>