﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 383<br>Hüküm no: 618<br>Orijinal metin no: [61a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Maryem bt. Sinan’ın tasarrufunda olan yarım vakıf menzil hissesine müdahalede bulundukları iddiasıyla Kürkçü Karabet v. Mardros ve karısı Pohi aleyhine açtığı davada haksız olduğunun anlaşıldığı</b><br><br>Mübârek rikāb-ı kamer-tâb-ı hüsrevânîye arzuhâl eden mu‘arrefetü’ş-şahs Maryem bt. Sinan nâm Nasrâniye bi’t-terâzî mahrûse-i Galata’da meclis-i şer‘-i münîrde diğer arzuhâl sâhibleri olup işbu arzuhâl derûnunda isimleri mesfûr Kürkçü Karabet v. Mardros ve zevcesi şahs-ı mu‘arrefesi Pohi bt. Manuk nâm zevcân muvâcehelerinde işbu arzuhâl ve diğer arzuhâl hâmişlerinden mastûr der-kenârlar nâtık olduğu üzere mahrûse-i mezbûre kādıları nezâretlerinde olan evkāfdan merhûm Ahmed Ağa Vakfı müstegallâtından mahrûse-i mezbûre hâricinde Santa Marka Mahallesi’nde vâki‘ etrâf-ı erba‘adan Papuşçu Çalıkoğlu ve Acem Adranos menzilleri ve arsa ve tarîk-i âm ile mahdûd müştemilât-ı ma‘lûmeyi hâvî bir bâb vakıf menzilin nısf hissesi icâreteyn ile benim mukaddemâ tasarrufumda iken ben nısf hisse-i mezkûremi izn-i mütevellîyle li-ebeveyn er karındaşım gāib ani’l-meclis İstefan zimmîye ferağ ve teslîm ve karındaşım mesfûr dahi izn-i mütevellîyle zevcân-ı mersûmâna bi’l-munâsafe ferağ ve teslîm eyledikde zevcân-ı mersûmân dahi tefevvüz ve tesellüm ve kabûl eylediklerinden sonra ferağ-ı evvel-i merkūm şürût-ı müfside ile olmuş idi deyü karındaşım gāib-i mersûm ve mütevellî-i vakf hâzırlar olduğu hâlde zevcân-ı mersûmândan bundan akdem da‘vâ eylediğimde onlar dahi menzil-i merkūma vaz‘-ı yedlerini ikrâr, şart-ı müfsid da‘vâmı inkâr etmeleriyle ben müdde‘âma ikāmet-i beyyine edip nısf hisse-i mezkûreyi hükm-i hâkimü’ş-şer‘le geri tefevvüz ve mütevellîsi tasarruf etmeğin nısf menzil-i merkūmu tasarrufumu nâtık sene-i mâziye Şevvâli’nin yirmi beşinci günü tarihiyle müverrah kıbel-i şer‘den yedime i‘lâm-ı şer‘î i‘tâ olunmuş iken zevcân-ı mersûmân nısf menzil-i merkūmu bana teslîmden imtinâ‘ ve tasarrufuma müdâhale etmeleriyle suâl olunup nısf menzil-i mezkûru bana teslîm-birle tasarrufuma mümâna‘atları def‘ olunmak murâdımdır deyü vakf-ı merkūma li-ecli’l-maslaha kāimmakām-ı mütevellî nasb olunan Halil Ağa hâzır olduğu hâlde ba‘de’d-da‘vâ ve’s-suâl zevcân-ı mersûmân dahi cevâblarında hâl bi’l-cümle bâlâda bast olunan minvâl üzere olduğunu ve mazmûn-ı i‘lâm-ı mezkûru herbiri ikrâr-ı şart-ı müfside müdde‘âsını inkârlarında ısrârlarından gayrı müdde‘iye-i mersûme Maryem Nasrâniye ber-vech-i meşrûh şart-ı müfsid da‘vâsında mübtile ve kâzibe olup hattâ vech-i muharrer üzere da‘vâsında kâzibe ve mübtile olduğunu ve menzil-i merkūmda aslâ ve kat‘â alâka ve medhali olmadığını işbu i‘lâm tarihinden iki ay mukaddem mahrûse-i mezbûre hâricinde Aci Serkiz odalarında mütemekkine olduğu menzili derûnundan mahzar-ı şuhûdda ikrâr u i‘tirâf ve işhâd dahi etmekle nısf menzil-i merkūmu kemâ-fi’s-sâbık tefevvüz murâdımızdır deyü herbiri ba‘de’d-da‘vâ ve’l-inkâr zevcân-ı mersûmân ber-vech-i muharrer müdde‘âlarını mahallerinde lede’t-tezkiye makbûlü’ş-şehâde idükleri ihbâr olunan Üstüyan v. Abraham ve Kalyos v. Temrit ve Oseb v. Kerope nâm zimmîler şehâdetleriyle mersûme Maryem Nasrâniye muvâcehesinde vech-i şer‘î üzere isbât etmeğin zevcân-ı mersûmân yedlerinde olup meclis-i şer‘de ibrâz eyledikleri fetvâ-yı şerîfede; “Hind icâreteyn ile tasarrufunda olan vakıf menzili izn-i mütevellîyle Zeyd’e ferağ ettikden sonra Hind Zeyd’den ferağ-ı mezkûr şart-ı müfsid ile olmuş idi deyü da‘vâ ve Zeyd inkâr etmekle Hind müdde‘âsına ikāmet-i beyyine edip murâfa‘a oldukları kādı menzili Hind’e hükmettikden sonra Zeyd Hind’den da‘vâ-yı mezkûresinde mübtile olup hattâ vech-i muharrer üzere ikrâr dahi etmişidin deyü da‘vâ ettikde ikrâr-ı meşrûhuna ikāmet-i beyyine edicek menzili re’y-i mütevellîyle Hind’den almağa kādir olur mu deyü suâlin cevâb-ı bâ-savâbında; olur” buyrulmağın ber-mûceb-i fetvâ-yı şerîfe nısf menzil-i mezkûrdan kasr-ı yedine mersûme Maryem Nasrâniye’ye ba‘de’t-tenbîh re’y-i mütevellîyle zevcân-ı mersûmânın geri tefevvüz ve tasarrufları iktizâ eylediği mübâşirleri Erzurumî Abdullah ve Hocapaşalı Ali Çavuş kulları yediyle huzûr-ı âlîlerine i‘lâm olundu.<br><br>Fî 29 M sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=22813"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22815"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b383"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o444"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>