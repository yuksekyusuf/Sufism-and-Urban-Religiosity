﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 313<br>Hüküm no: 364<br>Orijinal metin no: [72a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Behram Kethuda’nın azatlısı Aydın Abdullah’ın mirası</b><br><br>Bundan esbak merhûm Rüstempaşa kethudâsı iken vefât eyleyen merhûm Behram Kethudâ’nın sulbî oğullarından İbrahim Çelebi asâleten ve diğer oğullarından Mehmed Bey ve Ömer Bey taraflarından husûs-ı âtîye vekîl olup vekâlet-i mahkiyesi Piyale Bey b. Abdullah ve Ahmed b. Hamza şehâdetleri ile nehc-i şer‘-i kavîm üzere sâbite olan yine merhûm-ı merkūmun oğlu Mahmud Çelebi asâleten ve vekâleten meclis-i şer‘-i münîr-i şâmihü’l-imâd ve mahfil-i dîn-i metîn-i râsihü’l-evtâde hâzırân olup Bezzâzistân-ı atik bâzergânlarından işbu kitâb-ı sıhhat-nisâb fahrü’t-tüccâr ve zahrü’l-ahyâr Hüseyin Çelebi b. Hasan muvâcehesinde ikrâr ve takrîr-i kelâm edip merhûm-ı müşârün-ileyh babamız utekāsından Aydın Abdullah nâm za‘îm sefer-i hümâyûnda şehîd olup verâseti babamız utekāsından olmağla bize münhasıra olup verâsetimiz Dîvân-ı hümâyûn-ı sa‘âdet makrûnda şer‘an sâbite olmağın hâlâ müteveffâ-yı merkūmun mezkûr Hüseyin Çelebi uhdesinde esbâb bahâsından olan kırk sekiz bin akçei ve mezkûr yedinde emânet vaz‘ olan bir gümüşlü gaddâresini verâsetim hasebiyle bi’t-tamam ve’l-kemâl alıp kabz eyledik dediklerinde vech-i meşrûh üzere vâki‘ olan ikrârların mukarrun lehü’l-mezbûr bi’l-muvâcehe ve’l-müşâfehe tasdîk ve tahkīk etdikden sonra mâ-hüve’l-vâki‘ kayd olundu.<br><br>Tahrîren fî-evâili Cemâziyelevvel li-sene selâse ve elf.<br><br>Şühûdü’l-hâl: Hoca Piyale b. Abdullah, Mehmed Çelebi eş-şehîr bi Sükûfîzâde, Hızır Bey b. Mustafa, İbrahim Çelebi b. Mustafa, Mustafa Çavuş eş-şehîr bi Kâtibzâde, el-Hâc Mustafa, Sefer Çelebi b. Ramazan, Mehmed Çelebi b. Ramazan, Mustafa b. Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=35501"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35503"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b313"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o453"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>