﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 81<br>Hüküm no: 51<br>Orijinal metin no: [16a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hanım bt. Hasan Paşa’nın Mehmed Ağa b. Sadreddin’den aldığı borcuna karşılık evini rehin verdiği</b><br><br>Haklaşılmağın battâl çekilmişdir.<br><br><<Husûs-ı âti’l-beyânı mahallinde ketb u terkīm için savb-ı şer‘-i mutahhardan âdem taleb olundukda küttâb-ı mahkemeden Mevlânâ Abdurrahman Efendi irsâl olunup ol dahi zeyl-i kitâbda mastûrü’l-esâmî olan Müslimîn ile mahmiye-i Galata muzâfâtından kasaba-i Beşiktaş’da vâki‘ merhûm Hasan Paşa binâ eylediği saraya varup akd-i meclis-i şer‘ eyledikde saray-ı merkūmda sâkine fahrü’l-muhadderât Fâtıma Hânım bt. el-merhûm Hasan Paşa tarafından ikrâr-ı âti’l-beyâna vekîl olup hasm-ı şer‘î-i câhid mahzarında mezbûre Fâtıma Hânım’ı ma‘rifet-i şer‘iyye ile ârifân olan Atâullah Dede b. Abdülmennan ve Ahmed Bey b. Mehmed şehâdetleriyle şer‘an vekâleti sâbite olan zevci fahrü’l-ümerâ Cafer Bey b. Cafer Paşa meclis-i şer‘de işbu hâfızü’l-vesîka Abaza Mehmed Ağa b. Sadreddin tarafından dahi ikrâr-ı âti’l-beyânı tasdîka vekîl olup vekâleti Mehmed Bey b. Hüseyin ve Mehmed Çelebi b. Bayram şehâdetleriyle şer‘an sâbite olan fahrü’l-kuzât Abdülkerim Efendi b. Mahmud muvâcehesinde bi’l-vekâle ikrâr u i‘tirâf edüp müvekkilem mûmâ-ileyhâ sâlifü’z-zikr Mehmed Ağa’dan hâlâ bin aded tâmmü’l-vezn ve kâmilü’l-ayâr riyâlî guruş-ı kebîri istikrâz edüp onlar dahi ikrâz-ı sahîh-i şer‘î ile ikrâz ve i‘tâ eyledi meblağ-ı mârrü’z-zikr bin guruş müvekkilem merkūmenin vâcibü’l-edâ ve lâzımü’l-kazâ deyni olup mukābelesinde mahalle-i merkūmede vâki‘ silk-i mülk-i sahîhinde münselik emlâkinden bir tarafı Sipâhî Ahmed Çelebi mülkü ve bir tarafı Köse İbrahim Efendi mülkü ve bir tarafı Ali Bey odaları ve bir tarafı arz-ı hâliye ile mahdûd mülk habshânesini fevkānî on dört bâb odaları ile ve yine muhavvatası dâhilinde vâki‘ sagīr ve kebîr iki aded mahzenlerini cümle tevâbi‘ ve levâhıkı ile meblağ-ı merkūm bin guruş mukābelesinde yedinde rehn-i makbûzudur deyicek vekîl-i merkūm Cafer Bey’i ikrâr-ı meşrûhunda vekîl-i diğer Abdülkerim Efendi bi’l-müvâcehe tasdîk ve bi’l-müşâfehe tahkīk eylediğini mevlânâ-yı mezbûr mahallinde ketb ü terkīm eyleyüp ba‘dehû gelip meclis-i şer‘de alâ-vukū‘ihî ihbâr ettiğinde ihbârı hayyiz-i kabûlde vâkı‘a olmağın bu hurûf ber-sebîl-i temessük ketb ve terkīm olunup men lehü’t-taleb yedine def‘ u teslîm olundu ki vakt-i hâcetde ihticâc edeler.<br><br>Tahrîren fi’l-yevmi’l-ışrîn mine’l-Muharremi’l-harâm li-sene isneteyn ve sittîn ve elf.<br><br>Şühûdü’l-hâl: Salih Efendi b Nezir el-Kâtib, Mustafa Ağa b. Hüseyin, Mustafa Ağa b. Hüseyin, Ahmed Bey b. Abdullah el-Cündî, Mustafa Efendi b. Musa el-Hatîb, Mehmed Bey b. Süleyman, İbrahim Bey b. Mehmed, Mahmud Ağa b. Abdullah, Siyavuş Bey b. Abdullah el-Cündî, Siyavuş Ağa b. Abdullah ve gayruhüm.>></p>          <br><a title="Önceki sayfa" style="text-decoration:none" href="./ayrmetin.php?idno=10212"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10214"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b081"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o365"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>