﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 618<br>Hüküm no: 432<br>Orijinal metin no: [102b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rabia bt. İbrahim’in, merhume azatlı cariyesi Zamâne’nin, Yusuf’daki alacağını sulh yoluyla tahsil ettiği</b><br><br>Mahmiye-i Galata hâricinde Bedreddin Bey mahallesinde sâkine Râbia bt. İbrahim nâm hatun tarafından husûs-ı âtiˈl-beyâna vekîl olup mezbûrenin zâtını ma‘rifet-i şer‘iye ile ârifân olan Mehmed Çelebi b. Oruç ve Hasan Çelebi b. Musa şehâdetleri ile vekâlet-i sâbite olan Âişe [103a] bt. Murad nâm hatun meclis-i şer‘-i şerîfde bâ‘isüˈl-vesîka Yusuf b. Abdullah mahzarında biˈl-vekâle ikrâr ve takrîr-i kelâm edip müvekkilemin mu‘tekası olup bundan akdem fevt olan Zamâne bt. Abdullah nâm hatun hayatında mezbûr Yusufˈa yirmi şerîfî altın ikrâz ve teslîm edip kableˈl-ahz vefât ve biˈl-usûbetiˈn-nesebiye müvekkilem hasren vârisi olmağla meblağ-ı mezbûr biˈl-ırsiˈş-şer‘î müvekkileme intikāl ve isâbet etmekle ben dahi meblağ-ı mezbûru biˈl-vekâle mezbûr Yusufˈdan taleb eylediğimde ol dahi vech-i muharrer üzere kabzını ikrâr lâkin ba‘dehû yine mezbûre Zamâneˈye def‘ ve teslîm eyledim deyü def‘le mukābele eyledikde ben dahi merkūme Zamâneˈnin kabzını inkâr etmekle beynimizde münâza‘ât-ı kesîre vâkı‘a olmuş idi elhâletü hâzihî mezbûr Yusuf tavassut-ı musluhîn ile benimle an-inkâr on guruş üzerine inşâ-i akd-i sulh eyledikde ben dahi sulh-ı mezbûru kabûl ve bedel-i sulh olan meblağ-ı mezbûr on guruşu merkūm Yusuf yedinden biˈl-vekâle ahz u kabz edip mâ‘adâsı mutâlebesinden merkūm Yusufˈun zimmetini ibrâ-i âm ile ibrâ ve ıskāt eyledim min-ba‘d müvekkilem merkūmenin mezbûr Yusufˈda hak ve alâkası kalmadı dedikde gıbbeˈt-tasdîkiˈş-şer‘î mâ vaka‘a biˈt-taleb ketb olundu.<br><br>Fiˈs-sâlis veˈl-işrîn min-Zilhiccetiˈş-şerîfe li-sene erba‘a ve semânîn ve elf.<br><br>Şuhûdüˈl-hâl: el-Hâc Mehmed b. Abdullah, Musa Çelebi b. Receb, Mehmed Çelebi b. İbrahim, Hasan Beşe b. İbrahim, Hasan Çelebi b. Musa, Hüseyin Çelebi b. Ali</p>          <br><a title="Önceki sayfa" style="text-decoration:none" href="./ayrmetin.php?idno=21495"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21497"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b618"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o925"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>