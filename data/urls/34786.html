﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 181<br>Hüküm no: 133<br>Orijinal metin no: [59-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çağa Voyvodası Boruoğlu Ahmed Ağa’nın, Bolu Mütesellimi İsmail Ağa’ya açtığı alacak davasını ispat edemediği</b><br><br>5800 [guru]ş men‘<br><br>[Ma‘rûz]<br><br>Vilâyet-i Anadolu’da Bolu sancağına muzâfe Çağa Kazâsı voyvodası sâbık sâhib-i arzuhâl Boruoğlu es-Seyyid Ahmed Ağa b. es-Seyyid Abdullah nâm kimesne meclis-i şer‘de bundan akdem sancak-ı mezbûr mütesellimi Dergâh-ı âlî kapıcıbaşılarından derûn-ı arzuhâlde mezkûrü’l-ism İsmail Ağa b. Mustafa muvâcehesinde mûmâ-ileyh İsmail Ağa bin iki yüz elli dört senesi hilâlinde kazâ-i mezbûrda mütesellim ve ben voyvoda olduğum hengâmda mütesellim-i mûmâ-ileyh İsmail Ağa bana sen âhardan benimi’çün iki yüz kıyye sâde yağ ve otuz dört keyl şa‘îr ve doksan re’s mısır tavuğu iştirâ ve bana irsâl eyle semenleri her kaç guruş olur ise sana vereyim deyü bana bir kıt‘a buyuruldu irsâl eylediğinde ben dahi âhardan ol-mikdâr yağ ve şa‘îr ve mısır tavuğu iştirâ ve kendine irsâl edip semenleri olan cem‘an iki bin sekiz yüz guruşu mahallerine tediye etmemle meblağ-ı mecmû‘ iki bin sekiz yüz guruş ile mûmâ-ileyh İsmail Ağa bana kazâ-i mezbûr a‘yânı esbak es-Seyyid Halil Ağa zimmetinde benim bâ-tahvîl cihet-i deyn-i şer‘îden alacağım olan üç bin guruşu sen bana ver gāib-i merkūm sana vermez ise yine meblağ-ı mezkûru sana red ve teslîm ederim demekle ben dahi meblağ-ı mezkûru mûmâ-ileyh İsmail Ağa’ya verip ol dahi meblağ-ı mezkûru yedimden ahz ve tahvîl-i mezkûru dahi bana i‘tâ etmekle ben dahi tahvîl-i mezkûr[u] gāib-i merkūma irâe ve medfû‘um olan meblağ-ı mezkûru taleb eylediğimde kabûl etmeyip red etmeğin ol-vechile meblağ-ı mezkûr üç bin guruş ki min-haysü’l-mecmû‘ mûmâ-ileyh İsmail Ağa zimmetinde alacağım olan beş bin sekiz yüz guruşu mûmâ-ileyhden hâlâ taleb ederim deyü ba‘de’d-da‘vâ ve’l-inkâr etmeğin müdde‘î-i merkūm es-Seyyid Ahmed Ağa ber-vech-i muharrer müdde‘âlarına şâhid olmak üzere ikāme eylediği iki nefer kimesne edâ-i şehâdet-i şer‘iye etmediklerinden mâ‘adâ mazanna-i sû’-i töhmet olup tard olunduklarından sonra müdde‘î-i mezbûr ber-minvâl-i muharrer müdde‘âlarına şâhid-i âhar ikāmesinden ızhâr-ı acz edip bi’t-taleb mûmâ-ileyh İsmail Ağa bi’l-muvâcehe vech-i şer‘î üzere tahlîf olunmağın mûcebince müdde‘î-i mezbûr es-Seyyid Ahmed Ağa da‘vâ-yı mezkûreleriyle mûmâ-ileyh İsmail Ağa’ya bilâ-beyyine mu‘ârazadan men‘ olunduğu İstanbul Mahkemesi’nden huzûr-ı âlîlerine i‘lâm olundu. El-emrü li-men-lehü’l-emr.<br><br>Fî 12 min-Zilka‘de sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34785"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34787"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b181"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o621"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>