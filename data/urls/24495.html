﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 283<br>Hüküm no: 390<br>Orijinal metin no: [44a-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Şeyh Resmî Evkâfı’ndan Ahmed Çelebi b. el-Hâc Süleyman’ın tamir ettirdiği evin keşfi</b><br><br>Mahmiye-i İstanbul’da merhûm Şeyh Resmî mahallesi sâkinlerinden Ahmed Çelebi b. el-Hâc Süleyman meclis-i şer‘-i şerîfde sıdk-ı kelâm edip, mahalle-i mezbûrede merhûm-ı merkūmun evkāfından olup, iki tarafı vakf-ı mezbûr ve bir tarafı Âbid Çelebi Vakfı ve bir tarafı tarîk-i âm ile mahdûd olup icâre-i mu‘accele ve müeccele ile sâkin olduğum menzilin tuğla dolma duvarı ve tahta perdesi ve tahta döşemesi ve tarîk-i âm tarafından vâki‘ taş duvarı harâbe müşrif olmağın, bundan akdem izn-i hâkimü’ş-şer‘le tecdîd ve ta‘mîr eyledim. Hâlâ kıbel-i şer‘-i şerîfden üzerine varılıp keşf ve tahmîn ve mertebe-i tahammülü ta‘yîn olunmak taleb ederim dedikde, savb-ı şer‘-i kavîmden Mevlânâ Mahmud irsâl olunup, hâssa mi‘mârlardan Üstâd Ali b. Abdullah ve Mustafa Bey ve zeyl-i kitâbda mastûrü’l-esâmi olan bî-garaz Müslimîn ile mahall-i mezbûra varıp müşâhede ettiklerinde, fi’l-hakīka mezbûr Ahmed Çelebi’nin takrîr[i] üzre tecdîd ve ta‘mîr olunduğu mukarrer olmağın, mi‘mârân-ı mezbûrân tahmîn-i sahîh ile tahmîn eylediklerinde, şatrancî hesâbı üzre yetmiş iki zirâ‘ tuğla duvarın tecdî[di]ne bin beş yüz doksan akçe ve tahta perdenin müceddeden binâsına dört yüz akçe ve hesâb-ı mezbûr üzre elli üç zirâ‘ tahta döşemenin tecdî[di]ne bin üç yüz yirmi beş akçe ve yine hesâb-ı mezbûr üzre otuz altı zirâ‘ taş duvarın müceddeden binâsına sekiz yüz doksan akçe, cem‘an dört bin iki yüz beş akçe harc ve sarf olunmuşdur. Meblağ-ı mersûmdan noksanla husûlü müyesser değildir deyû haber verdiklerini mevlânâ-yı merkūm mahallinde tahrîr, ba‘dehû gelip mahfil-i kazâda ihbâr ve takrîr etmeğin, mâ hüve’l-vâki‘ ketb olundu. Tahrîren fî evâili Cemâziyelâhir li sene seb‘a ve ışrîn ve elf. Şuhûd[ü’l-hâl]: Halil Efendi b. Emrullah el-imâm, Mehmed b. Hasan, el-Hâc Mehmed b. el-hayyât, Mahmud b. el-hayyât, Sâlih Çelebi b. Yusuf, Mahmud b. el-Hâc Süleyman.</p>          <br><a title="Önceki sayfa" style="text-decoration:none" href="./ayrmetin.php?idno=24494"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24496"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b283"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o553"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>