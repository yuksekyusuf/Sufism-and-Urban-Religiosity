﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 353<br>Hüküm no: 516<br>Orijinal metin no: [77a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Rıdvan b. Abdullah’ın terekesini emaneten elinde bulunduran el-Hâc Ahmed’in terekeyi vârislerine teslim ettiği</b><br><br>Kasaba-i Tophâne’de sâkin iken vefât eden Rıdvan b. Abdullah nâm müteveffânın verâseti zevce-i metrûkesi Hadice bt. Abdullah nâm hatun ile zî-rahm cihetinden Mustafa Ağa’ya münhasıra olduğu şer‘an mütebeyyen oldukdan sonra mezbûre Hadice asâleten ve mezbûr Mustafa Ağa tarafından husûs-ı âti’l-beyâna vekîl olup Derviş Bey b. Abdullah ve Kaya b. Kalender şehâdetleri ile vekâleti sâbite olan es-Seyyid İbrahim Çelebi b. es-Seyyid Hüseyin vekâleten mahfil-i kazâda işbu râfi‘u’l-kitâb el-Hâc Ahmed b. Süleyman mahzarında herbiri ikrâr ve takrîr-i kelâm edip müteveffâ-i mezbûrun mezbûre Hadice’ye ve müvekkil-i mezbûra isâbet eden muhallefâtından yirmi yedi bin nakid akçe ile evsâfı beynlerinde ma‘lûm Kenan b. Abdullah nâm gulâmı mezbûr el-Hâc Ahmed’e emânet vaz‘ edip ol dahi emânet ahz u kabz eylemiş idi. Mezbûr Kenan bi-emri’llâh vefât edip meblağ-ı mezbûr yirmi yedi bin akçeyi mezbûr el-Hâc Ahmed yedinden ahz u kabz eyledik, bir akçe ve bir habbe bâkī kalmadı dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer min-Zilhicceti’ş-şerîfe li-sene erba‘a ve sittin ve elf.<br><br>Şuhûdü’l-hâl: el-Hâc Ramazan b. Ömer, Hasan Beşe b. Abdullah, Kabil Beşe b. Abdullah, Pîrî Beşe b. Hüseyin ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=698"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=700"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b353"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o366"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>