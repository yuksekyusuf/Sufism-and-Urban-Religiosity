﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 599<br>Hüküm no: 625<br>Orijinal metin no: [95a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Edirne’nin Ayastefano mahallesinde oturan Hıristo v. Dimo’un çakırcı olup haraç vergisi yükümlülüğünün bulunmadığı</b><br><br>Mahmiye-i Edirne’de Ayastefano mahallesi keferesi ahâlîsinden Yanaki v. Yorgi ve Panayot v. Yani ve Londo v. Yuvan nâm zimmîler kendi taraflarından asâleten ve sâir ahâlî-i mahalle-i mezbûre taraflarından da‘vâ-yı âtiyeti’z-zikre vekîl olup vekâletleri nehc-i şer‘î üzere sâbit oldukdan sonra vekâleten mahmiye-i Edirne’de mahfil-i kazâda fi’l-asl nefs-i Argirikasrı kasabasından olup hâlâ mahalle-i mezbûrede sâkin Hıristo v. Dimo nâm zimmî muvâcehesinde herbiri bi’l-asâle ve’l-vekâle üzerine takrîr-i da‘vâ edip mezbûr Hıristo altı seneden beri mahallemizde sâkin olup târih-i kitâba gelinceye senede üzerimize lâzım gelen harâcını bi’d-defe‘ât edâdan imtinâ‘ eder suâl olunup işbu senede bizimle ma‘an harâc vermeğe tenbîh olunmak matlûbumuzdur dediklerinde gıbbe’s-suâl mezbûr Hıristo cevâbında fi’l-vâki‘ altı seneden beri mahalle-i mezbûrede sâkinim lâkin yedimde olan berât-ı âlîşân ve sûret-i defter nâtık olduğu üzere eben an-ceddin çakırcı oğlu çakırcı olmağın lâzım gelen rüsûmu senede çakırcıbaşıya edâ ederin deyu tuğrâ-i sultanî ile mu‘anven berât-ı şerîf ve sûret-i defter ibrâz edip alâ vechi’l-hasm feth ve kırâat olundukda mazmûnu min külli’l-vücûh takrîrine mutâbık olup çakırcı olduğu mukarrer ve sûret-i defterde babası ve dedesi isimleri mastûr ve mukayyed bulunmağın müdde‘iyyûn-ı mezbûrûn merkūm Hıristo’ya mu‘ârazadan men‘ olunup mâ-vaka‘a ketb olundu.<br><br>Fi’t-târihi’l-mezbûr.<br><br>Şühûdü’l-hâl: İvaz Ağa muhzırbaşı, Ali Beşe çukadâr, İbrahim Bey. Abdurrahman Bey.</p>          <br><a title="Önceki sayfa" style="text-decoration:none" href="./ayrmetin.php?idno=40903"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40905"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b599"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o818"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>