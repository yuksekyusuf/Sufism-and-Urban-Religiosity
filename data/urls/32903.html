﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 53<br>Hüküm no: 5<br>Orijinal metin no: [2b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vaslasa bt. Mihal v. Atam’ın bakkal gediğini Çukadâr Hüseyin Ağa’ya sattığı</b><br><br>Bakkāl mübâya‘ası<br><br>Mahmiye-i İstanbul’da kâin bakkāl esnâfından kendi nefsinden asıl ve zevcesi olup vilâyet-i Anadolu’da Niğde sancağında İncesu kasabasında mütemekkine Vaslasa bt. Mihal v. Atam Nasrâniye tarafından husûs-ı âti’l-beyânda vekîl olduğu şahsını bilir Peredomoz v. Anaştaş ve İsak v. Yagof nâm zimmîler şehâdetleriyle ber-nehc-i şer‘î sâbit olan Poros v. İstefan nâm zimmî meclis-i şer‘-i hatîr-i lâzımü’t-tevkīrde işbu bâ‘isü’l-kitâb Çukadâr Hüseyin Ağa b. Mustafa nâm kimesne mahzarında bi’l-asâle ve bi’l-vekâle ikrâr-ı tam ve takrîr-i kelâm edip mahmiye-i İstanbul’da Sultan Mehmed Câmi‘-i şerîfi kurbünde Küçükkaraman’da manavlar içinde sebzevâtçı karşısında çörekçi dükkânı ittisâlinde kâin Selâm Çelebi dükkânı demekle ma‘rûf ma‘lûmü’l-hudûd bir bâb bakkāl dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibâriyle altmış sehmi âharların ve on beş sehm hisse-i şâyi‘ası zevcem müvekkile-i mersûme Vaslasa Nasrâniyenin ve kırk beş sehm hisse-i şâyi‘ası benim yedimizde bâ-hüccet-i şer‘iye mâlımız ve mülkümüz olmağın ben ber-minvâl-i muharrer mâlik olduğum kırk beş sehm hisse-i şâyi‘amı dört bin yüz yirmi beş guruşa ve zevcem müvekkile-i mersûmenin kezâlik mâlike olduğu on beş sehm hisse-i şâyi‘asını bin üç yüz yetmiş beş guruşa ki cem‘an beş bin beş yüz guruşa tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ve şürekâ-i sâiremiz izinleriyle merkūm Çukadâr Hüseyin Ağa’ya bi’l-asâle ve bi’l-vekâle bey‘ ve temlik ve vech-i lâyıkı üzere teslîm eylediğimde ol dahi yedimden ber-minvâl-i muharrer iştirâ ve temellük ve tesellüm ve kabz ve kabûl ve semeni olan meblağ-ı mecmû‘-ı merkūm beş bin beş yüz guruşu bana def‘ ü teslîm eylediğinde ben dahi yedinden tamamen ve kâmilen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt etmemizle fîmâ-ba‘d zikr olunan altmış sehm hisse-i şâyi‘ada benim ve zevcem müvekkile-i mersûmenin kat‘a alâka ve medhalimiz kalmayup merkūm Çukadâr Hüseyin Ağa’nın emvâl-i müşterâtı ve hakk-ı sırfı olmuşdur dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 3 Za sene 1237.<br><br>Şühûdü’l-hâl: Pazarbaşı Süleyman Ağa b. Ömer, Yazıcı Ahmed Efendi b. el-Hâc Ali, Bölükbaşı Abdi Ağa b. Mehmed, Muhzır Molla Hüseyin ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=32902"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32904"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b053"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o473"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>