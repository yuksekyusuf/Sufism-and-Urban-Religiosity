﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 500<br>Hüküm no: 587<br>Orijinal metin no: [87b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma bt. Mehmed’in Tarakçılar’daki bir bab kahve dükkânı gediğinin nısf hisesini Mustafa b. Ali’ye sattığı</b><br><br>Tarakçılar içinde kahve gediğinin nısf hisse-i mübâya‘ası 875 guruşa<br><br>Ma‘rûz<br><br>Sâhibe-i arzuhâl Çınarcıklı Fâtıma bt. Mehmed b. Süleyman nâm hatun tarafından ber-vech-i âtî ferağ ve ibrâya vekîl olduğu zâtını ârifân Hasan Efendi b. Mehmed Emin ve es-Seyyid Ahmed Beşe b. Hüseyin şehâdetleriyle sâbit olan Halil Efendi b. Mehmed meclis-i şer‘-i münîrde derûn-ı arzuhâlde mezkûrü’l-ism Mustafa b. Ali mahzarında merkūme Dâye Hatun Vakfı’nın kāimmakām-ı mütevellîsi Kağıtçı el-Hâc Mehmed b. Abdullah hâzır olduğu hâlde vakf-ı mezbûr musakkafâtından İstanbul’da Tarakçılar içinde kâin ma‘lûmü’l-hudûd bir bâb kahve dükkânının nısf-ı şâyi‘i müvekkilem mezbûre Fâtıma Hatun’un ve nısf-ı şâyi‘-ı âharı merkūm Mustafa’nın bâ-temessük-ı mütevellî bi’l-îcâreteyn taht-ı tasarruflarında [88a] olup dükkân-ı mezkûr derûnunda mevcûde beyne’l-hıref gedik tâ‘bir olunan âlât-ı lâzıme-i ma‘lûmenin dahi nısfı merkūm Mustafa’nın ve nısf-ı âharı işbu hâzır bi’l-meclis Hüseyin Beşe b. Mehmed nâm kimesnenin bâ-hüccet-i şer‘iyye iştirâken yedlerinde mülkleri olmağla hâlâ ben müvekkile-i mezbûre Fâtıma Hatun’un dükkân-ı mezkûrdan bâ-temessük-ı mütevellî mutasarrıfe olduğu nısf hisse-i şâyi‘asını sekiz yüz yetmiş beş guruş bedel mukābelesinde bi’l-vekâle bâ-re’y-i kāimmakām-ı mütevellî merkūm Mustafa’ya ferağ-ı kat‘î-i mu‘teber ile ferağ ve tefvîz eylediğimde ol dahi ber-vech-i muharrer tefevvüz ve kabûl edip bedel-i merkūm sekiz yüz yetmiş beş guruşu bi’l-vekâle kabz ve müvekkilem mezbûreye teslîm ol dahi ahz u istihlâk edip ba‘de’l-yevm dükkân-ı mezkûrda ve gediğinde müvekkilem mezbûrenin kat‘an alâka ve medhali kalmayıp mezbûr Mustafa’nın dâhil-i havza-i tasarrufu olmağla ben bi’l-vekâle dükkân-ı mezkûra ve gediğine merkūm Mustafa dahi bedel-i ferağ nâmıyla medfû‘ olan meblağ-ı müstehlek-i merkūmun adem-i istîfâsına ve bi’l-cümle zikr olunan husûslara müte‘allika âmme-i de‘avîden her birimiz âharın zimmetini bi’l-asâle ve bi’l-vekâle ibrâ-i âmm-ı sahîh-i şer‘î ile kabûlü hâvi ibrâ ve iskāt eyledik deyü ba‘de’l-ikrâr ve’t-tasdîk kāimmakām-ı mütevellî hâzır-ı mezbûr dahi nısf dükkân-ı mezkûra müvekkile-i merkūmenin ferağından merkūm Mustafa’nın tasarrufunu re’y eylediği İstanbul mahkemesinde tescîl ve huzûr-ı âlîlerine i‘lâm olundu.<br><br>Fî-3 min-Zilka‘de sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31340"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31342"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b500"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o575"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>