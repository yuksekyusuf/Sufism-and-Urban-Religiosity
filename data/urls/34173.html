﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 462<br>Hüküm no: 266<br>Orijinal metin no: [94a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Doğan ve ölenleri kaydetmekle görevlendirilenlerin müdürü Avnullah Efendi’nin maaşına zam yapılması</b><br><br>Avnullah Efendi’nin ma‘âş sûreti<br><br>Berây-ı zamm-ı ma‘âş-ı Avnullah Efendi müdîr-i mukayyidât-ı me’mûre-i tahrîr ve terkīn-i tevellüd ve müteveffâ ve dâhil ve hâric-i sekene-i İstanbul ki pîş ezîn sekene-i mezbûre bâ-irâde-i seniyye tahrîr ve defâtir-i îşân tanzîm ve mûmâ-ileyh müdîr-i mukayyidât nasb ve in kadar meblağ ma‘âş ta‘yîn şüdde ve hâlâ …? tezâyüd-i …? be-ma‘âş-ı mûmâ-ileyh in kadar meblağ zam eş irâde-i celîle ta‘alluk kerde ve tasrîh-i ismeş be-yed-i mûmâ-ileyh sûret dâde fermûde ber-mûceb-i memhûr takrîr-i hazret-i kādı-i İstanbul ve fermân-ı âlî. Fî-26 Z sene 1245 ve derkenâr ve bâ-fermân-ı şerîf<br><br>Fî şehr<br><br>Guruş<br><br>Kadîm 150<br><br>Zam 50<br><br>200<br><br>Bundan akdem sekene-i İstanbul’un tahrîr ve ittihâz olunan defâtirlerinin ale’d-devâm vukū‘ buldukça tevellüd ve fevtini ve dâhil ve hâricini tahrîr ve terkīne ta‘yîn ve tahsîs kılınan Avnullah Efendi’nin mâhiyesinin iki yüz guruşa iblâğı bundan akdem iltimâs olundukda mâhiye-i sâbıkı olan yüz yirmi beş guruşu yirmi beş guruş zam ve ilâve ile ikrâm ve vaktiyle meblağ-ı mezbûra itmâm olunur kelâmıyla tevkīf olunmuş ise de efendi-i mûmâ-ileyhe bu husûs ile sâir ketebe-i sâireden sarf-ı nazar ederek dikkat ve ihtimâm ve taşradan Der-aliyye’ye gelip tavattun edenlerin i‘lâmlarının tahrîri bir madde-i müstakil denilmeği sezâ olduğunu ve topunu mûmâ-ileyh tahrîr eylediğini beyân-birle bundan sonra şevkine fütûr vermeyerek mücerred ikdâmını mûcib olmak için mâhiyesinin iki yüz guruşa iblâğıyla ismi tasrîh olunarak yedine sûret i‘tâsı husûsunu fazîletli İstanbul kādısı efendi hazretleri bâ-takrîr inhâ etmekle mûcibince iki yüz guruşa iblâğ olunmak bâbında sâdır olan fermân-ı âlî mûcibince verilen sûret kaydı ba‘de’l-ihrâc mûcibince ismi tasrîh olunarak müceddeden sûreti verilmek fermân buyrulmağın mûcibince kaydolunup sâlifü’z-zikr mûmâ-ileyhin ma‘âşı iki yüz guruş olduğunu mübeyyin işbu sûret verildi.<br><br>Fî gurre-i M sene 1246</p>          <br><a title="Önceki sayfa" style="text-decoration:none" href="./ayrmetin.php?idno=34172"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34174"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b462"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o467"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>