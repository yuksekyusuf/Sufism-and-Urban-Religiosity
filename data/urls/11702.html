﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 427<br>Hüküm no: 371<br>Orijinal metin no: [120b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Katib Kasım mahallesinde bulunan evin Suriyye Hatun bt. Abdullah’ın parasıyla alındığına dair kocası Ali Ağa b. Abdülmennan’ın itirafı</b><br><br>Yu‘melu bi-mâ fîhî mâ-lem yezher mâ yünâfîhî ketebehu Zekeriya el-fakīr ufiye anhu.<br><br>Yu‘melu bi-mazmûnihî inde subûtihi şer‘an harrerehü’l-fakīr Mehmed b. Mustafa el-Kādî bi-askeri’l-muzaffer bi-Rumeli -ufiye anhümâ-<br><br>El-emrü kemâ zükire fîhî ve hurrire fî-matâvîhi zeberehu efkarü ibâdi’s-samed Receb b. Mehmed el-kassâmü’l-askerî bi-Dâri’s-saltanati’s-seniyyeti Kostantıniyyetü’l-mahmiye -ufiye anhümâ-<br><br>Sebeb-i tahrîr-i kitâb-ı sıhhat-nisâb budur ki; İşbu sakk-i şer‘îde münderic olan husûs-ı âti’l-beyân şer‘-i mübîn-i şâmihü’l-bünyân muktezâsı üzere görülmeğe hatt-ı hümâyûn-ı saâdet-nişân vârid olmağın Sarây-ı atîk-i sultânîde akd-i meclis olundukda sâhibetü’l-kitâb olan fahrü’l-muhadderât Suriyye Hatun bt. Abdullah dâmet ismetühâ tarafından husûs-ı âti’z-zikre ber-nehc-i şer‘-i celîl vekîl olup vekâlet-i mahkiyesi sarây-ı mezkûr ağalarından fahrü’l-havâs ve’l-mukarrebîn Selman Ağa b. Abdullah ve zahrü’l-mu‘temedîn ve mu‘tekidîn Reyhan Ağa b. Abdullah şehâdetleri ile sâbite olan umdet-i erbâbü’l-izzi ve’t-temkîn mukarrebü’l-mülûk ve’s-selâtîn Kābil Ağa b. Abdulmuin zîde kadruhû müvekkile-i mezbûrenin celîl-i [halîl-i] celîli olan Dergâh-ı felek-iştibâh çâşnigîrlerinden aynü’l-a‘yân Ali Ağa b. Abdülmennan zîde mecduhû ile murâfa‘a-ı şer‘ olup mezkûr Ali Ağa’nın mahmiye-i Kostantıniyye Kâtib Kasım mahallesinde etrâf-ı erba‘ası tarîk-i âm ile ve el-Hâc Mehmed b. Abdullah es-serrâc ve Abdulbâki Çelebi el-Kâtib ve Davud b. İvaz mülkleri ile mahdûd olup üç bâb süflî ve üç bâb ulvî odaları ve iki sofayı ve bi’r-i mâyı ve fırını ve kenîfi müştemil olan menzilini müvekkile-i mezbûrenin mâlı ile iştirâ olunmuş mülküdür deyip menzil-i merkūmu vekâleti hasebi ile da‘vâ ve taleb eyledikde sâbıku’z-zikr Ali Ağa bi’l-mukābele cevâb verip zikr olunan menzili yüz altmış bin akçeye iştirâ edip kendi nâmıma hüccet ettirdikden sonra menzil-i merkūmda müceddeden bazı ebniye vaz‘ edip küllî akçe sarf etmiş idim lâkin menzil-i mezbûrun semen-i merkūmu ve binâyı sarf eylediğim akçe mûmâ-ileyhâ Suriyye’nin akçesi olmağın menzil-i mezkûr tevâbi‘ ve levâhıkı ile mezbûrenin mülk-i sahîhidir bi-vechin mine’l-vücûh menzil-i mesfûre ve tevâbi‘inde benim hakkım yokdur ba‘de’l-yevm kat‘-ı alâka ve iskāt-ı hak ettim deyip tâ’i‘an ikrâr u i‘tirâf eyledikde gıbbe’t-tasdîk ve’t-taleb işbu vesîka-i enîka alâ-mâ-hüve’l-hakīka ber-sebîl-i temessük imlâ olunup yed-i tâlibe def‘ olundu ki lede’l-iftikār izhâr edip mâhî-i iştibâh ve ihtilâf ve hakkâk-ı hurûf ihtimâl-ı hilâf vâki‘ ola.<br><br>Cerâ ve hurrire fi’l-yevmi’s-sâni ve’l-ışrîn min-Şa‘bâni’l-mu‘azzam li-sene ihdâ ve elf.<br><br>Şühûdü’l-hâl: Câmi‘ü’l-mehâmid ve’l-mefâhir Anber Ağa er-reisü fî-Sarâyı atîk, iftihârü’l-müderrisîni’l-kirâm Mevlânâ Abdürrauf el-Arabî, Receb Çavuş b. Hasan el-kā’idü’s-sultânî, Ali Bey el-nevvâbü’l-hakānî, Ferruh Bey b. Abdullah es-serrâc, el-Hâc Pervâne el-bevvâbü’s-sultânî, Mehmed Bey el-bevvâbü’s-sultânî, Bayezid b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11701"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11703"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b427"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o706"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>