﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 275<br>Hüküm no: 300<br>Orijinal metin no: [50b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Mücib İzzet Bey’in miras hususunda Yozgatlı Emiroğlu Halil’i vekil tayin etmesi</b><br><br>Bu hüccetde sehiv vâki‘ olmağla iki kâğıd aşağıda kayd-şüd, sah.<br><br><<Vekâlet Hücceti>><br><br><<Vilâyet-i Anadolu’da Bozok kazâsı ahâlisinden olup Sivas sancağında Mecidözü kazâsına tâbi‘ Hacı karyesinde sâkin iken bundan akdem vefât eden Evkātîzâde Hamdullah Beyoğlu Hamdullah b. Ali’nin verâseti zevce-i metrûkesi Hadice bt. Abdullah ile vâlidesi Havva bt. Abdullah’a ve sulbî oğlu Hamdullah’a ve sulbiye kızı Hafize’ye münhasıra ba‘dehû mezbûr Hamdullah dahi fevt olup verâseti vâlidesi mezbûre Hadice ile kız karındaşı mezbûre Hafize’ye ve li-ebeveyn ammisi Sadr-ı âlî kâtibi atûfetlü efendi hulefâsından Mehmed Mücib İzzet Bey b. Ali’ye münhasıra, ba‘dehû mezbûre Hafize dahi fevt olup verâseti vâlidesi mezbûre Hadice ile ammisi merkūm Mehmed Mücib İzzet Bey’e münhasıra ve tashîh-i meselesi bi-tarîki’l-münâsahati’ş-şer‘iye iki yüz on altı sehmden [olup] sihâm-ı mezbûreden doksan beş sehmi mezbûre Hadice’ye ve otuz altı sehmi mezbûre Havva’ya ve seksen beş sehmi ammisi merkūm Mehmed Mücib İzzet Bey’e inhisârı tahakkukundan sonra ammisi merkūm Mehmed Mücib İzzet Bey meclis-i şer‘-i şerîf-i enverde takrîr-i kelâm ve ta‘bîr ani’l-merâm edip mûrislerim müteveffiyân-ı mezbûrân Hamdullah ve Hafize’nin vefâtlarında yanlarında mevcûde bi’l-cümle terekesinden ber-tashîh-i mezkûr benim hisseme isâbet eden seksen beş sehm hissemi vâzı‘ü’l-yed olanlardan taleb ve da‘vâ ve ahz ü kabza ve makbûzunu bana îsâl ve irsâle ve lede’l-iktizâ sulh ve ibrâya ve husûs-ı mezkûr mütevakkıf olduğu umûrun küllîsine tarafımdan Yozgat kazâsı sâkinlerinden bâ‘isü’l-vesîka Emiroğlu Halil b. Mehmed’i kabûlüne mevkūfe vekîl ve nâib-i menâb nasb ü ta‘yîn eyledim dedikde mâ-vaka‘a [bi’t-taleb ketb olundu.]<br><br>Fî 19 C sene [1]242<br><br>Şühûdü’l-hâl: Mehmed b. Osman, Abdullah b. Cafer.</p>          <br><a title="Önceki sayfa" style="text-decoration:none" href="./ayrmetin.php?idno=38679"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38681"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b275"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o518"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>