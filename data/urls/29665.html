﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 329<br>Hüküm no: 374<br>Orijinal metin no: [159-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tuna sahillerinden gelen buğdayın fiyatının tesbit olunması</b><br><br>Hıntanın fiâtı kat‘<br><br>Ma‘rûz,<br><br>Bu sene-i mübârekede Bahr-ı siyâh iskelelerinden ve Tuna sevâhilinden vürûd eden hıntanın fiâtı husûsu için sâdır olan fermân-ı cihân-mutâ‘ları zü‘amâdan Ali Ağa kulları yediyle vürûd ve imtisâlen Kapan tüccârından akıl ve rüşd sâhibleri nâmına olanlar ile ekmekçi ustaları dâ‘îhâneye ihzâr ve muvâcehelerinde feth ü kırâet olundukda cümlesi sem‘an ve tâ‘aten deyüp hâlâ Kapan’da sefîneleri mevcûd tüccârdan Hacı Kasımoğlu es-Seyyid el-Hâc Ali ve el-Hâc Abdurrahman ve Nalkıran el-Hâc Mustafa ve Esircioğlu el-Hâc Mehmed ve Tığlıoğlu Salih ve el-Hâc Mahmud ve yine el-Hâc Kasımoğlu el-Hâc Mehmed ve Sipâhîoğlu el-Hâc Mustafa ve Zeyreklioğlu Agob ile sefîneleri bahr-ı mezkûr cânibinde olan sâir mazbûtü’l-esâmi tüccâr hıntanın fermân-ı âlîde zikr olunduğu vech üzere fiâtı zikr olunan iskelelerde sene-i sâbıkā misillü kat‘ olunduğuna binâen bu tarafda dahi sene-i sâbıkāda râzı oldukları on dört akçe fâiz ile elli dört akçeye Alçaklar hıntasını ve ona kıyâs ile sâir mahâllerin hıntasına dahi sene-i sâbıkā fîleri üzere râzılar olup ve kat‘-ı pazar eylediklerinde ekmekçi ustaları dahi bu minvâl üzere kabûl ve ibâdullaha tabhı nisâbında narh-ı rûzî üzere ta‘ahhüd edip ve fermân-ı âlîşâna imtisâlen bu gün sefînelerinin hamûlelerini ifrâğa mübâderet ve habbâzîn dahi hıntalarını nakle mübâşeret eyledikleri huzûr-ı âlîlerine i‘lâm olundu. Bâkī emr ü fermân hazret-i men-lehü’l-emrindir.<br><br>Fî 11 Rebî‘ülâhir sene 1180.</p>          <br><a title="Önceki sayfa" style="text-decoration:none" href="./ayrmetin.php?idno=29664"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29666"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b329"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o566"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>