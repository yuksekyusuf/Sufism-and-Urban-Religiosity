﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 609<br>Hüküm no: 990<br>Orijinal metin no: [112b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>II. Bayezid Evkafı’dan Haslar mukātaʻası kalemlerinden Silivri, Küçükçekmece ve Vidos kalemlerinin vergilerini toplaması için el-Hâc Mehmed’in görevlendirildiği</b><br><br>Vech-i tahrî-i hurûf budur ki;<br><br>Cennet-mekân firdevs-âşiyân merhûm ve mağfûrun-leh Sultan Bâyezid-i velî −tâbe serâhu− hazretlerinin İstanbul’da vâkiʻ Câmiʻ-i şerîf ve maʻbed-i latîf ve imâret-i âmireleri evkāfından Haslar ve tevâbiʻî mukātaʻası aklâmından Silivri perâkendesi ve tevâbiʻi kurâları ve Çekmece-i sagīr ve tevâbiʻi kurâları ve Vidos ve tevâbiʻi kurâları nâmûn kalemleri işbu bin yüz altmış iki senesi Mart ibtidâsından sene-i mezbûr Şubatı gāyetine değin zabt u rabt eylemek üzere işbu hâfızü’t-temessük kıdvetü’l-emâsil ve’l-akrân el-Hâc Mehmed Ağa tâlib ve râgıb olup beş bin iki yüz yetmiş beş guruşa deruhde ve kabûl etmeğin zabt u rabtına izin verildi. Bi-avnillâhi teʻâlâ zamânı hulûlünde karye-i mezbûrları hizmetleri vaktinde vâkiʻ olan mahsûlâtından hâsıl olan aʻşâr-ı şerʻiyye ve rüsûm-ı örfiyesin ve yâve ve kaçgun ve kul ve câriye ve müjdegânesi ve mâl-ı gāʼib ve mâl-ı mefkūd ve beytülmâl-ı âmme ve hâssa ve resm-i arûsâne ve öşr-i kovan ve öşr-i bostan ve resm-i tapu-yı zemîn ve mukātaʻat-ı zemîn ve çayır ve ispençe ve sâire cüzʼî ve küllî rüsûmât-ı hukūkātın sinîn-i sâbıkālarda ne vechile zabt u rabt edegelmişler ise mûmâ-ileyh dahi ol vechile zabt u rabt ve ahz u kabz edip evkāf-ı selâtîn-i izâm mefrûzu’l-kalem ve maktûʻu’l-kıdem min-külli’l-vücûh serbest olmağla umûr-ı serbestiyesine taraf-ı âhardan ferd ü vâhid mâniʻ ve müzâhim olmamak içün işbu hurûf li-ecli’t-temessük ketb ve serbestiyet üzere zabt u rabt eylemek içün tahrîr ve yedine verildi.<br><br>Tahrîren fî-târîhi’l-mezbûr<br><br>Bende: el-Hâc İbrahim Teberdâr-ı Saray-ı atîk-i maʻmûre</p>          <br><a title="Önceki sayfa" style="text-decoration:none" href="./ayrmetin.php?idno=17942"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17944"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b609"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o659"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>