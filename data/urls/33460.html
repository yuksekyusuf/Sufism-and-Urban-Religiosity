﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 82<br>Hüküm no: 33<br>Orijinal metin no: [7a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kahvehane zannıyla kapatılan berber dükkânının tekrar açılmasına izin talebi</b><br><br>Berber dükkânı sehve mebnî kahve dükkânı diyerek sed olmağla geri küşâdına izni hâvî istid‘â<br><br>Ma‘rûz<br><br>Sâdır olan fermân-ı âlîlerine imtisâlen işbu arzuhâle ve derkenâra ba‘de’n-nazar sahib-i arzuhâl Süleyman ve Mehmed kulları nezd-i dâ‘iyâneme celb ile suâl olundukda bundan akdemce celâdet-pâş-ı sahîfe-i sudûr olan fermân-ı cihân-mutâ‘ mûcibince mecmû‘-ı kahvehâneler külliyen sedd ü bend olunduğu esnâda ber-mantûk-ı derkenâr gediğine iştirâken mâlikler oldukları İstanbul’da Kumkapı hâricinde vâki‘ Başmuhâsebe’de Simyon zimmî ismine mukayyed ve taht-ı nizâma dâhil ve mu‘teber bir bâb yüksek berber dükkânı dahi hîn-i tahrîrde sehv olunduğuna mebnî me’mûrîn ma‘rifetleriyle sedd ü bend ve ocağı hedm olunmuş olduğu beyânıyla kaydı mûcibince dükkân-ı mezkûrun kemâ-kân berber dükkânı olmak üzre küşâdına izin ve ruhsat-ı seniyyeleri erzânî buyurulmak bâbında inâyet recâ ve fi’l-vâki‘ muhâsebe-i mezbûrede zimmî-i mersûm ismine mukayyed berber dükkânı işbu dükkân olduğunu ve gediği dahi tedâvül-i eydî ile şirâen el-yevm mezbûrânın mülkleri olduğuna binâen kemâ-kân berber dükkânı olarak küşâdında bir gûne beis ve mahzûr olmadığını esnâf-ı merkūme kethudâsı İbrahim Ağa ve yiğitbaşısı es-Seyyid Mehmed Nuri Ağa ve şeyhi Musa Efendi ve du‘âcısı İsmail Efendi ve çavuşu Mustafa Ağa ve sâir nizâm ustaları ihbâr ve inhâ eyledikleri ma‘lûm-ı âsafâneleri buyruldukda niyâzına müsâ‘ade-i merhamet-âde-i seniyyeleri erzân buyurulmak menût-ı re’y-i sâmîleri idüğü İstanbul Mahkemesi’nden huzûr.<br><br>Fî 7 S sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33459"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33461"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b082"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o614"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>