﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 278<br>Hüküm no: 238<br>Orijinal metin no: [63a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Macuncu Şaban ve Sefer b. Muslı’nın babalarından intikal eden arazi haricindeki tarlalarını Abdülhay b. Abdurrahman’a satmaları</b><br><br>Vilâyet-i Anadolu’da Kastamonu sancağında Azdavay kazâsı ahâlîsinden olup mahmiye-i İstanbul’da Sultân Mehmed Câmi‘-i şerîfi kurbünde sâkin Macuncu Şaban ve Sefer b. Muslı nâm kimesneler mahmiye-i mezbûrede meclis-i şer‘de kazâ-i mezbûrda Turnalı hatîbi demekle ma‘rûf râfi‘ü’l-vesîka Abdülhay Efendi b. Abdurrahman nâm kimesne tarafından husûs-ı âti’l-beyana vekîl olduğu Yahya b. İbrahim ve Ramazan b. Mehmed nâm kimesneler şehâdetleriyle sâbit olan Mehmed Ağa b. Ahmed nâm kimesne mahzarında her biri ikrâr ve takrîr-i kelâm edip babamız olup bundan akdem fevt olan Muslı nâm kimesnenin taht-ı tasarrufunda olup ba‘de-vefâtihî bize intikāl edip Çârcîtavan? demekle ma‘rûf araziden mâ‘adâ Dibacık nâm karye sınırı dâhilinde vâki‘ beynimizde ma‘lûmü’l-hudûd ve’l-kıt‘a tarlaları müvekkil-i mezbûr Abdülhay Efendi’ye bi’l-cümle bâ-ma‘rifet-i sâhib-i arz yüz guruş bedel mukābelesinde ferâğ ve tefvîz ol dahi tefevvüz ve kabûl etmekle min-ba‘d mârrü’z-zikr Çarçitavan? arazisinden mâ‘adâsında alâka ve medhalim kalmayıp mahâllinde zabt u tasarrufa müvekkil-i mezbûr Abdülhay Efendi’yi taslît eyledik dediklerinde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ ve’l-ışrîn min-şehri Rebî‘ülevvel sene 1116.<br><br>Şuhûdü’l-hâl: Mustafa Efendi b. Ebubekir, Nasuh b. Receb, Osman b. Abdullah, Mehmed b. Ramazan, Ali Bey b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=41767"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41769"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b278"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o630"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>