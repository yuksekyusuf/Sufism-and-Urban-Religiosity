﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 455<br>Hüküm no: 561<br>Orijinal metin no: [236-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Molla Derviş Vakfı’ndan Sarıgüzel’de nalbant dükkânı hissesinin Sadıka bt. Abdullah’a kiraya verilmesi</b><br><br>Sarıgez’den na‘alband dükkânını mahlûlden ferâğ<br><br>Ma‘rûz,<br><br>Nezâret-i dâ‘îlerinde olan evkāfdan mahmiye-i İstanbul’da Sarıgez kurbünde Sarı Nasuh mahâllesinde vâki‘ Molla Derviş Vakfı’ndan etrâf-ı erba‘ası hamam külhanı ve mismârî dükkânı ve tarîk-i âm ile mahdûd bir bâb na‘alband dükkânının mütevellîsi olan arzuhâl eden Müezzin İbrahim b. Osman meclis-i şer‘-i hatîrde dükkân-ı merkūmun dört hisseden iki hissesi üzerinde iken bundan akdem fevt olan el-Hâc Ali nâm kimesnenin zevcesi ve dükkân-ı merkūma vaz‘-ı yedi mütehakkık olan mu‘arrefetü’z-zât Sadıka bt. Abdullah nâm hatun mahzarında mezbûr el-Hâc Ali’nin üzerinde olan dükkân-ı merkūmun iki hissesi zevcesi mezbûre Hadîce’nin üzerinde iken bi’z-zât kendisi rızâsıyla zevci el-Hâc Ali’ye ferâğ ben dahi izin verip mezbûr el-Hâc Ali’nin üzerinde iken bilâ-veled fevt olup vakfa âid olmağla âhara icâr murâd eylediğimde mezbûre Sadıka mümâna‘at eder deyü iddi‘â ve mezbûre Sadıka dahi vech-i meşrûh üzere ferâğını inkâr ve nizâ‘ etmeleriyle mezbûre Sadıka mu‘accele olmak üzere mütevellî-i mezbûra malından yüz seksen guruş verdikde ol dahi nef‘an li’l-vakf vakıf için ahz u kabz ve hisse-i mezkûreyi mezbûre Sadıka’ya icâr ve kat‘-ı münâza‘a eyledikleri mübâşiri iltimâsıyla huzûr-ı âlîlerine i‘lâm olundu.<br><br>Fî 13 min-Ş sene [11]79.</p>          <br><a title="Önceki sayfa" style="text-decoration:none" href="./ayrmetin.php?idno=29851"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29853"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b455"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o528"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>