﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 400<br>Hüküm no: 443<br>Orijinal metin no: [60b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Beşe b. Hüseyin’in Edirne’de Abdurrahman Mahallesiʼndeki evini mehir bedeline mahsuben boşandığı karısı Rukiye bt. Ahmed’e sattığı</b><br><br>Mahmiye-i İstanbul’da Ayasofya-i Kebîr Câmi‘-i şerîfi kurbünde sâkin Ahmed Beşe b. Hüseyin nâm kimesne meclis-i şer‘-i şerîf-i enverde zevce-i mutallakası işbu râfi‘atü’l-kitâb Rukiye bt. Ahmed nâm hatuna husûs-ı âti’l-beyâna vekîl olduğu zât-ı mezbûreyi ma‘rifet-i şer‘iyye ile ârifân Mustafa b. Yusuf ve Süleyman [b.] Hüseyin şehâdetleriyle şer‘an sâbit olan Mustafa Ağa b. Mehmed nâm kimesne mahzarında ikrâr ve takrîr-i kelâm edip akd-i âti’z-zikrin sudûruna değin yedimde mülk ve hakkım olup Edirne’de Âişe Hatun han[ı] kurbünde Abdurrahman Mahallesiʼnde vâki‘ ve bir tarafdan Mehmed mülkü ve bir tarafdan Hamuli? Hüseyin Çelebi mülkü ve bir tarafdan yine mezbûr Hüseyin Çelebi bahçesi ve bir tarafdan tarîk-i âm ile mahdûd bir bâb tahtânî oda ve bir sofa ve havluyu müştemil mülk menzilimi cümle tevâbi‘ ve levâhıkıyla tarafeynden îcâb ve kabûlü hâvî bey‘-i bâtt-ı sahîh-i şer‘î ile müvekkile-i mezbûre Rukiye Hatun’a elli guruşa bey‘ ve teslîm ol dahi ber-vech-i meşrûh üzere iştirâ ve tesellüm ve kabûl eylediğinden sonra semeni olan meblağ-ı mezbûru müvekkile-i mezbûre Rukiye Hatun’a zimmetimde deynim olan elli guruş mehr-i müecceline takās eylediğimde ol dahi mukāssa ve kabûl eyledi fîmâ-ba‘d menzil-i mezbûrda alâkam kalmayıp müvekkile-i mezbûrenin mülk ve hakkı olup mahallinde kabza taslît eyledim keyfe mâ teşâ mutasarrıfe olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî-gurreti Recebi’l-ferd li-sene ihdâ ve işrîn ve miʼete ve elf.<br><br>Şuhûdü’l-hâl: Ali Çelebi b. Mehmed, Osman Ağa b. Mehmed, Mustafa Çelebi b. Ali, Süleyman Çelebi b. Mehmed, Ali Çelebi b. İvaz ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4721"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4723"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b400"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o605"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>