﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 298<br>Hüküm no: 264<br>Orijinal metin no: [72a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmihan bt. Şaban’ın evini, torunu Mehmed b. Halil’e satıp parasını da hibe ettiği</b><br><br>Mahmiye-i İstanbul’da Muhtesib İskender Mahallesi’nde sâkine İsmihan bt. Şa‘ban nâm hatun zâtını ma‘rifet-i şer‘iye ile ârifân olan Mehmed Çelebi b. Hamza ve Abdülbaki b. Muslı ta‘rîfleriyle mu‘arrefe oldukdan sonra meclis-i şer‘-i hatîr-i enverde kızı oğlu işbu bâ‘isü’l-kitâb Mehmed b. Halil mahzarında bi-tav‘ihâ ikrâr-ı tâm ve takrîr-i kelâm edip mahalle-i mezbûrede vâki‘ bir tarafı yine mezbûr Mehmed’in mülk-i müşterâsı olan menzil ve bir tarafı el-Hâc Pîrî mülkü ve bir tarafı Murad Paşa Hânı ve bir tarafı Mehmed Çelebi mülkü ile mahdûd zevcim işbu hazır bi’l-meclis el-Hâc İbrahim b. Abdullah’dan iştirâ ve temellük eylediğim bir tahtânî oda ve bir köşk ve bir kiler ve bir mikdâr hadîkayı müştemil mülk menzilimi bi-cümleti’t-tevâbi‘ ve’l-levâhık mezbûr Mehmed’e iki yüz esedî guruşa tarafeynden îcâb ve kabûlü hâvî bey‘-ı bâtt-ı sahîh-i şer‘î ile bey‘ ve temlîk ve teslîm ol dahi iştirâ ve kabûl ve temellük ve tesellüm eyledikden sonra semeni olan meblağ-ı mezbûr iki yüz esedî guruşu hîbetü’d-deyni mimmen aleyhi’d-deynü sahîhatün mısdâkınca mezbûra hîbe-i sahîha-i şer‘iye ile mezbûr Mehmed’e hîbe ve temlîk ol dahi meclis-i hîbede ittihâb ve kabûl eyledi ba‘de’l-yevm menzil-i mezbûr merkūm Mehmed’in mülk-i müşterâsıdır keyfe mâ yeşâ’ mutasarrıf olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-âşir min-şehri Rebî‘i’l-evvel li-sene ihdâ ve tis‘în ve elf.<br><br>Şuhûdü’l-hâl: es-Seyyid Mehmed Efendi b. Mustafa el-imâm, Abdülbaki Çelebi b. Muslı, Mehmed Çelebi b. Hamza, Salih Çelebi b. Abdi, Solak Ahmed Çelebi b. Mehmed, Mustafa b. Veli.</p>          <br><a title="Önceki sayfa" style="text-decoration:none" href="./ayrmetin.php?idno=41412"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41414"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b298"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o429"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>