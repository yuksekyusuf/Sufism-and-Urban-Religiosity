﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 462<br>Hüküm no: 529<br>Orijinal metin no: [72b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İzzettin köyünden Ahmed Beşe b. Muharrem’e babasından intikal eden iki tarlayı usûlsüz şekilde zapt eden İbrahim Ağa b. Hasan’ın tarlaları iade etmesi</b><br><br>Havâss-ı Aliyye kazâsı muzâfâtından Çatalca nâhiyesine tâbi‘ İzzeddin nâm karye ahâlîsinden Ahmed Beşe b. Muharrem nâm kimesne mahfil-i kazâda İbrahim Ağa b. Hasan nâm kimesne mahzarında üzerine da‘vâ ve takrîr-i kelâm edip merhûm Sultan Bayezid Hân evkāfından olup karye-i mezbûrede vâki‘ bir tarafdan benim tarlam ve bir tarafdan mezbûr İbrahim Ağa tasarrufunda olan çayır ve bir tarafı mezbûrun tarlası ve bir tarafdan tarîk-i âm ile mahdûd iki kıt‘a tarlalar babam mezbûr Muharrem’in tasarrufunda olmağla ba‘de vefâtihi intikāl-ı âdî ile bana intikāl etmişiken ben sagīr bulunmağla mezbûr İbrahim bi-gayr-ı hakkın ahz ve zabt ve tasarruf etmekle suâl olunup kasr-ı yedine tenbîh olunmak matlûbumdur dedikde gıbbe’s-suâl mezbûr İbrahim cevâbında müteveffâ-i mezbûr hayâtında zikr olunan iki kıt‘a tarlayı beş bin akçe bedel mukābelesinde bana ferağ ve tefvîz edip ve bedel-i ferağ olan meblağ-ı mezbûru dahi yedimden ahz u kabz edip lâkin izn-i mütevellî bulunmayıp bu ana değin zabt eyledim deyü izn-i mütevellî olmadığını i‘tirâf ve müdde‘î-i mezbûr babasının bedel-i ferağı kabz eylediğini inkâr etmekle beyâna havâle olundukdan sonra mütevellî izinsiz ferağ mu‘teber olmamağla i‘tirâfı mûcebince zikr olunan iki kıt‘a tarladan kasr-ı yed edip müdde‘î-i mezbûra teslîme mezbûr İbrahim Ağa’ya tenbîh-birle mâ-vaka‘a bi’t-taleb ketb olundu.<br><br>Fî 23 min-Recebi’l-mürecceb sene 1121<br><br>Şuhûdü’l-hâl: el-Hâc Mustafa Efendi, Yusuf Beşe Mübâşir, Hasan Beşe Çukadâr, Mehmed Çelebi b. ( ) ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4807"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4809"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b462"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o593"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>