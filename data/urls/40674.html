﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 401<br>Hüküm no: 395<br>Orijinal metin no: [56b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mumcu Ramazan Beşe’nin kendisini odun ile döverek yaralayan Hacı Hüseyin b. Mustafa ile üç bin akçe üzerine sulh olduğu</b><br><br>Mahmiye-i İstanbul’da Hâcı Muhyiddin mahallesinde sâkin olup Dergâh-ı âlî dâme mahfûfen bi’l-me‘âlî yeniçerilerinin on sekizinci bölüğüne mahsûs oda ahâlîsinden Mumcu Ramazan Beşe b. ( ) tarafından husûs-ı âti’z-zikri ikrâra vekîl olup mahalle-i mezbûre sükkânından Muslı Çelebi b. Sefer ve Halil Beşe b. İbrahim nâm kimesneler şehâdetleri [ile] şer‘an vekâleti sâbite olan İbrahim Çelebi b. Ömer meclis-i şer‘-i hatîr-i lâzimü’t-tevkīrde mahmiye-i mezbûrede Ebî Eyyûb-i Ensârî kapısı kurbünde vâki‘ Mustafa Paşa mahallesinde sâkin işbu râfi‘ü’l-vesîka Hacı Hüseyin b. Mustafa nâm kimesne tarafından ikrâr-ı âti’z-zikri tasdîka vekîl olup vekâleti Ahmed Çelebi b. Mehmed ve Hâcı Hasan b. Hâcı Mustafa şehâdetleri ile şer‘an vekâleti sâbite olan Durmuş b. Ramazan mahzarında bi’l-vekâle ikrâr-ı tâm ve takrîr-i kelâm edip târih-i kitâbdan dokuz gün mukaddem müvekkilim mezbûr Ramazan Beşe’yi zikrolunan Mustafa Paşa mahallesinde vakt-i mağribde müvekkil-i mezbûr Hâcı Hüseyin odun ile başına ve alnına ve sağ kolunun dirseğine ve arkasına urup alnını mecrûh ve sâir a‘zâsını berelendirdi deyu müvekkilim mezbûr Ramazan Beşe hâlâ mezbûr Hâcı Hüseyin’den mûcib-i şer‘îsini da‘vâ ve taleb eyledikde ol dahi inkâr etmekle beynlerinde münâza‘ât-ı kesîre ve muhâsamât-ı şedîde vâkı‘a olmuşidi el-hâletü hâzihî beynlerine muslihûn tavassut edip da‘vâ-yı mezbûreden müvekkilim mezbûru merkūm Hacı Hüseyin ile üç bin fıddî râyic fi’l-vakt akçe üzerine sulh eylediklerinde müvekkilim mezbûr Ramazan Beşe dahi sulh-ı mezbûru kabûl ve bedel-i sulh olan meblağ-ı mezbûr üç bin akçeyi tamâmen mezbûr Hâcı Hüseyin yedinden ahz u kabz edip husûs-ı mezbûra müte‘allika cemî‘ de‘âvî ve mutâlebâtdan müvekkil-i mezbûr Hâcı Hüseyin’in zimmetini ibrâ-i âm ibrâ ve ıskāt eyledim eğer cerâhat-ı mezbûre bedenime sirâyet edip vefât edersem demm [ü] diyetim taleb olunmaya min ba‘d husûs-ı mezbûra müte‘allika gerek müvekkil-i mezbûr Hâcı Hüseyin ile ve gerek ahâlî-i mahalle-i mezbûre ile bi-vechin mine’l-vücûh da‘vâ ve nizâ‘ım kalmadı dedi dedikde gıbbe’t-tasdîkı’l-mu‘teber mâ-vaka‘a [bi’t-taleb] ketb [olundu.]<br><br>Fi’l-yevmi’s-sâdis aşer min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Mustafa Beşe b. Bâli, Mustafa Halîfe b. Ali el-müezzin, Ali b. Abdullah, Mustafa Halîfe b. Musa el-müezzin, Hâcı Üveys b. Mehmed, Halil Beşe b. ( ), Mustafa Çelebi b. Sefer, Ahmed Beşe b. Mustafa, Hâcı Hasan b. Hâcı Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=40673"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40675"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b401"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o856"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>