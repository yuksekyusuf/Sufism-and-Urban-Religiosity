﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 208<br>Hüküm no: 178<br>Orijinal metin no: [51b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Macar asıllı Mihayil v. Nikola’nın vasiyet yoluyla azat edilmiş olduğu</b><br><br>İşbu râfi‘ü’l-kitâb orta boylu açık kır yağız Macariyyü’l-asl Mihayil v. Nikola nâm kimesne meclis-i şer‘-i hatîr-i lâzimü’t-tevkīrde mahmiye-i Galata’da Câmi‘-i Kebîr mahallesi sâkinlerinden iken bundan akdem vefât eden Süleyman Bey b. Mehmed nâm müteveffânın verâseti zevce-i metrûkesi Havva bt. Yusuf nâm hâtuna ve selâse-i erbâ‘ı beytülmâle âid olmağla mezbûre Havva tarafından ber nehc-i şer‘î vekîl olan İbrahim Bey b. Mustafa nâm kimesne ve mahmiye-i mezbûrede beytülmâl-i âmme ve hâssa emîni olan fahrü’l-akrân Ali Ağa b. el-Hâc Mehmed tarafından vekîl olan Fazlı Ağa mahzarlarında takrîr-i da‘vâ edip abd-i memlûkü olduğumuz mezbûr Süleyman Bey hâl-i hayâtında ve kemâl-i akl-i sıhhatinde beni tedbîr-i mutlak ile müdebber eylemiş idi, mezbûr Süleyman civâr-ı rahmet-i Hayy-i Kayyûm’a irtihâl ve intikāl edip muhallefâtının sülüs mâlı benim kıymetimi müsâ‘id olmağla cemî‘ mâlından âzâd olunmuşdur suâl olunup mûcebiyle amel olunmasın taleb ederim dedikde, gıbbe’s-suâl akībe’l-inkâr müdde‘î-i mezbûr Mihayil’den da‘vâsına mutâbık beyyine taleb olundukda udûl-i ricâlden Hızır Efendi b. Receb ve Hızır b. Hasan nâm kimesneler li ecli’ş-şehâde meclis-i şer‘a hâzırân olup gıbbe’l-istişhâd fi’l-vâki‘ müdde‘î-i mezbûr Mihayil’i müteveffâ-yı mezbûr Süleyman Bey bizim huzûrumuzda tedbîr-i mutlak edip hâlâ mezbûr Süleyman Bey vefât etmeğin müteveffâ-yı mezbûrun muhallefâtının sülüsü mezbûr İbrahim’in kıymetine müsâ‘id olmağla merkūm İbrahim müteveffâ-yı mezbûrun cemî‘ mâlından âzâd olmuşdur, biz bu husûsa şâhidleriz ve şehâdet dahi ederiz deyû her biri edâ-i şehâdet şer‘iyye eylediklerinde ba‘de’t-ta‘dîl ve’t-tezkiyye hayyiz-i kabûlde vâkı‘a oldukdan sonra mezbûr Mihayil’in ıtkına hüküm birle mâ vaka‘a bi’t-taleb ketb olundu. Cerâ zâlike. Ve hurrire fi’l-yevmi’s-sâlis min şehri Rebî‘ilâhir li sene isneteyn ve hamsîn ve elf.<br><br><br>Şuhûdü’l-hâl: Mehmed Efendi el-İmâm, Receb b. Mehmed el-Müezzin, Ramazan Efendi b. Mustafa, Mahmud b. İlyas, Receb b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=20381"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20383"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b208"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o396"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>