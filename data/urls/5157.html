﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 249<br>Hüküm no: 233<br>Orijinal metin no: [50a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye Hanım bt. Mustafa’nın evini Mustafa Odabaşı b. el-Hâc İbrahim’e sattığı</b><br><br>Mübâya‘a, bâ-imzâ-i hazret-i efendi.<br><br>Husûs-ı âti’l-beyânın mahallinde ketb ü tahrîri için savb-ı şer‘-i enverden bi’l-iltimâs irsâl olunan olunan Mevlânâ Hâfız İbrahim Efendi b. Abdulkādir Mahmiye-i İstanbul’da Sarı Nasuh Mahallesi’nde sâkine fahrü’l-muhadderât Rukiye Hanım bt. Mustafa b. Mehmed’in menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i nebevî ettikde mezbûre Rukiye Hanım tarafından husûs-ı âti’l-beyâna vekîl olduğu zâtını ma‘rifet-i şer‘iyye ile ârifân İbrahim b. Ahmed ve Mustafa b. Ebûbekir nâm kimesneler şehâdetleriyle şer‘an sâbit olan el-Hâc Yusuf Ağa b. Abdullah nâm kimesne meclis-i ma‘kūd-ı mezkûrda işbu sâhibü’l-kitâb Mustafa Odabaşı b. el-Hâc İbrahim mahzarında bi’l-vekâle ikrâr ve takrîr-i kelâm edip müvekkilem mezbûre Rukiye Hanım akd-i âti’z-zikrin sudûruna değin yedinde mülkü olup işbu derûnunda akd-i meclis-i şer‘-i şerîf olunan bir tarafdan kendinin âhar mülkü ve bir tarafdan tarîk-i hâs ve iki tarafdan tarîk-i âm ile mahdûd fevkānî bir bâb oda ve ber-vech-i muharrer müvekkilem mezbûrenin âhar mülkü tarafından müşterek taş duvarı müştemil mülk menzili cümle tevâbi‘ ve levâhıkı ile tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûr Mustafa Odabaşı’ya dört yüz altmış guruşa bey‘ ve temlîk ve teslîm eyledikde ol dahi ber-vech-i muharrer iştirâ ve temellük ve tesellüm eyledikden sonra semeni olan meblağ-ı mezbûr dört yüz altmış guruşu mezbûr Mustafa Odabaşı yedinden tamamen ahz u kabz eyledi min-ba‘d menzil-i mahdûd-ı mezkûrda müvekkilem mezbûrenin kat‘â alâka ve medhali kalmayıp mezbûr Mustafa Odabaşı’nın mülk-i müşterâsı ve hakk-ı sırfı olmuşdur. Keyfemâ-yeşâ ve yahtâr mutasarrıf olsun dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb ü tahrîr ba‘dehû ma‘an ba‘s olunan ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 10 Cumâdelâhire sene [1]143.<br><br>Şuhûdü’l-hâl: es-Seyyid Mustafa Ağa b. Ali, Yusuf Çavuş b. Osman, Kırkkiliseli Yusuf b. Abdullah, Vekîl-i harc Yusuf Ağa b. Abdullah, Hasan Beşe b. Abdullah, el-Hâc Mustafa b. Musa, Berber el-Hâc İbrahim b. Mustafa, İbrahim b. Ahmed, Mustafa b. Ebûbekir.</p>          <br><a title="Önceki sayfa" style="text-decoration:none" href="./ayrmetin.php?idno=5156"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5158"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b249"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o715"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>