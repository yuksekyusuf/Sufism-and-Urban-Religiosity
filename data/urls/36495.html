﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 78<br>Hüküm no: 43<br>Orijinal metin no: [11b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Üsküdar sürsat bedeli malının tahsiline memur olan Halil Ağa'nın vekili Osman Ağa'ya yardımcı olması emri</b><br><br>Fahrü’l-müderrisîni’l-kirâm nevâhî-i Üsküdar nüvvâbı efendiler el-mükerremûn,<br><br>Ba‘de’t-tahiyyeti’s-sâfiye inhâ olunur ki, işbu bin yüz yirmi sekiz sene[sine] mahsûb olmak üzere Karamürsel ve Gekbüze nâhiyelerinden mâ‘adâ medîne-i Üsküdar kazâsından bâ-defter-i mevkūfât tahsîli fermân olunan beş bin beş yüz iki guruş ve bir rub‘ guruş bedel-i sürsat mâlının nısfı medîne-i mezbûre esnâfına ve nısf-ı âharı nevâhî-i Üsküdar’a tevzî‘ olunmak mu‘tâd-ı kadîm olmağın mârru’z-zikr beş bin beş yüz iki guruş ve bir rub‘ guruşun nısfı olan iki bin yedi yüz elli guruş ve beş parayı nevâhî-i Üsküdar’dan bâ-fermân-ı âlî kabza memûr olan fahrü’l-a‘yân Halil Ağa tarafından vekîl olan el-Hâc Osman Ağa yedine verilen mümzâ ve mahtûm defter mantûkunca nevâhî-i mezkûreden her birinin hissesine lâzım gelen bedel-i sürsat mâlını bir gün mukaddem cem‘ ü tahsîl ve mûmâ-ileyh el-Hâc Osman Ağa’ya teslîm olunmak üzere bi’l-iltimâs mürâsele tahrîr ve irsâl olundu, vusûlünde gerekdir ki yedinde olan fermân-ı âlî ve defter mûcebince nevâhî-i mezkûreden her birinin hissesine lâzım gelen bedel-i sürsat mâlını bir gün mukaddem cem‘ ve tahsîl etmeğe her biriniz dikkat-i tâm ve müsâmaha etmeyiniz ve’s-selâm.<br><br>Fî-gurreti Rebî‘ülevvel sene [1]128<br><br>El-Fakīr el-Hâc Mehmed el-Kādı bi-medîneti Üsküdar.<br><br>Kad vasale ileynâ fî 5 Rebî‘ülevvel sene [1]128</p>          <br><a title="Önceki sayfa" style="text-decoration:none" href="./ayrmetin.php?idno=36494"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36496"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b078"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o403"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>