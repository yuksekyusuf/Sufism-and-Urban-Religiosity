﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 133<br>Hüküm no: 108<br>Orijinal metin no: [22b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mihal v. Panayot’un Papa Yani aleyhindeki arazi ve alacak davasının Nasliç kazası kadılığınca görüşülmesi</b><br><br>Topkapılı Hüseyin Kavvâs kaydıyla mahfil ketebesinden Hâfız Akif’e teslîm şüd.<br><br>Ma‘rûz<br><br>Vilâyet-i Rumeli’de Göllükesri sancağına tâbi‘ Nasliç kurâlarından Loğru karyesi ahâlîsinden ve teba‘a-i Devlet-i aliyye’nin Rum milletinden arzuhâl eden Mihal v. el-müteveffâ Panayot v. Adam mahfil-i şer‘iyyâtda karye-i mezkûre ahâlîsinden ve yine teba‘a-i Saltanat-ı seniyyeden ve millet-i merkūmeden derûn-ı arzuhâlde mezkûrü’l-ism Papa Yani v. Kostanti v. Adam muvâcehesinde pederim müteveffâ-yı merkūm Panayot v. Adam’ın sağlığında karye-i mezkûre ahâlîsinden gāib ani’l-beled Rençber Süleyman b. Abdullah nâm kimesneye cihet-i karzdan dört bin dokuz yüz guruş zimmetinde deyni olup meblağ-ı mezkûr dört bin dokuz yüz guruşun bin üç yüz guruşunu hayâtında dâyini gāib-i mezbûra def‘ ü teslîm edip bâkīsi olan üç bin altı yüz guruşu dahi merkūm Papa Yani bundan akdemce babam merkūmun bi-şarti’r-rücû‘ emriyle bi-hükmi’l-kefâle dâyini gāib-i mezbûr Süleyman’a edâ ve teslîm etmekle ol vechile merkūm Papa Yani’nin babam müteveffâ-yı merkūm Panayot zimmetinde bi’l-mürâca‘a alacak hakkım olan meblağ-ı mezkûr üç bin altı yüz guruş mukābelesinde babam müteveffâ-yı merkūm Panayot bâ-tapu müstakillen mutasarrıf olduğu karye-i mezkûr hudûdu dâhilinde vâki‘ bir tarafdan Dimitri tarlası ve iki tarafdan diğer Mihal tarlaları ve taraf-ı râbi‘i tarîk-i âm ile mahdûd üç dönüm mikdârı bir kıt‘a ve yine karye-i mezkûr hudûdu dâhilinde vâki‘ bir tarafdan diğer Yorgi tarlası ve iki tarafdan Yani tarlaları ve taraf-ı râbi‘i tarîk-i âm ile mahdûd beş dönüm mikdârı bir kıt‘a ve yine karye-i mezkûre hudûdu dâhilinde vâki‘ bir tarafdan Kostanti tarlası ve iki tarafdan Dimitri tarlaları ve taraf-ı râbi‘i tarîk-i âm ile mahdûd üç dönüm mikdârı bir kıt‘a ve yine karye-i mezkûre hudûdu dâhilinde vâki‘ bir tarafdan Şomo tarlası ve bir tarafdan Todori tarlası ve bir tarafdan merkūm Yorgi tarlası ve taraf-ı râbi‘i tarîk-i âm ile mahdûd iki dönüm mikdârı bir kıt‘a ve yine karye-i mezkûre hudûdu dâhilinde vâki‘ bir tarafdan merkūm Yorgi tarlası ve iki tarafdan dere ve taraf-ı râbi‘i tarîk-i âm ile mahdûd üç dönüm mikdârı bir kıt‘a ve yine karye-i mezkûre hudûdu dâhilinde vâki‘ bir tarafdan merkūm Yorgi tarlası ve iki tarafdan Nikola tarlaları ve taraf-ı râbi‘i tarîk-i âm ile mahdûd on iki dönüm mikdârı bir kıt‘a ki cem‘an altı kıt‘a tarlalarını merkūm Papa Yani’ye bilâ-izn-i sâhib-i arz rehin vaz‘ ve teslîm eylediğinde ol dahi ber-vech-i muharrer irtihân ve tesellüm ve kabz ve kabûl eylediğinden sonra meblağ-ı bâkī-i merkūm üç bin altı yüz guruşu merkūm Papa Yani’ye kable’l-edâ ve’l-îfâ fevt olup tarlahâ-yı mezkûre ancak bana hasbe’l-kānûn intikāl etmekle el-yevm deyn-i meblağ-ı mezkûr üç bin altı yüz guruşu yedimden kabz birle tarlahâ-yı mezkûreyi bana teslîmden ibâ vü imtinâ‘ eder olmağla suâl olunup meblağ-ı bâkī-i mezkûr üç bin altı yüz guruşu yedimden ahz birle sâlfü’z-zikr altı kıt‘a tarlahâyı mahâllinde bana teslîme merkūm Papa Yani’ye tenbîh olunmak murâdımdır deyü ba‘de’d-da‘vâ ve’l-istintâk merkūm Papa Yani dahi cevâbında müdde‘î-i merkūm Mihal’in babası müteveffâ-yı merkūm Panayot v. Adam sağlığında ber-minvâl-i muharrer mutasarrıfe olduğu zikr olunan altı kıt‘a tarlaları bedel-i misilleriyle bâ-re’y-i sâhib-i arz ferâğ-ı kat‘î-i mu‘teber ile ferâğ ve tefvîz <<ve teslîm eylediğinde ben dahi ber-minvâl-i>> ve kabz [ve] bedel-i makbûzunu kendüye teslîme gāib ani’l-beled Devlet-i aliyye’den Nikola v. Yorgi’yi bin iki yüz yetmiş bir senesi Zilhicceti’ş-şerîfesinin gurresinde tarafından bâ-hüccet-i şer‘iyye tevkîl eylediğinde ol dahi ba‘de’l-kabûli’l-vekâle zikr olunan altı kıt‘a tarlaları bedel-i misilleri olan dört bin guruş bedel-i medfû‘ ve makbûl ve müstehlek mukābelesinde bâ-re’y-i sâhib bi’l-vekâle bana [23a] ferâğ-ı kat‘î-i mu‘teber ile ferâğ ve tefvîz ve teslîm eylediğinde ben dahi ber-minvâl-i muharrer teferru‘ ve tefevvüz ve tesellüm ve kabûl etmemle ol vechile sâlifü’z-zikr altı kıt‘a tarlaları tefevvüzen ve müstakillen dâhil-i havza-i tasarrufum olmağla binâen-aleyh bi-hakkın müstakillen zabt ve tasarruf ederim deyü müdde‘î-i merkūmun inkârına mukārin da‘vâ eylediğinde mâ‘adâ bi’l-mürâca‘a alacak hakkım olan meblağ-ı bâkī-i mezkûr üç bin altı yüz guruşu dahi tereke-i müteveffâ-yı merkūmdan olarak oğlu müdde‘î-i merkūmdan hâlâ taleb ederim deyü ba‘de’d-da‘vâ ve’l-inkâr husûs-ı mezkûr arazi nizâ‘ından ibâret ve meblağ-ı bâkī-i mezkûr dahi mahâllinde tedkīke muhtâc mevâddan olduğundan tarafeyn mahâllinde sâhib-i arz hâzır olduğu hâlde bi’l-mürâca‘a ber-nehc-i şer‘î terâfu‘ ve ihkāk-ı hakka bi’r-rızâ ittifâk ve ittihâd eyledikleri huzûr-ı [âlîlerine i‘lâm olundu].<br><br>Fî 18 S sene [12]74.<br><br>Ahmed Arif.</p>          <br><a title="Önceki sayfa" style="text-decoration:none" href="./ayrmetin.php?idno=38343"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38345"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b133"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o174"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>