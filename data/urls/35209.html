﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 108<br>Hüküm no: 71<br>Orijinal metin no: [16a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çelebi ile Deli Hızır Paşa’nın vereseleri aralarındaki davada sulh oldukları</b><br><br>Mahmiye-i Konya’da Hisârönü nâm mahallede vefât eden Mustafa Çelebi b. Sefer Çavuş’un li-ebeveyn karındaşı ve alâ-vechi’l-inhisâr vârisi olduğu hasm-ı şer‘î mahzarında Mehmed Bey b. Nasuh el-cündî ve Mustafa Bey b. Abdullah el-cündî şehâdetleri ile sâbit olan Mehmed Çavuş b. Sefer Çavuş meclis-i şer‘de mahrûse-i İstanbul’da vefât eden merhûm Deli Hızır Paşa b. Hamza’nın sagīr oğlu Mehmed Bey’in tesviye-i umûru için kıbel-i şer‘den mansûb vasîsi olan Hasan Bey b. Abdullah ve nâzırı olan umdetü’l-ümerâi’l-kirâm zübdetü’l-küberâi’l-fihâm Pervâne Bey b. Abdülalâm mahzarında ta‘bîr-i merâm edip müteveffâ-yı merkūm Hızır Paşa Karaman beylerbeyisi iken mahmiye-i mezbûrede Şeyhevi nâm mahallede karındaşım mezbûr Mustafa Çelebi’nin lede’l-cîrân ma‘lûmü’l-hudûd bahçesinde memâlikinden biri maktûl bulunmağın bi-gayrı vech-i şer‘î karındaşım mezbûrdan yirmi bin akçesin alıp karındaşım mesfûr Mustafa Çelebi meblağ-ı mehûz-ı merkūmu da‘vâ ve taleb etmek üzere iken vefât edip ben geri verâsetim hasebiyle meblağ-ı merkūmu mezbûr Hızır Paşa’dan hâl-i sıhhatinde da‘vâ ve taleb etdiğimde edâ edeyin birkaç gün imhâl eyle deynimdir deyü ikrâr etdikde vasîyy-i mesfûr ve nâzır-ı mezkûr mahzarında isbât etmiş idim. El-hâletü hâzihî Müslimûn tavassut edip sulh sagīr-i merkūma enfa‘ olmağla elli sekiz sikke tammü’l-vezn ve sahîhü’l-ayâr floriye ıslâh etdiler ben dahi sulh-ı merkūmu kabûl edip zikr olunan elli sekiz sikke tammü’l-vezn ve’l-kâmilü’l-ayâr floriyi bi’t-tamam ve’l-kemâl vasîyy-i mesfûr yedinden alıp kabz eyledim ve yirmi bin akçeye değin bâkī kalan meblağdan ibrâ-i âm ile ibrâ-i zimmet eyledim ba‘de’l-yevm bu husûsa müte‘allik benden bi’l-asâle ve’l-vekâle da‘vâ sudûr ederse lede’l-hükkâmi’l-kirâm mesmû‘a olmaya deyü ikrâr-ı tav‘î etdikde mâ-hüve’l-vâki‘ gıbbe’t-tasdîk ve’t-taleb tahrîr olundu.<br><br>Tahrîren fî-evâhiri’l-Muharrem li-sene sitte ve elf.<br><br>Şühûdü’l-hâl: Es-sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=35208"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35210"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b108"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o509"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>