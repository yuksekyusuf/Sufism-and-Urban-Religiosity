﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 323<br>Hüküm no: 297<br>Orijinal metin no: [42b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Neslihan bt. Mahmud Beşe’nin mülk menzilini Mehmed Ağa b. Mustafa’ya sekiz bin akçeye sattığı</b><br><br>Fazîletlü efendi hazretlerinin imzâsıyladır.<br><br>Husûs-ı âti’l-beyânın mahallinde tahrîri için kıbel-i şerî‘at-i mergūbeden irsâl olunan Şeyhzâde Mustafa Efendi mahmiye-i İstanbul’da Suhte Sinan mahallesinde Hasan Beşe b. Abdullah nâm râcilin sâkin olduğu menzile varıp zeyl-i sahîfede isimleri mastûr olan Müslimîn huzurlarında akd-i meclis-i şer‘-i şerîf eyledikde mahmiye-i mezbûrede Sarıgörez kurbünde Öksüz Mescidi mahallesinde sâkin iken bundan akdem vefât eden Mahmud Beşe nâm râcilin sulbiye kebîre kızı ve bi’l-inhisâr vârisesi olup Vilâyet-i Anadolu’da Yoros kazâsına tâbi‘ Kanlıcak nâm karyede sâkine Neslihan Hâtun tarafından zikri âtî menzili bey‘ ve kabz-ı semene vekîl olan Mustafa Beşe b. Mehmed nâm râcil meclis-i ma‘kūd-ı mezbûrda işbu kitâbın sâhibi umdetü’l-a‘yân Mehmed Ağa b. Mustafa mahzarında ikrâr ve i‘tirâf edip mahmiye-i mezbûrede Ördek Kasab mahallesinde vâki‘ üç tarafı mezkûr Mehmed Ağa mülküne ve bir tarafı ( ) Vakfı’na müntehî tahtânî iki oda ve cüneyne ve kenîfi hâvî mülk menzil müteveffâ-yı mezkûrun ile’l-vefât mülkü olup ba‘de vefâtihî irsen müvekkile-i mezbûre Neslihan’a intikāl etmekle menzil-i mezbûru mezkûre Neslihan meblağ-ı âti’z-zikre bey‘ ve kabz-ı semene beni tarafından vekîl edip ben dahi ba‘de kabûli’l-vekâle menzil-i mezbûru mezkûr Mehmed Ağa’ya sekiz bin fıddî râyic fi’l-vakt akçeye vekâleten bey‘-i bâtt-ı sahîh-i şer‘î ile bey‘ ve teslîm ol dahi iştirâ ve tesellüm ve kabûl eyledikden sonra semen-i mezbûra bana teslîmde te‘allül eder suâl olunup teslîme tenbîh olunmak matlûbumdur dedikde gıbbe’s-suâl mezbûr Mehmed Ağa cevâbında kaziyye vech-i muharrer üzere olup lâkin mezbûr Mustafa Beşe vech-i meşrûh üzere Neslihan tarafından vekîl olduğu ma‘lûmum değildir isbât-ı vekâlet etmeyince semen-i mezbûru teslîm etmem deyicek mezbûr Mustafa Beşe’den vech-i muharrer üzere vekâletini mübeyyine beyyine taleb olundukda udûl-i Müslimînden olup mezbûre Neslihan’ın zâtını ma‘rifet-i şer‘iyye ile ârifân olan zikrolunan Suhte Sinan mahallesi ahâlîsinden Şa‘ban Çavuş b. Hasan ve Hasan Beşe b. Abdullah nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ mezkûre Neslihan menzil-i mahdûd-ı mezkûru semen-i mezbûr sekiz bin akçeye bey‘a ve kabz-ı semene tarafından mezkûr Mustafa Beşe’yi bizim huzûrumuzda vekîl edip ol dahi vekâlet-i mezbûreyi kabûl eyledi biz bu husûsa şâhidleriz şehâdet dahi ederiz deyu herbiri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince mezkûr Mustafa Beşe’nin sıhhat-i vekâletine ve semen-i mezbûru teslîme mezbûr Mehmed Ağa üzerine hükmolundukdan sonra vekîl-i mezbûr Mustafa Beşe semen-i mezbûr sekiz bin akçeyi meclis-i akdde mezkûr Mehmed Ağa yedinden tamâmen ahz u kabz edip ba‘de’l-yevm menzil-i mahdûd-ı mezkûr müşterî-i mezbûrun mülk-i müşterâsıdır keyfe mâ yeşâ mutasarrıf olunsun dedikde gıbbe’t-tasdîk vâki‘-i hâli mevlânâ-yı mezbûr mahallinde ba‘de’t-tahrîr meclis-i şer‘a gelip ma‘an ba‘s olunan Hâcı Dilaver ve Ahmed ile alâ vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Umdetü’l-a‘yân Süleyman Ağa b. el-merhûm Mehmed Efendi, Ali Çelebi b. Rüstem, Ömer Çelebi b. Abdullah, İbrahim Halîfe el-müezzin, Osman Halîfe b. Hasan el-müezzin, Şa‘ban Çavuş b. Hasan, Abdullah Çelebi, Fahrü’l-müderrisîn Ali Efendi, Ahmed Bey b. ( ) ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40575"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40577"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b323"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o870"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>