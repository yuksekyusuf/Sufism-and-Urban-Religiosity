﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 558<br>Hüküm no: 769<br>Orijinal metin no: [87b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Odabaşı’nın odanın çatısı üzerine yaptırdığı bacanın Ebubekir’in evine zararı olmadığı keşif neticesinde anlaşıldığı</b><br><br>Keşf<br><br>Sâdır olan fermân-ı âlîlerine imtisâlen cânib-i şer‘den irsâl olunan keşif nâibi Hıfzı el-Hâc Mehmed Efendi dâ‘îleri hâssa mimârlarından Şa‘bân ve Halil Halîfeler ile mahmiye-i İstanbul’da dergâh-ı âlî cebecilerinin otuz birinci cemâ‘atine mahsûs odaya varıp cebecibaşı izzetlü ( ) ağa ile cerîdede isimleri mastûr Müslimîn huzûrunda akd-i meclis-i şer‘-i şerîf ettikde sâhib-i arzuhâl Havva Hatun’un zevci ve tarafından vekîl-i sâbitü’l-vekâlesi Ebubekir nâm kimesne meclis-i ma‘kūd-ı mezkûrda oda-i mezbûrenin mütevellîsi Mustafa Odabaşı muvâcehesinde işbu akd-i meclis-i şer‘ olunan oda-i mezbûrenin orta sofasının sakfı üzerine mütevellî-yi merkūm Mustafa Odabaşı borucu bacası ta‘bîr olunur baca ihdâs etmekle baca-i mezkûrun müvekkilem merkūmenin menzilinin makarr-ı nisvâna olan mahallere nezâreti olduğundan gayrı bu misillü baca ihdâsı bâ-fermân-ı âlî memnû‘ olmağla kat‘ ve hedm olunması bi’l-vekâle murâdımdır deyü da‘vâ ettikde mimârân-ı mezbûrân ve Müslimîn-i mezkûrîn zikr olunan bacaya nazar eylediklerinde baca-i mezkûrun müvekkile-i mezbûrenin menzilinin makarr-ı nisvân [olan] mahallere nezâreti olmayıp ve bâ-fermân-ı âlî men‘ olunan bacalardan olmadığını mimârân-ı mezbûrân ihbâr ve Müslimîn-i mezkûrîn cem‘ ü ittifâk etmeleriyle vekîl-i mezbûrun tasaddî eylediği da‘vâsı meşrû‘ olmamağın vekîl-i mezbûr Ebubekir’i bi-gayr-ı vechin mu‘ârazadan men‘ eylediğini mevlânâ-yı mezbûr mahallinde ketb ü tahrîr ve ma‘an mürsel ümenâ-i şer‘le meclis-i şer‘a gelip inhâ eyledikleri huzûr-ı âlîlerine i‘lâm olundu.<br><br>Fî 9 min-şehri Rebî‘ülâhir sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6984"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6986"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b558"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o595"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>