﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 109<br>Hüküm no: 65<br>Orijinal metin no: [14a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Çelebi’nin kaybolan ve Mustafa b. İbrahim’in elinde bulunan beygirinin kendisine teslim olunması</b><br><br>Da‘vâ-yı gasb<br><br>Mahmiye-i İstanbul’da Hoca Hayreddin mahallesinde sâkin işbu râfi‘ü’l-kitâb el-Hâc Hüseyin Çelebi b. Mustafa nâm kimesne meclis-i şer‘-i şerîfde Mustafa b. İbrahim nâm kimesne mahzarında üzerine da‘vâ ve takrîr-i kelâm edip mezbûr Mustafa’nın mülkü olmak üzere yedinde olan işbu gevgeç kulaklı sol ayağı sekîlü’l-iğdiç bargir mülküm ve hakkım olup târîh-i kitâbdan yirmi gün mukaddem Atpazarı’nda semerci dükkânı önünde merbût iken gāib olmuş idi, suâl olunup zikr olunan bargirin mezbûr Mustafa’dan alıverilmesi matlûbumdur dedikde, gıbbe’s-suâl mezbûr Mustafa cevâbında zikr olunan bargiri bundan akdem medîne-i Edirne’de Atpazarı’nda Hasan nâm canbazdan altı esedî guruşa iştirâ etmekle mülk-i müşterâm olmağın vaz‘-ı yed ederim, müdde‘î-i mezbûr el-Hâc Hüseyin Çelebi’nin vech-i muharrer üzere mülkü olduğu ma‘lûmum değildir deyicek müdde‘î-i mezbûrdan da‘vâsına mutâbıka beyyine taleb olundukda udûl-ı Müslimînden olup mahmiye-i mezbûrede Manisalı Çelebi mahallesi sâkinlerinden Hasan b. el-Hâc Hüseyin ve Ahmed b. Ebubekir ve Haraçcı Muhyiddin mahallesinde sâkin Mustafa b. Hasan nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka işbu gevgeç kulaklı, sol ayağı sekilü’l-iğdiç bargir müdde‘î-i mezbûr el-Hâc Hüseyin Çelebi’nin mülkü ve hakkı olup mellâk tasarrufu gibi tasarruf eder iken mülkünden zâyi‘ olmuşdur. Biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olup zikr olunan bargiri âhara bey‘, ya hîbe ya taraf-ı şer‘iyyeden bir tarîk ile mülkünden ihrâç etmediğine müdde‘î-i mezbûr el-Hâc Hüseyin Çelebi’ye yemîn teklîf olundukda, ol dahi alâ-vefki’l-mesûl yemîn billâhi’l-aliyyi’l-a‘lâ etmeğin mûcebince zikr olunan bargiri müdde‘î-i mezbûr el-Hâc Hüseyin Çelebi’ye teslîme merkūm Mustafa’ya tenbîh olunmağın mâ-vaka‘a bi’t-taleb ketb olundu.<br><br>Fi’l-yevmi’s-sânî aşer min-Cumâdelâhire li-sene ihdâ ve semânîn ve elf.<br><br>Şuhûdü’l-hâl: Mustafa Çelebi b. el-Hâc Ahmed, İbrahim Çelebi b. Mehmed, Abdi Çelebi b. Hüseyin, Şükrullah Bey b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=2382"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2384"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b109"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o610"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>