﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 565<br>Hüküm no: 509<br>Orijinal metin no: [164a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Teberdar Rıdvan Halîfe’nin tasarrufundaki vakıf evi Hatice bt. Abdülmennan’a devretmesi</b><br><br>Mahrûsa-i Kostantıniyye’de vâki‘ Sarây-ı Cedîd-i Sultânî teberdârlarından zahrü’l-emâsil ve’l-ekârim Rıdvan Halîfe b. Abdülmennan meclis-i şer‘-i şerîf-i lâzımü’t-tevkīrde hâfızü hâze’l-kitâb Hadice bt. Abdülmennan nâm hatun muvâcehesinde ikrâr-ı tâm ve takrîr-i kelâm edip Haremeyn-i Şerîfeyn Evkāfı’ndan mahallât-ı mahmiye-i mezbûreden Muhtesib Karagöz mahallesinde vâki‘ bir tarafı medrese duvarı ile ve bir tarafı Mustafa Çelebi hatunu mutasarrıfe olduğu menzil ile ve tarafeyn-i âhareyni tarîk-i âm ile mahdûd olup bennâ zirâ‘ı ile tûlen yirmi dört buçuk zirâ‘ ve arzen yirmi dört [zirâ‘] bi-hesâb-ı şatrancî beş yüz seksen sekiz zirâ‘ arsa üzerinde mebnî muhavvata-i dâhiliyyesi üç bâb beyt-i ulvî ve bir sofa ve bir dahlîz ve bir tahtânî oda ve sofa ve bi’r-i mâ ve muhavvata ve kenîfi müştemil olup ve hâriciyyesi bir bâb beyt-i ulvî ve tahtında ahırı müştemil icâre-i mu‘accele ve yevmî bir akçe icâre-i müeccele ile tasarrufumda olan menzilin hakk-ı karâr ve tasarrufunu mütevellî-i evkāf-ı mezbûre ma‘rifeti ile mersûme Hadice Hatun’a tefvîz edip ol dahi tefevvüz ve kabûl ettikden sonra mukābele-i tefvîz yedinden otuz bin nakd-i râyic fi’l-vakt fıddî akçeyi ahz u kabz edip menzil-i mezbûru teslîm ettim, ba‘de’l-yevm icâre-i müeccelesi olan yevmî bir akçeyi cânib-i vakf-ı merkūma edâ edip keyfemâ teşâ ve tahtâr mutasarrıfe olsun dedikde gıbbe’t-tasdîk vicâhen mâ-hüve’l-vâkı‘ bi’t-taleb ketb olundu.<br><br>Tahrîren fi’l-yevmi’t-tâsi‘ min-âhiri’r-rebî‘ayn li-sene tis‘a ve selâsîn ve elf.<br><br>Şühûdü’l-hâl: Mustafa Çelebi b. Abdülmennan Kâtib-i vakıf, Mustafa Çelebi b. Mehmed Kâtib-i evkāf-ı mezbûre, Ali Çelebi b. Mehmed Câbî-i evkāf, Dilaver Bey b. Abdülmennan, Ali Bey b. Abdülmennan.</p>          <br><a title="Önceki sayfa" style="text-decoration:none" href="./ayrmetin.php?idno=11839"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11841"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b565"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o663"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>