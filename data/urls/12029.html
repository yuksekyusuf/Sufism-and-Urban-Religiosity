﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 158<br>Hüküm no: 111<br>Orijinal metin no: [73-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Aranik Kadın’ın ölümüyle küçük çocuklarına intikal eden oda gediği hisselerinin satışına izin verilmesi</b><br><br>Nazmi, izin<br><br>Numara: 154, 82,5 guruş<br><br>Mahmiye-i İstanbul’da Langa kurbünde Musalla civârında Şeyh Ferhad mahallesinde sâkine iken bundan akdem vefât eden Devlet-i Aliyye teba‘asının Ermeni milleti nisvânından Aranik Kadın bt. Bedros’un sadrî sagīr oğlu Bedros ve sadriye sagīre kızı Sorebik’in babası ve velîsi olup mu‘temedü’l-hâl idiği ihbâr olunan işbu bâ‘isü’r-rakīm Papasyan Kigork v. Papa Aram m. bi’l-velâye takrîr-i kelâm ve ta‘bîr ani’l-merâm edüp Hudâvendigâr-ı esbak cennet-mekân Sultan Selim Hân-ı Sâlis -tâbe serâhû- Hazretlerinin evkāf-ı celîleleri müstegallâtından Çakma[k]çılar Yokuşu’nda Sünbüllü Han demekle ma‘rûf hanın alt katında üç numara ile murakkam ma‘lûmü’l-hudûd bir bâb oda derûnunda mevcûde beher şehr otuz akçe icâre-i müeccelelü oda gediği ta‘bîr olunur âlât-ı lâzıme-i ma‘lûmeden yüz yirmi sehm i‘tibârıyla on iki sehm hisse-i şâyi‘ası vâlidesi olup kendüden evvel vefât eden Serepohi intikālinden âdiyen otuz iki sehmi dahi tefevvüzen ki cem‘an kırk dört sehm hisse-i şâyi‘ası müteveffât-ı merkūme Aranik’in hayatında bi’l-icâreteyn taht-ı tasarrufunda olup ba‘de vefâtihî sagīrân-ı merkūmâna hasbe’l-âde münâsafeten [intikāl edip] lâkin gedik-i mezkûrun âlâtı mürûr-ı eyyâm ile telef ve zâyi‘ olacağı zâhir ve bedîdâr olup bekāsı sagīrân-ı merkūmân haklarında muzır ve gayr-ı müfîd olduğundan mâ‘adâ sagīrân-ı merkūmânın anaları müteveffât-ı merkūmeden mevrûs aslâ mâlı olmayıp ben dahi mu‘sir olarak infâk ve iksâya gayr-ı muktedir olmamla sagīrân-ı merkūmânın âlât-ı gedik-i mezkûrda olan kırk dört sehm hisse-i şâyi‘aları bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunup hâsıl olan nemâsıyla infâk ve iksâ olunmak sagīrân-ı merkūmân haklarında her vechile enfa‘ ve evlâ olduğuna binâen işbu yedimde olup hâlâ kassâm-ı askerî fazîletlü Mehmed Emin Efendi ile Birinci Dâire-i Belediye taraflarından i‘tâ olunan memhûr bir kıt‘a tahmîn-i bedel pusulası mantûkunca sagīrân-ı merkūmânın âlât-ı gedik-i mezkûrda olan kırk dört sehm hisse-i şâyi‘ası bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla beş bin beş yüz guruş mukābelesinde âhara ferâğa izin taleb şüd.<br><br>Fî 22 Safer sene [1]301<br><br>Şühûdü’l-hâl: Ömer Ağa b. Abdulkadir, Bayram Ağa b. Abdullah ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12028"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12030"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b158"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o333"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>