﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 330<br>Hüküm no: 270<br>Orijinal metin no: [70a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun’un hayatta iken mehr-i müeccel hakkını kocasına hibe etmiş olduğu</b><br><br>Husûs-ı âti’l-beyânın mahallinde istimâ‘ ve tahrîri için savb-ı şer‘-i enverden Mevlânâ Ahmed Efendi b. Mustafa Efendi irsâl olunup ol dahi medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Takyecibaşı Mahallesiʼnde sâkine iken bundan akdem vefât eden Fâtıma Hatun bt. Derviş Ahmed’in hayâtında [sâkin] olduğu menzile varıp zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî ettikde müteveffât-ı mezbûrenin verâseti zevc-i metrûku Osman Çelebi b. Mehmed ile sadriye sagīre kızı Hanife ve babası mezbûr Derviş Ahmed b. Mehmed’e münhasıra ve tashîh-i meseleleri on iki sehmden i‘tibâr olunup sihâm-ı mezbûreden üç sehmi mezbûr Osman Çelebi’ye ve altı sehmi sagīre-i mezbûreye ve bâkī üç sehmi babası merkūm Derviş Ahmed’e isâbeti tahakkukundan sonra mezbûr Derviş Ahmed meclis-i ma‘kūd-ı mezkûrda müteveffât-ı mezbûrenin zevci ve sadriye sagīre kızı Hanife’nin babası ve tesviye-i umûruna kıbel-i şer‘den bâ-hüccet-i şer‘iyye mansûb vasîsi olup tereke-i müteveffât-ı mezbûre bi’l-verâse ve bi’l-vesâye vaz‘-ı yed eden işbu râfiʻü’l-kitâb mezbûr Osman Çelebi mahzarında bi’l-verâse üzerine da‘vâ ve takrîr-i kelâm edip kızım müteveffât-ı mezbûrenin zevci mezbûr Osman Çelebi zimmetinde mütekarrer ve ma‘kūdün-aleyh yedi bin akçe mehr-i müeccel hakkı olup fevt olmağla meblağ-ı mezbûrdan tashîh-i merkūm üzere isâbet eden hisse-i irsiyyemi merkūm Osman bi’l-verâse taleb ederim, suâl olunsun dedikde gıbbe’s-suâl mezbûr Osman Çelebi cevâbında mehr-i müeccel-i mezkûru ikrâr lâkin zevcem müteveffât-ı mezbûre Fâtıma Hatun bt. Derviş Ahmed b. Mehmed hâl-i hayâtında ve kemâl-i akl [u] sıhhatinde fevtinden altı sene mukaddem mehr-i müecceli olan meblağ-ı mezbûr yedi bin akçeyi huzûr-ı Müslimîn’de bana hibe ve temlîk edip ben dahi meclis-i hibede baʻde’l-ittihâb ve’l-kabûl ve ber-vech-i muharrer kirâren ve mirâren ikrâr ve işhâd etmiş idi deyü ba‘de’d-def‘ ve’l-istintak ve’l-inkâr dâfi‘-i mezbûrdan def‘-i meşrûhunu mutâbıka beyyine taleb olundukda udûl-ı ahrâr-ı ricâl-i Müslimîn’den medîne-i mezbûre sâkinlerinden eş-Şeyh el-Hâc İbrahim Efendi b. Mehmed ve Mehmed Ali Çelebi b. İbrahim nâm kimesneler li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd fi’l-hakīka müteveffât-ı mezbûre Fâtıma Hatun bt. Derviş Ahmed b. Mehmed hâl-i hayâtında ve kemâl-i akl [u] sıhhatinde zevci dâfi‘-i mezbûr Osman Çelebi zimmetinde mütekarrer ve ma‘kūdün-aleyh mehr-i müecceli olan yedi bin akçeyi işbu zevci dâfi‘-i mezbûr Osman Çelebi’ye bizim huzûrumuzda hibe ve temlîk edip ol dahi meclis-i hibede baʻde’l-ittihâb ve’l-kabûl ve ber-vech-i muharrer kirâren ve mirâren ikrâr ve bizi işhâd eyledi, biz bu husûsa bu vech üzere şâhidleriz, şehâdet dahi ederiz deyü herbiri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebiyle baʻde’l-hükm müdde‘î-i mezbûr ol vechile bî-vech mu‘ârazadan men‘-birle vâki‘ hâli mevlânâ-yı mezbûr mahallinde ketb u tahrîr ba‘dehû ma‘an ba‘s olunan ümenâ-i şer‘le meclis-i şer‘a gelip herbiri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâlis min-Rebîʻülâhir sene tisʻa ve hamsîn ve mi’e ve elf, 1159.<br><br>Şuhûdü’l-hâl: Eş-Şeyh el-Hâc İbrahim Efendi, es-Seyyid Ahmed [b.] es-Seyyid Mehmed, es-Seyyid Mehmed [b.] es-Seyyid Mustafa, Hasan Beşe [b.] Safer, el-Hâc İbrahim b. Mehmed, Mollâ Mehmed [b.] Mustafa, Feyzullah Çelebi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=16883"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16885"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b330"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o426"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>