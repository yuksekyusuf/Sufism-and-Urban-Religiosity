﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 188<br>Hüküm no: 137<br>Orijinal metin no: [91-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zahireci Tokodoş’un mutasarrıf olduğu ev arsasını Mana’ya satması için Zahireci Vasil’i vekil tayini</b><br><br>Muharrem Efendi, nasb-ı vekîl<br><br>Numara: 191, 40 guruş<br><br>Mahmiye-i İstanbul’da Limon İskelesi nâm mahâlde bir bâb zahîreci dükkânında mütemekkin ve zikri âtî arsanın sahîhan mutasarrıfı olduğu her biri Devlet-i aliyye teba‘asının Rum milletinden Zahîreci Kosti v. Yani ve Zahîreci Nikola v. Yorgi nâm kimesneler haberleriyle nohudcu esnâfı kethudâsının memhûr bir kıt‘a ilmühaberinden zâhir olan teba‘a-i Devlet-i aliyyeden ve millet-i merkūmeden Erdebilî Zahîreci Tokodoş v. Yorgi yine mahâll-i mezkûrda mütemekkin teba‘a-i Devlet-i aliyyeden ve millet-i merkūmeden işbu hâmilü’r-rakīm Zahîreci Vasil v. Nikola muvâcehesinde takrîr-i kelâm ve ta‘bîr ani’l-merâm edüp Hazîne-i Haremeyn-i muhteremeynden mazbût evkāfdan İstanbul’da Ayasofya-i kebîr Câmi‘-i şerîfi Vakfı’na şehriye on beş akçe ve Ebulfeth Sultan Mehmed Hân-ı Gāzi -tâbe serâhû- hazretleri evkāf-ı şerîfelerine tashîh olunan Kule-i zemîn Vakfı’na şehriye kırk akçe icâre-i müeccelelü vakfeyn-i mezkûreyn musakkafâtından İstanbul’da Narlıkapı hâricinde Samatya’da vâki‘ ma‘lûmü’l-hudûd olan üç numara ile murakkam bir kıt‘a menzil arsasının mezkûr Kule-i zemîn Vakfı’ndan olan mu‘ayyen mahâlli müstakıllen ve mârrü’z-zikr Ayasofya-i kebîr Câmi‘-i şerîfi Vakfı’ndan olan mu‘ayyen mahâllinin dahi üç rub‘ hisse-i şâyi‘ası benim bâ-temessükât-ı mütevellî bi’l-icâreteyn taht-ı tasarrufumda olup ancak ben bu esnâda memleketim olan medîne-i Niğde’ye tâbi‘ Çamardı kazâsına âzim olmamla ber-minvâl-i muharrer mutasarrıf olduğum arsayı mâlından makbûzum olan beş bin guruş bedel mukābelesinde hâzır bi’l-meclis teba‘a-i Devlet-i aliyyeden ve millet-i merkūmeden Zahîreci Mana v. Yosef’e kat‘iyyen ferâğını mütevellîleri huzûrlarında takrîre ve husûs-ı mezkûr mütevakkıf olduğu umûrun küllîsine tarafımdan merkūm Vasil’i vekâlet-i mutlaka-i sahîha-i şer‘iye ile vekîl nasb ü ta‘yîn eyledim dedikde ol dahi vekâlet-i mezkûreyi kabûl etmeğin mâ-vaka‘a bi’t-taleb ketb olundu.<br><br>Fî 13 Safer sene [1]301<br><br>Şühûdü’l-hâl: Mehmed Emin Ağa b. Mustafa, Ömer Ağa b. Kadri ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12054"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12056"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b188"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o324"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>