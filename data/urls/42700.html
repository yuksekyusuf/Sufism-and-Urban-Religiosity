﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 456<br>Hüküm no: 594<br>Orijinal metin no: [121b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmügülsüm Hatun’un, kocası Osman’ı öldürdüğünü iddia ettiği Kara Kosta ile anlaşmaları</b><br><br>Ma‘rûz,<br><br>Derûn-ı arzuhâlde mezkûrü’l-ism cerîhan fevt olan Osman b. Abdullah’ın verâseti zevce-i metrûkesi Ümmügülsüm bt. Ahmed ile sulbiye sagīre kızı Nefise’ye inhisârı tahakkukundan sonra arzuhâl sâhibesi olup zâtı Ahmed Ağa b. Mustafa ve Mustafa Beşe b. Ahmed ta‘rîfleriyle mu‘arrefe olan mezbûre Ümmügülsüm kendi nefsinden asâleten ve sadriye kızı sagīre-i mezbûre Nefise’nin bâ-hüccet vasîsi olmağla vesâyeten mahfil-i şer‘iyyâtda arzuhâlde ismi mezkûr Kara Kosta muvâcehesinde mersûm Kara Kosta târîh-i i‘lâmdan on altı ay mukaddem Hâslar kazâsına tâbi‘ Aras nâm karye kurbünde zevcim mezbûr Osman’ı rüfekāları gāibân ani’l-meclis İşkenbeci Petro ve Kürekçi Anaştaş ile ma‘an amden ve bi-gayr-ı hakkın cerh ve katl etmeleriyle mûceb-i şer‘îsini mersûm Kosta’dan taleb ederim deyü da‘vâya tasaddî eylediğimde, ol dahi inkâr etmekle beyâna havâle olunmuş idim. Lâkin ber-vech-i muharrer müdde‘âma şâhid olmayıp mersûm Kosta’nın yemîn edeceği indimde mütehakkık olmağın husûs-ı mezkûrda sulh sagīre-i merkūme hakkında evlâ ve enfa‘ olmağla mâ-beynimize muslihûn tavassut edip da‘vâ-yı mezkûremden merkūm Kosta ile beni yetmiş guruşa sulh eylediklerinde ben dahi nef‘an li’s-sagīr sulh-ı mezbûru kabûl ve bedel-i sulh-ı mezkûr yetmiş guruşu bi’l-asâle ve bi’l-vekâle yedinden tamâmen ahz u kabz edip zevcim mezbûrun dem ü diyetine ve bi’l-cümle husûs-ı mezkûra müte‘allika âmme-i da‘vâdan mersûm Kosta’nın zimmetini ancak asâletime binâen ibrâ ve iskāt eylediğimde ol dahi bedel-i sulh olmak üzere bana medfû‘u olan meblağ-ı mezkûr yetmiş guruşa müte‘allika âmme-i da‘vâdan benim ve kızım sagīre-i mezbûre Nefise’den her birimiz zimmetimizi ibrâ ve iskāt edip ve her birimiz âharın ibrâsını dahi kabûl eyledik dedikde mersûm Kosta dahi tasdîk etmeğin kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 8 Rebî‘ülevvel sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42699"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42701"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b456"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o494"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>