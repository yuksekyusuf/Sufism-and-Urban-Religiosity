﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 518<br>Hüküm no: 401<br>Orijinal metin no: [127a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kuzlar v. Tatus’un, mûrisi Mihal v. Kostantin’in ölümünden önce Seferinos’a emanet bıraktığını iddia ettiği mücevherler hakkındaki davasının reddilmesi</b><br><br>Fi’l-asl vilâyet-i Trabzon kazâsına tâbi‘ Araklı nâm karye ahâlîsinden olup Mısr-ı Kāhire’de ticâret üzere sâkin iken bundan akdem hâlik olan Mihal v. Kostantin v. Lefter nâm zimmînin li-ebeveyn er karındaşı oğlu ve min-ciheti’l-usûbeti’n-nesebiye hasran vârisi olan Kuzlar v. Tatos nâm zimmî meclis-i şer‘-i şerîf-i enverde mahmiye-i İstanbul hısnı ebvâbından [127b] Balatkapısı hâricinde vâki‘ Tûr-ı Sînâ râhiblerine mahsûs manastırda misâfiren sâkine işbu sahibi’l-vesîka Seferinos v. Yani nâm râhib muvâcehesinde üzerine da‘vâ ve takrîr-i kelâm edip târih-i kitâbdan kırk dört ay mukaddem mezbûr Seferinos manastır-ı merkūmda Ogonos ta‘bîr olunur sâir râhiblerin nâzırı iken mûrisimiz mezbûr Mihal yedinde mülk-i vaz‘ı olan bir sepet sandığı içinde mevcûd bin iki yüz yedi aded yaldız altını ve iki bin dirhem hâlisü’l-ayâr sîm ve her miskāli sekizer kuruş kıymetli yüz elli miskāl inci ve dört yüz kuruş kıymetli mahlût altınını mezbûr Seferinos’a bi-tarîkı’l-emâne def‘ u teslîm ol dahi ahz u kabz ve kendi mesârifine sarfen istihlâk eyledikden sonra kable’l-ahz mezbûrun zimmetinde iken mevrûsum merkūm Mihal hâlik olup bi’l-irsi’ş-şer‘î ancak bana isâbet ve intikāl etmişdir. Hâlen suâl olunup zikrolunan altın ve sîmin mislini mârrü’z-zikr incinin kıymet-i şer‘iyesini bana red ü teslîme mezbûr Seferinos’a tenbîh olunmak matlûbumdur dedikde gıbbe’s-suâl mezbûr Seferinos husûs-ı mezbûru bi’l-külliye inkâr etmekle müdde‘î-i mezbûrdan müdde‘âsına mutâbıka beyyine taleb olundukda ityân-ı beyyine için izhâr-ı acziyle istihlâf etmeğin fi’l-hakīka müdde‘î-i mezbûrun mevrûsu mezkûr Mihal’den hayatında bin iki yüz yedi aded yaldız altını ve iki bin dirhem hâlisü’l-ayar sîm ve her miskāli sekizer kuruş kıymetli yüz elli miskāl inci ve dört yüz kuruş kıymetli mahlût altını bi-tarîkı’l-emânet ahz u kabz ve istihlâk etmeyip ol vechile zikrolunan altınların ve sîmin misilleri ile mârrü’z-zikr incinin kıymet-i şer‘iyyesinin bi tarîkı’d-damân edâsı üzerine lâzım geldiğine mezbûr Seferinos’a yemîn teklîf olundukda ol dahi hasbe’l-mesûl yemîn billâhi’l-lezî enzele’l-incîle alâ İsa aleyhisselâm etmeğin mûcebiyle müdde‘î-i mezbûr bilâ-tenbîh bî-vech mu‘ârazadan men‘ olunup mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Zilhicceti’ş-şerîfe li-sene seb‘a ve mie ve elf.<br><br>Şuhûdü’l-hâl: Fahrü’l-müderrisîni’l-kirâm İbrahim Efendi b. Halil Paşa, Umdetü’l-müderrisîni’l-fihâm Kebîrîzâde Yahya Efendi, Hüseyin Beşe b. Ahmed el-mübâşir, Mustafa Çelebi b. Halil tâbi‘-i İbrahim Efendi, Ahmed Efendi b. Mehmed kâtib-i kassâm, Mahmud Efendi b. ( ), Murteza Efendi b. ( ), Mehmed Çelebi b. İbrahim, Yiğitbaşı Mustafa Çelebi, Ahmed Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=28816"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28818"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b518"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o789"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>