﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 487<br>Hüküm no: 653<br>Orijinal metin no: [85a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali b. Abdullah’ın boşandığı karısı Hanife bt. Abdullah’a mehir bedeli ve diğer borçlarını ödemesine yapılan tenbih</b><br><br>Ma‘rûz<br><br>İstanbul’da merhûm Sultan Mehmed Han Câmi‘-i şerîfi kurbünde Mi‘mâr Sinan mahallesi sâkinelerinden olup zâtı mahalle-i mezbûre imâmı Mehmed Efendi b. Abdurrahman ve Abdullah Çelebi b. Mehmed ta‘rîfleriyle mu‘arrefe olan sahibe-i arzuhâl Hanife bt. Abdullah nâm hatun meclis-i şer‘de zevc-i sâbıkı olup derûn-ı arzuhâlde mezkûr Ali b. Abdullah muvâcehesinde mezbûr Ali zevcim olup târih-i i‘lâmdan on beş gün mukaddem beni bâyinen tatlîk etmekle mezbûr Ali’ye zevciyet beynimizde kāime iken ber-mantûk-ı temessük karz-ı medfû‘um olan elli guruşu mezbûr Ali’den ba‘de’d-da‘vâ ve’l-münâza‘a bâ-vesâtet-i muslihîn da‘vâ-yı mezkûremden mezbûr Ali ile otuz guruş üzerine sulh olup meblağ-ı mezbûrun mâ‘adâsı olan yirmi guruşa müte‘allika âmme-i da‘vâdan mezbûr Ali’nin zimmetini ibrâ ve ıskāt etmemle hâlâ bedel-i sulh olan meblağ-ı mezbûr otuz guruşu ve yine mezbûr Ali zimmetinde mahkûmun-bih hakkım olan on bir guruş ile zimmetinde mütekarrer ve ma‘kūdün-aleyh on guruş mehr-i müeccelimi ve nafaka-i iddet ve meûnet-i süknâm için bi’t-terâzî ta‘yîn olunan üç guruş ki min-haysü’l-mecmû‘ elli dört guruşu mezbûr Ali’den taleb ederim deyü ba‘de’d-da‘vâ ve’s-suâl mezbûr Ali cevâbında fi’l-hakīka cihât-ı mezkûreden müdde‘iye-i mezbûre Hanife Hatun’a elli dört guruş deyni olduğunu ikrâr ve i‘tirâf etmeğin mûcebiyle meblağ-ı mezbûr elli dört guruşu müdde‘iye-i mezbûre Hanife Hatun’a edâ ve teslîme mezbûr Ali’ye tenbîh olunduğu Bâb’dan huzûr-ı âlîlerine i‘lâm olundu.<br><br>Fî 7 Rebî‘ülâhir sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7692"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7694"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b487"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o576"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>