﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 251<br>Hüküm no: 204<br>Orijinal metin no: [80-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haffaf Artin’in vârislerinin kendilerine intikal eden dükkân gediği ile miras eşyaları davasında anlaşıp zimmet ibrası yaptıkları</b><br><br>Eskici dükkânına dâir<br><br>[Ma‘rûz]<br><br>Âsitâne-i aliyye’de vâki‘ eskici haffâf esnâfından iken vilâyeti olan medîne-i Kayseriye’ye mülhak Develi Kazâsı’na tâbi‘ Ovalık karyesine gidip onda mütemekkin olduğu hâlde bundan akdem hâlik olan Artin v. Manuk zimmînin verâseti zevce-i metrûkesi Maryem bt. Atam Nasrâniye ile sulbî kebîr oğulları Manuk ve Kirkor zimmîler ve kebîre kızları Meskal ve Marta Nasrâniyelere münhasıra ba‘dehû mersûme Marta Nasrâniye dahi hâlike olup verâseti zevc-i metrûkü Markos v. Mosis zimmî ile sadrî kebîr oğulları Mosis ve Sahak zimmîlere münhasıra ba‘dehâ mersûm Sahak zimmî dahi hâlik olup verâseti ancak babası mersûm Markos zimmîye münhasıra ba‘dehû mersûme Meskal Nasrâniye dahi hâlike olup verâseti zevc-i metrûkü Toros v. Atam zimmî ile anası mesfûre Maryem Nasrâniye ve li-ebeveyn er karındaşları mersûmân Manuk ve Kirkor zimmîlere münhasıra ba‘dehâ mersûme Maryem Nasrâniye dahi hâlike olup verâseti sadrî oğulları mersûmân Manuk ve Kirkor zimmîlere ba‘de’l-inhisâr arzuhâl eden mersûm Mosis zimmî ile babası mersûm Markos zimmî İstanbul Mahkemesi’nde meclis-i şer‘-i hatîrde esnâf-ı mezkûreden Tekur v. Avadik zimmî ile Ağya v. Karabet zimmînin li-ebeveyn er karındaşı ve tarafından husûs-ı âti’l-beyânda vekîl-i şer‘îsi Agop zimmî muvâcehelerinde derûn-ı arzuhâlde ismi mastûr mesfûr Manuk zimmî hâzır olduğu hâlde İstanbul’da Okçularbaşı’nda leblebici ve eskici haffâf dükkânları beynlerinde vâki‘ bir bâb eskici haffâf dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûme hâlik-i evvel-i mersûm Artin zimmînin sağlığında yedinde mülkü iken mersûm Artin zimmî âlât-ı gedik-i merkūmu bin iki yüz yirmi üç senesi Muharremi’l-harâmının on beşinci günü sıhhatinde tarafeynden bi’l-îcâb ve’l-kabûl bâtten ve sahîhan bi-safkatin vâhidetin bin guruş semen-i makbûza oğlu hâzır-ı mersûm Manuk zimmîye bey‘ u temlik ve teslîm ol dahi ba‘de’l-iştirâ ve’t-temellük ve’t-tesellüm âlât-ı lâzıme-i mezkûre yedinde mülkü iken bin iki yüz kırk senesi şehr-i Rebî‘ülevveli gurresinde safka-i vâhide ile üç bin beş yüz guruş semen-i makbûza müvekkil-i mersûm Ağya zimmîye bey‘ ü temlik ve teslîm ol dahi ba‘de’l-iştirâ ve’t-temellük ve’t-tesellüm âlât-ı gedik-i merkūmun nısf hisse-i şâyi‘asını mülkünde ibkā edip mâ‘adâ nısf hisse-i şâyi‘a-i âharını bi-safkatin vâhidetin semen-i ma‘lûm ve makbûza asıl-ı mesfûr Tekur zimmîye bey‘ ü temlik ve vech-i lâyıkı üzere teslîm etmekle âlât-ı lâzıme-i merkūme müvekkil ve asıl-ı mersûmân Ağya ve Tekur zimmîlerin yedlerinde münâsafeten mülkleri iken bin iki yüz kırk sekiz senesi Cumâdelâhiresinin yirmi beşinci günü âlât-ı gedik-i merkūmu Evkāf-ı Hümâyûn’a teberru‘ ve tashîh ettirerek yevmî bir akçe müeccele ile taraf-ı vakf-ı hümâyûndan istîcâr ve yedlerine bir kıt‘a mütevellî temessüğü i‘tâ olunup ol-vechile âlât-ı gedik-i merkūm el-yevm tasarruflarında olmağla vâzı‘ü’l-yed olup bizim aslâ ve kat‘a alâkamız olmadığından mâ‘adâ el-hâletü hâzihî hâzır-ı mersûm Manuk zimmî rızâsıyla mâlından bize teberru‘an altı yüz elli guruş vermeğe ta‘ahhüd etmekle meblağ-ı merkūmdan mâ‘adâ bi’l-cümle husûs-ı mezkûra ve âlât-ı gedik-i merkūma ve hâzır-ı mersûmdan mütâlebe eylediğimiz mecmû‘u bin beş yüz guruş kıymetli yün memlû beş çit yorgan ve on üç çit yasdık ve kırk vakıyye evânî-i nühâsiyeye ve hâlik-i evvel-i mersûmun terekesine ve işbu târih-i i‘lâma gelince sâir cemî‘ hukūk-ı şer‘iyeye müte‘allika âmme-i de‘âvîden asıl [81] ve müvekkil-i mersûmân Tekur ve Ağya ve hâzır-ı mesfûr Manuk zimmîlerin zimmetlerini ibrâ-i âmm-ı sahîh-i şer‘î ile ibrâ ve iskāt eylediğimizde asıl ve vekîl-i mersûmân Tekor ve Ağya ve hâzır-ı mesfûr Manuk zimmîler dahi ibrâ-i mezkûrumuzu asâleten ve vekâleten kabûl edip bu vechile kat‘-ı münâza‘a eyledik deyü ikrâr ve tasâdıkları tescîl ve huzûr-ı [âlîlerine i‘lâm olundu]<br><br>Fî 20 M sene [1]258</p>          <br><a title="Önceki sayfa" style="text-decoration:none" href="./ayrmetin.php?idno=34856"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34858"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b251"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o611"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>