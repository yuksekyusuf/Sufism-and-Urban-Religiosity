﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 97<br>Hüküm no: 54<br>Orijinal metin no: [12a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İncici Yaşova’ya babası İlya v. Mosi’den mîrâs kalan kuyumcu dükkânı için hüccet verilmesi</b><br><br>Kuyumcu ihbârı<br><br>Mahmiye-i İstanbul’da vâki‘ âyîneceler içinde vâki‘ çukacı dükkânı fevkınde kâin bir bâb kuyumcu odası derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmeye mâlik iken bundan akdem hâlik olan Kuyumcu İlya v. Mosi nâm Yahûdînin sulbî kebîr oğlu ve hasren vârisi işbu bâ‘isü’s-sifr İncüci Yaşova nâm Yahûdî meclis-i şer‘-i hatîr-i lâzımü’t-tevkīrde kuyumcu esnâfının Kethudâsı Ali Ağa b. İbrahim nâm kimesne ile mütevellîleri Takfor v. Mosis ve nâzır Bedros v. Karabet nâm zimmîler ve sâirleri hâzır oldukları hâlde takrîr-i kelâm ve ifâde-i merâm edip mahmiye-i mahkiyede Mercan çarşısı kurbünde âyîneceler içinde kuyumcular sokaklarından Reisoğlu sokağında vâki‘ çukacı dükkânı fevkınde kâin ma‘lûmü’l-hudûd bir bâb kuyumcu odası derûnunda mevcûde beyne’l-hıref gedik ta‘bîr olunur âlât-ı lâzıme oda-i merkūmenin bi’l-icâzeteyn mutasarrıfları mühürleriyle memhûr bir kıt‘a temessük mûcebince babam hâlik-i mersûmun ile’l-helâk yedinde mâlı ve mülkü ve ba‘de helâkihî hasren bana mevrûs olup lâkin zikr olunan gedik ta‘bîr olunur âlât-ı lâzıme-i ma‘lûme ber-vech-i muharrer mâl-ı mevrûsum olduğunu mübeyyin yedimde hüccet-i şer‘iye olmamağla hakīkat-i hâl hâzırûn-ı merkūmundan lede’l-istihbâr taraf-ı şer‘den yedime bir kıt‘a hüccet i‘tâ olunmak bi’l-verâse matlûbumdur dedikde hâl bâlâda bast ü beyân olunan minvâl üzere olduğunu hâzırûn-ı merkūmûndan her biri alâ tarîki’ş-şehâde haber vermeleriyle vâki‘u’l-hâl hıfzen li’l-makāl bi’l-ibtiğā sebt ü imlâ olundu.<br><br>Fî 6 M sene [1]238.<br><br>Şühûdü’l-hâl: Muhzır Molla Halil, Muhzır Mahmud Çelebi, Molla Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=32951"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32953"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b097"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o464"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>