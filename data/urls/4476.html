﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 214<br>Hüküm no: 197<br>Orijinal metin no: [26b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Abdullah’a borcu olan Mustafa b. Abdullah’ın borcunu havale ettiği Minas v. Kirkor’un parayı Mehmed’e ödemesi</b><br><br>Mahmiye-i İstanbul’da Langa kurbünde sâkin işbu bâ‘isü’l-kitâb Mehmed b. Abdullah nâm kimesne meclis-i şer‘-i şerîf-i enverde Minas v. Kirkor nâm zimmî muvâcehesinde üzerine da‘vâ ve takrîr-i kelâm edip bundan akdem gāib ani’l-meclis Mustafa b. Abdullah nâm kimesne zimmetinde cihet-i deyn-i şer‘îden yirmi yedi guruş hakkım olup gāib-i mezbûr Mustafa meblağ-ı mezbûr yirmi yedi guruşu üçümüz bir meclisde iken merkūm Minas’a havâle-i sahîha-i şer‘iyye ile havâle edip her birimiz havâle-i mezbûru kabûl eylediğimizden sonra hâlâ meblağ-ı mezbûru mesfûr Minas’dan taleb eylediğimde edâdan imtinâ‘ eder suâl olunup alıverilmesi matlûbumdur dedikde gıbbe’s-suâl ve akībe’l-inkâr müdde‘î-i mezbûr Mehmed’den müdde‘âsını mübeyyine beyyine taleb olundukda udûl-i ahrâr-ı ricâl-i Müslimînden olup mahalle-i mezbûrede Kebeciler Hanı’nda sâkin İbrahim b. İsmail ve Kızlarağası Hamamı kurbünde sâkin Mustafa b. Abdi nâm kimesneler li-ecli’ş-şehâde meclis-i şer‘a hâzırân olup istişhâd olundukda fi’l-hakīka müdde‘î-i mezbûr Mehmed b. Abdullah’ın gāib-i mezbûr Mustafa nâm kimesne zimmetinde cihet-i deyn-i şer‘îden yirmi yedi guruş hakkı olup gāib-i mezbûr Mustafa zimmetinde dahi olan meblağ-ı mezbûr yirmi yedi guruşu üçü bir meclisde iken mezbûr Minas’a havâle-i sahîha-i şer‘iyye ile havâle edip her biri minvâl-i muharrer üzere havâle-i mezkûru kabûl eyledi bizler bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince baʻde’l-hükm meblağ-ı mezbûr yirmi yedi guruşu min-ciheti’l-havâle müdde‘î-i mezbûr Mehmed’e edâ ve teslîme mesfûr Minas’a tenbîh olunup mâ-vaka‘a bi’t-taleb ketb olundu.<br><br>Fî 8 min-Cumâdelûlâ sene 1121<br><br>Şuhûdü’l-hâl: Ahmed Çelebi b. Şa‘ban, Ahmed b. Ali, Hasan b. İbrahim, İsmail b. Mustafa ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4475"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4477"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b214"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o639"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>