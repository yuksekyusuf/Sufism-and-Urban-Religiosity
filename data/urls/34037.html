﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 285<br>Hüküm no: 130<br>Orijinal metin no: [49a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mülga Yeniçeri ve Cebeci ocakları vakıf ve gelirlerinin tespiti emri</b><br><br>Mülgā Yeniçeri ve Cebeci ocaklarının vakf ve musakkafâtları tahrîri zımnında ilmühaberdir.<br><br>Evkāf-ı hümâyûn nâzırı sa‘âdetlü atûfetlü efendi hazretlerinin bir kıt‘a memhûr takrîri mefhûmunda mülgā Yeniçeri ve Cebeci ocakları ortalarının Dersa‘âdetim’in dâhil ve hâric-i sûrunda vakfiyet sûretiyle bir takım vakf musakkafâtları olup bir kalemde mukayyed olmadığından gayrı perâkende olduğundan etrâfıyla tahkīk ve zahîre ihrâc olunarak zabt ve idâreleri lâzımeden ve husûs-ı mezbûrun lâyıkı ile tahkīk ve zahîre ihrâcına bakılmadığı sûretde eyâdî-i nâsda kalarak telef olacağı bedîhiyâtdan olduğuna binâen ol bâbda arz olunan takrîr bâlâsına şeref-efzâ-yı sahîfe-i sudûr olan mübârek hatt-ı hümâyûn-ı şevket-makrûn-ı şâhâne ve sâdır olan fermân-ı âlî mûcebince o makūle musakkafâtın lâyıkı ile tahkīk ve zahîre ihrâcı’çün Evkāf-ı hümâyûn-ı şâhâne tarafından bir münâsib kimesne bi’l-intihâb memûr ve ta‘yîn kılınarak her biri mahallerinde mu‘âyene ve tahkīk-i madde olunarak ardı alındıkda usûl-i vakfa tatbîkan mikdâr-ı kemmiyyet ve keyfiyetlerini mübeyyin defteri arz ve takdîm kılınmak üzere kendiye havâle buyrulmuş olduğuna binâen muktezâ-yı irâde-i seniyye mûcebince musakkafât-ı mezkûrenin sırren ve alenen îcâbına göre etrâfıyla mahallerinde ve lâzım gelenlerden lâyıkı ile bi’t-taharrî tecessüs ve tahkīk ve zahîre ihrâc ile her biri başka başka mahallerinde bi’l-mu‘âyene tahkīk-i madde olunarak müceddeden sebt-i cerîde-i sıhhat olunması husûsunu tarafından bi’l-vekâle umûr-ı Evkāf-ı hümâyûn’da müstahdem Seyyid Mehmed Ragıb Efendi’ye ihâle kılınarak tahkīklerine şürû‘ ve mübâşeret ettirilmiş ise de o makūle musakkafât mutasarrıf ve müstecirleri ba‘zı esbâba mebnî yedlerinde olan senedâtı ihfâ ve ilgā ederek mülkiyyete tahvîl dâ‘iyesiyle ba‘zı mehâkim taraflarından hüccet mutâlebe ve ahzı vesâilinin istihsâline teşebbüs-birle hiyel ve hud‘aya sülûk edecekleri mülâhazadan gayr-ı ba‘îd olduğuna binâen mehâkim tarafından o makūle hüccet-i şer‘iyye taleb ve istid‘â vukū‘unda bir vechile tecvîz ve havâle-i sem‘ ve i‘tibâr olunmayıp tahkīk-i madde zımnında evvel emirde Nezâret-i Evkāf-ı hümâyûn tarafına gönderilmek üzere <<musakkafât>> muhallefâta ve mehâkim taraflarına başka başka birer kıt‘a ilmühaberlerinin i‘tâsıyla taraf-ı hiyeliyenin seddi îcâb-ı maslahatdan idiğini tahrîr ve inhâ eylediği ecilden mûcebince <<musakkaf>> muhallefâta kaydolup lâzım gelen mahallere ilmühaberleri verilmek fermân buyrulmağın mûcebince kaydolunup mehâkim-i sâire taraflarına ilmühaberleri verilmekle keyfiyet ma‘lûm olmak için İstanbul kādısı fazîletlü efendi hazretleri tarafına işbu ilmühaber verildi. Fî-gurreti Receb sene 1242.</p>          <br><a title="Önceki sayfa" style="text-decoration:none" href="./ayrmetin.php?idno=34036"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34038"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b285"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o512"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>