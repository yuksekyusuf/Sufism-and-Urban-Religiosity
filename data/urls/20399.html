﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 230<br>Hüküm no: 195<br>Orijinal metin no: [57a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Havva Hâtun bt. Kâbil Ağa’nın evin kendisine ait hissesini sattığı</b><br><br>Mahrûse-i Kostantıniyye’de Sultan Süleyman -aleyhi’r-rahmeti ve’l-gufrân- binâ eylediği câmi‘-i şerîf kurbunda sâkine seyyidetü’l-muhadderât Havva Hâtun bt. Kābil Ağa tarafından husûs-ı âti’l-beyân bey‘a vekîl olup vekâleti ber nehc-i şer‘î sâbite olan sulbî kebîr oğlu fahrü’l-emâsil ve’l-akrân Mehmed Ağa b. Ahmed Ağa meclis-i şer‘-i hatîr-i lâzimü’t-tevkīrde yine mahrûse-i mezbûrede el-Hâc Küçük mahallesinde sâkin şerîf-i muhterem nûr-ı hadîka-i Resûl-i ekrem fahrü’l-a‘yân ve’l-akrân İbrahim Ağa b. Mehmed Ağa mahzarında bi’l-vekâle ikrâr ve i‘tirâf edip müvekkile-i mezbûre vâlidem Havva Hâtun’a bundan akdem babası mezbûr Kābil Ağa’dan [57b] intikāl eden mahalle-i mezbûrede vâki‘ Yusuf evi demekle ma‘rûf inde’l-ahâlî ve’l-cîrân ma‘lûmü’l-hudûd olan menzilin altı sehimden bir sehim hisse-i şâyi‘asını vekâletim hasebiyle merkūm İbrahim Ağa’ya bin altı yüz nakd-i râyic fi’l-vakt akçeye bey‘-i bâtt-ı sahîh-i şer‘î ile bey‘ edip kabz-ı semen-i ma‘dûd ve teslîm-i müsemmen-i mahdûd eyledim ba‘de’l-yevm sâlifü’z-zikr olan menzilin bir sehimini dahi keyfe mâ yeşâ’ ve mâ türîd mutasarrıf olsun dedikde mukırr-ı mezbûrun vech-i muharrer üzere cârî olan kelâmını el-mukarru lehü’l-merkūm İbrahim Ağa tasdîk ve tahkīk edicek mâ hüve’l-vâki‘ bi’t-taleb ketb olundu. Hurrire fi’l-yevmi’l-ışrîn min Cumâdelûlâ li sene isneyn ve hamsîn ve elf.<br><br><br>Şuhûdü’l-hâl: Fahrü’l-müderrisîn Receb Efendi b. Bektaş, el-Hâc Receb b. Mahmud, el-Hâc Sefer b. Halil er-Râcil, el-Hâc Durak Efendi b. ( ) el-İmâm, Abdurrahman Bey b. Hüseyin, Osman Ağa b. Ahmed Ağa ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=20398"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20400"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b230"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o391"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>