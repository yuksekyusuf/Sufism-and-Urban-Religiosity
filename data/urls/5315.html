﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 384<br>Hüküm no: 391<br>Orijinal metin no: [89b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Selim b. Halîfe’nin fırın yapmakmak için harcadığı parayı Mustafa Paşazâde Ahmed Bey’den tamamen aldığı</b><br><br>Mahmiye-i İstanbul’da Laleliçeşme kurbünde sâkin el-Hâc Selim b. Halîfe nâm kimesne meclis-i şer‘-i şerîf-i enverde râfi‘u’l-kitâbi’l-müstetâb Mustafa Paşazâde fahrü’l-eşbâh Ahmed Bey tarafından husûs-ı âti’l-beyânı tasdîka vekîl olduğu Mehmed Bey b. Ali ve Ali Bey b. Süleyman şehâdetleriyle sâbit olan es-Seyyid Mehmed Efendi b. Süleyman mahzarında ikrâr-ı tâm ve takrîr-i kelâm edip müvekkil-i mûmâ-ileyh Ahmed Bey İstanbul’da Eski odalar kurbünde Çukurçeşme’de Molla Kestel Vakfı’ndan tasarrufunda olan ma‘lûmü’l-hudûd kasab dükkânını mâlımdan masrûfumu icâresinden istîfâ eylemek üzere çörekçi fırını binâsına bana emretmekle ben dahi bi-şartü’r-rücû‘ mâlımdan yüz seksen guruş harc ve sarf ve binâ eylediğimden sonra fırın-ı mezbûrda nân tabhından men‘ olunduğuma binâen masrûfum olan meblağ-ı mezbûru mûmâ-ileyh Ahmed Bey tarafından vekîl-i mezbûr es-Seyyid Mehmed Efendi’den bundan akdem taleb ve da‘vâ ettiğimde ol dahi cevâbında müvekkil-i mûmâ-ileyh Ahmed Bey’in ber-vech-i muharrer dükkânı icâresinden istîfâ eylemek üzere bana izin ve emrini bi’l-vekâle i‘tirâf lâkin masrûfun henüz ma‘lûmum değildir deyü inkâr eyledikde sâdır olan fermân-ı âlîye binâen kıbel-i şer‘den ta‘yîn ve irsâl olunan Mevlânâ Mehmed Abdullah Efendi ve hâssa mi‘mârlardan Mehmed Halîfe ve İsmail Halîfe ve sâir ebniye ve sukūf ahvâline ıttılâ‘ı olan bî-garaz Müslimîn huzûrunda keşif ve tahmîn-i sahîh ile tahmîn eyledikde masrûfum ancak on beş bin dört yüz altmış akçeye bâliğ olduğu icmâ‘ ve ittifâk olundukda ol mikdâr akçeyi bana teslîme vekîl-i mezbûr es-Seyyid Mehmed Efendi’ye kıbel-i şer‘den tenbîh olunmuşidi. El-hâletü hâzihî vekîl-i mezbûr es-Seyyid Mehmed Efendi meblağ-ı mezbûr on beş bin dört yüz altmış akçeyi bi’l-vekâle işbu meclis-i şer‘de bana tamamen ve kâmilen edâ ve teslîm ben dahi kabz ve tesellüm edip mâ‘adâ masrûfuma müte‘allik da‘vâdan müvekkil-i mezbûr Ahmed Bey’in zimmetini ibrâ ve iskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Tahrîr fi’l-yevmi’t-tâsi‘ aşer min-Şa‘bâni’l-mu‘azzam li-sene selâse ve erba‘în ve mi’e ve elf.<br><br>Şuhûdü’l-hâl: Ali Çavuş b. Abdullah, el-Hâc Mustafa b. İsmail el-müezzin, Mustafa b. Süleyman, Abdurrahman b. el-Hâc Mehmed, Mehmed b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=5314"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5316"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b384"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o675"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>