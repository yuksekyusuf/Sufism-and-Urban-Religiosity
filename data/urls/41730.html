﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 249<br>Hüküm no: 200<br>Orijinal metin no: [55b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bağdasar v. Sahak’ın evlenmekten vazgeçtiği nişanlısı Sima bt. Ohan’ın zimmetini ibra etmesi</b><br><br>Mahrûse-i Üsküdar’da sâkin Ermeni tâifesinden Bağdasar v. Sahak nâm zimmî mahmiye-i İstanbul’da meclis-i şer‘de bâ‘isetü’s-sifr Sima bt. ( ) nâm Nasrâniyenin babası ve tarafından husûs-ı âti’l-beyana vekîl olduğu nehc-i şer‘î ve tarîk-i mer‘î üzere sâbit olan Ohan v. Hıristosdos nâm zimmî muvâcehesinde ikrâr ve takrîr-i kelâm edip mezbûr Ohan’ın kızı müvekkile-i mezbûre Sima’yı bundan [akdem] nâmzed eylediğimde âyinimiz üzere nişân olmak üzere malımdan işbu dört taşlı altından bir yüzük verip müvekkile-i mezbûre Sima dahi dört makrame ile bir gömlek verdiğinden sonra müvekkile-i mezbûreyi nikâh ile almak murâd eylediğimde babası mezbûr Ohan husûs-ı mezbûra izin vermeyip nikâha râzı olmamak ile beynimizde nizâ‘-ı küllî vâki‘ oldukda el-hâletü hâzihi müvekkile-i mezbûrenin bana verdiği dört makreme ile bir gömleği ben babası mezbûr Ohan’a teslîm edip ol dahi mezbûr Sima’ya nişân nâmına verdiğim altın yüzük ile nikâh etmek sadedinde iken kendi için [56a] masrûfum olan sekiz guruşu babası mezbûr Ohan işbu meclis-i şer‘de bana teslîm ben dahi alıp kabz eylediğimden sonra müvekkile-i mezbûre Sima ile zevciyete müte‘allıka ba‘de’l-yevm da‘vâ ve nizâ‘ım kalmamağın husûs-ı mezbûra müte‘allıka âmme-i da‘vâdan müvekkile-i mezbûre Sima’nın zimmetini ibrâ ve iskāt edip ol dahi ber-vech-i muharrer benim zimmetimi ibrâ ve iskāt eyledi dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer min-şehri Rebî‘i’l-evvel li-sene sitte aşere ve mi’e ve elf.<br><br>Şuhûdü’l-hâl: Hasan Çavuş b. Mehmed, İbrahim b. Receb, Abdullah b. Mehmed, el-Hâc Yusuf b. Osman, Yusuf Çelebi b. Abdullah, Terzi Söknas, Vanos v. Arotin, Hokas v. Aslan</p>          <br><a title="Önceki sayfa" style="text-decoration:none" href="./ayrmetin.php?idno=41729"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41731"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b249"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o637"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>