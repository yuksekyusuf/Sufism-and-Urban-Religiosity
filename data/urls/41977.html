﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 435<br>Hüküm no: 447<br>Orijinal metin no: [108a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Yusuf’un Mehmed Çelebi’ye vermiş olduğu borcun zevcesi tarafından talep edilmesi</b><br><br>Mahmiye-i İstanbul’da Kırkçeşme kurbünde Sekbânbaşı İbrahim Ağa mahâllesi ahâlîsinden iken bundan akdem fevt olan Navluncu Yusuf b. Abdullah nâm kimesnenin zevce-i metrûkesi işbu bâ‘isetü’l-kitâb Âişe bt. Abdullah nâm hatun mahmiye-i mezbûrede meclis-i şer‘-i enverde navluncu tâifesinden Mehmed Çelebi b. Ahmed mahzarında üzerine da‘vâ ve takrîr-i kelâm edip mezbûr Mehmed Çelebi zevcim müteveffâ-yı mezbûrun zimem-i nâsda olan hukūkundan ber-mûceb-i defter hayâtında yüz beş guruşunu bi’l-vekâle tahsîl ve ahz u kabz eyleyip hattâ ber-vech-i muharrer yüz beş guruşunu ahz u kabz eyleyip deyni olduğunu ikrâr ve i‘tirâf eylediğinden sonra kable’l-ahz zevcim mezbûr Yusuf fevt olmağla meblağ-ı mezbûrdan rub‘ hisse-i ırsiyemi taleb eylediğimde edâdan imtinâ‘ eder, suâl olunup alıverilmek matlûbumdur, dedikde gıbbe’s-suâl ve akībe’l-inkâr müdde‘iye-i mezbûreden müdde‘âsını mübeyyine beyyine taleb olundukda udûl-i Müslimînden mahâlle-i mezbûre ahâlîsinden Süleyman Efendi b. Mehmed ve el-Hâc Mehmed b. el-Hâc Abbas nâm kimesneler li-ecli’ş-şehâde meclis-i şer‘e hâzırân olup istişhâd olunduklarında fi’l-hakīka işbu mezbûr Mehmed Çelebi müteveffâ-yı mezbûr Yusuf’un zimem-i nâsda olan hukūkundan bi’l-vekâle yüz beş guruşunu tahsîl ve ahz u kabz eyledim mezbûr Yusuf’a zimmetimde deynimdir deyü bizim huzûrumuzda ikrâr ve i‘tirâf eyledi biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olmağın mûcibince meblağ-ı mezbûr yüz beş guruşdan yirmi altı guruş ve bir rub‘ guruş hisse-i ırsiyesini [108b] müdde‘iye-i mezbûre Âişe Hatun’a edâ ve teslîme mezbûr Mehmed Çelebi’ye tenbîh birle mâ-vaka‘a bi’t-taleb ketb olundu.<br><br>Fi’l-yevmi’s-sâlis ve’l-ışrîn min-Cemâziyelâhire li-sene sitte aşere ve mi’e ve elf.<br><br>Şuhûdü’l-hâl: Hasan Efendi b. Mustafa, Ali Efendi el-kādı, İsmail Efendi Sandalcızâde, Süleyman b. Hasan, Veliyüddin Efendi el-kādı, Mustafa Çelebi, Mehmed Efendi el-kādı.</p>          <br><a title="Önceki sayfa" style="text-decoration:none" href="./ayrmetin.php?idno=41976"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41978"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b435"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o585"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>