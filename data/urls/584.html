﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 282<br>Hüküm no: 401<br>Orijinal metin no: [59a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Miho v. Paho’nun Osman Bey b. Abdullah ile Hasan Bey b. Hüseyin’in hayvanlarını çalması davasına sulh bedeli karşılığı son verildiği</b><br><br>Vilâyet-i Rumeli’nde Görice sancağında Opar kazâsına tâbi‘ Moçiniçe nâm karyeden olup hâlâ hadîka-i hâssa bostancılarından olan Osman Bey b. Abdullah ve Hasan Bey b. Hüseyin nâm kimesneler meclis-i şer‘-i hatîrde ve yine karye-i mezbûre ahâlîsinden olup bozacı tâifesinden işbu hâmilü’l-kitâb Miho v. Paho nâm zimmî muvâcehesinde herbiri ikrâr ve takrîr-i kelâm edip mezbûr Miho ma‘lûmü’l-aded sığır ve koyunlarımızı gasb ve istihlâk etmiş idi. Hâlâ sığır ve koyun da‘vâsından mezbûre ile yirmi iki kıt‘a riyâlî guruş üzerine sulh edip ve bedel-i sulh olan meblağ-ı mezbûr yirmi iki kıt‘a riyâlî guruşu merkūm Miho yedinden tamaman ahz u kabz edip husûs-ı mezbûra müte‘allika da‘vâdan herbirimiz merkūm Miho’nun ve mezbûr Miho dahi bizim zimmetimizi ibrâ-i âmm-ı kātı‘u’n-nizâ‘ ile ibrâ ve ıskāt eyledik, biribirimiz ile min-ba‘d da‘vâ ve nizâ‘ımız kalmadı eğer tarafeynden âhar üzerine bi’z-zât ve bi’l-vâsıta mazmûn-ı kitâba muhâlif da‘vâ ve nizâ‘ zuhûr ederse lede’l-hükkâmi’l-kirâm mesmû‘a ve makbûle olmasın dediklerinde mukırrân-ı mezbûrânı kelimât-ı meşrûhalarında mezbûr Miho vicâhen tasdîk ve şifâhen tahkīk edicek mâ-hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ ve’l-ışrîn min-Recebi’l-ferd li-sene erba‘a ve sittin ve elf.<br><br>Şuhûdü’l-hâl: Osman Bey b. Yusuf el-mübâşir, Ömer Bey b. Derviş? el-bostânî, Mehmed Beşe b. Aydın, Ahmed Beşe b. Hüseyin, Mehmed Çelebi b. Mustafa, Mustafa Beşe b. Abdullah, Rıdvan Beşe b. Abdullah, el-Hâc Şa‘ban b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=583"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=585"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b282"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o384"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>