﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 64<br>Hüküm no: 7<br>Orijinal metin no: [4-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Simitçi Kostanti’nin kendisini yaralayan Kayıkçı Mehmed’e açtığı davada yüz elli kuruş karşılığında sulh olduğu</b><br><br>Simidci Kostanti zimmînin Kayıkçı Mehmed ile cerh da‘vâsından 150 guruşa sulhu<br><br>Ma‘rûz<br><br>Arzuhâl eden simidci tablakârı Kostanti v. Vasil nâm zimmî meclis-i şer‘-i hatîrde derûn-ı arzuhâlde ismi mastûr Kayıkçı Mehmed b. Hüseyin nâm kimesne muvâcehesinde işbu târih-i i‘lâm şehrinin on üçüncü Salı gecesi sâ‘at dört buçuk karârlarında mahrûse-i Galata’ya muzâfe Kasaba-i Kasımpaşa’da Kışlak Meydanı’nda mütemekkin olduğum simidci fırını önünde merkūm Mehmed amden ve bi-gayrı hakkın Çerkes bıçağı ile sol kolumun bir yerinden darb ve cerh etmekle mûcib-i şer‘îsini taleb ederim deyü tasaddî eylediğim da‘vâmdan bâ-tavassut-ı muslihîn merkūm Mehmed ile an-inkârin kat‘a li’n-nizâ‘ yüz elli guruş bedel-i medfû‘ ve makbûza bi’t-terâzî sulh olduğumda ol dahi sulh-ı mezkûru ba‘de’l-kabûl merkūm Mehmed zimmetinde cihet-i deyn-i şer‘îden alacağım olan yüz elli guruşdan mâ‘adâ bi’l-cümle husûs-ı mezkûra ve mâ-yuhdesü minhe müte‘allika âmme-i da‘vâdan mezbûr Mehmed’in zimmetini ibrâ-i âmm-ı sahîh-i şer‘î ile kabûlünü hâvî ibrâ ve iskāt eyledim deyü ba‘de’l-ikrâr ve’t-tasdîk ibrâdan müstesnâ kılınan meblağ-ı mezkûr yüz elli guruşu müdde‘î-i mersûm Kostanti zimmîye bi’t-taleb edâ ve teslîme merkūm Mehmed’e tenbîh olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 28 Receb sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34659"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34661"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b064"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o649"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>