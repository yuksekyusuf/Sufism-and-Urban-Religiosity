﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 504<br>Hüküm no: 621<br>Orijinal metin no: [111b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çelebi ve Mustafa Çelebi’nin Velizade Ahmed Efendi b. Abdurrahman Vakfı’ndan istiğlâl borç almaları</b><br><br>Şuhûdlar karşı varakdadır<br><br>Husûs-ı âti’l-beyânı mahallinde tahrîr için gıbbe’l-iltimâs kıbel-i şer‘-i şerîf-i mutahhardan irsâl olunan Mevlânâ Keşfî Mustafa Efendi sâbık Adana kādısı olan a‘lemü’l-ulemâi’l-izâm zübtedü’l-fudalâi’l-fihâm yenbû‘ü’l-fezâil ve’l-me‘âlî metbû‘ü’l-efâzıl ve’l-e‘âlî Velizâde Efendi demekle şehîr fazîletli Ahmed Efendi b. el-müvellâ el-merhûm Abdurrahman Efendi hazretlerinin mahmiye-i İstanbul’da Kirmasti mahallesinde vâki‘ menzillerine varıp zeyl-i vesîkada muharrerü’l-esâmî olan Müslimîn huzûrunda akd-i meclis eyledikde medîne-i Galata muzâfâtından kasaba-i Beşiktaş mahallâtından Maçko [Maçka] mahallesi sükkânından es-Seyyid Mehmed Çelebi ve es-Seyyid Mustafa Çelebi ibney es-Seyyid Ahmed nâm kimesne meclis-i ma‘kūd-ı mezbûrda mûmâ-ileyh Ahmed Efendi hazretlerinin evkāfına bi’l-fi‘il mütevellî olan hâfızü hâze’l-kitâb Ataullah Efendi b. Osman mahzarında her biri ikrâr ve i‘tirâf edip akd-i âti’z-zikrin sudûruna değin silk-i mülk-i sahîhimde münselik olup zikr olunan Maçko [Maçka] mahallesinde vâki‘ bir tarafdan el-Hâc Mehmed mülkü ve üç tarafdan tarîk-i âm ile mahdûd dâhiliye ve hâriciye tahtâni ve fevkānî büyût-ı müte‘addideyi ve zât-ı eşcâr-ı müsmire ve gayrı müsmire hadîkayı müştemil mülk-i mûrisimiz olan menzilimizi bi-cümleti’t-tevâbi‘ ve’l-levâhık ve kâffeti’l-menâfi‘ ve’l-merâfık mütevellî-i mezbûr Ataullah Efendi’ye bi-tarîkı’l-istiğlâl yedi yüz esedî guruşa bey‘ ve teslîm ol dahi vech-i muharrer üzere iştirâ ve kabûl ve tesellüm eyledikden sonra semeni olan meblağ-ı mezbûr yedi yüz kıt‘a esedî guruşu mütevellî-i mezbûr Ataullah Efendi yedinden tamâmen ahz u kabz eylediğimizden sonra müteveffâ-yı merkūm menzil-i mahdûd-ı mezbûru ba‘de’t-tahliyeti’ş-şer‘iyye ve’t-tekābuzü’l-mer‘î târîh-i kitâbdan üç yüz altmış gün tamâmına değin yüz beş kıt‘a esedî guruşa bize îcâr ve teslîm biz dahi istîcâr ve kabûl ve tesellüm eylediğimizden sonra icâre-i menzil-i mezbûrdan yirmi altı kıt‘a esedî tamâm ve bir rub‘ esedî guruşunu mütevellî-yi merkūma peşîn def‘ ü teslîm, ol dahi ahz u kabz etdiğinden sonra semen-i mezbûrdan iki yüz otuz üç esedî tamâm ve bir rub‘ esedî guruşdan ve ücret-i mezbûreden bâkī yetmiş sekiz tamâm ve üç rub‘ esedî guruşdan her birimiz âharın zimmetine lâzım gelen meblağa emr ü kabûlü hâviye kefâlet-i sahîha-i şer‘iyye ile kefîl olduk dediklerinde gıbbe’t-tasdîki’ş-şer‘î yine mahalle-i mezbûre sükkânından Mumcu Ahmed Çelebi b. Mehmed ve Hüseyin Çelebi b. Abdülmennan nâm kimesnelerden her biri dahi meblağ-ı mezbûr yedi yüz esedî guruşdan ikişer yüz otuz üçer tamâm ve birer rub‘ esedî guruşuna ve menzil-i mahdûd-ı mezbûrun derkine ve ücret-i lâzımesinden bâkī yetmiş sekiz tamâm ve üç rub‘ esedî guruşa tarafeynden emr ü kabûlü hâviye kefâlet-i sahîha-i şer‘iyye ile kefîl oldukdan sonra vâki‘ hâli mevlânâ-yı mezbûr mahallinde tahrîr ba‘dehû ma‘an irsâl olunan [112a] [Kaydın devâmı yatay olarak sayfanın sonundadır.] Mehmed Çelebi b. Ramazan [ve] Hacı Bekir b. Hasan ile meclis-i şer‘a gelip alâ-vukū‘ihi inhâ ve takrîr etdiklerinde mâ-vaka‘a bi’t-taleb ketb olundu.<br><br>Fi’l-yevmi’s-sâlis aşer min-şehri Ramazani’l-mübârek li-sene ihdâ ve semânîn ve elf.<br><br>Şuhûdü’l-hâl: İbrahim Çelebi b. Osman, Ahmed Çelebi b. Abdüllatif, Cafer Çelebi b. Pîr Ali, Abdullah Cabir b. Mehmed, Halil Çelebi b. Abdulkadir, Mehmed Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2938"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2940"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b504"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o510"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>