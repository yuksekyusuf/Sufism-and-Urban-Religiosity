﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 149<br>Hüküm no: 92<br>Orijinal metin no: [25a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Mehmed’in Hızırçavuş mahallesindeki arsasını Mustafa b. Mehmed’e satması</b><br><br>Vilâyet-i Anadolu’da Kumla kasabası sâkinelerinden Âişe bt. Mehmed nâm hatun tarafından husûs-ı âti’l-beyana vekîl olduğu zât-ı mezbûreyi ma‘rifet-i şer‘iyye ile ârifân Mehmed Efendi b. Abdullah ve el-Hâc Ali b. Ahmed nâm kimesneler şehâdetleriyle şer‘an sâbit olan Osman b. Mustafa nâm kimesne mahmiye-i İstanbul’da meclis-i şer‘de bâ‘isü’l-vesîka Mustafa b. Mehmed mahzarında bi’l-vekâle ikrâr ve takrîr-i kelâm edip akd-i âti’z-zikrin sudûruna değin müvekkilem mezbûrenin yedinde mülk ve hakkı olup mahmiye-i mezbûre Hızırçavuş mahâllesinde vâki‘ bir tarafdan mahâlle-i mezbûre mescidi ve bir tarafdan Mehmed Efendi nâm kimesne mülkü ve bir tarafdan mahâlle-i mezbûrede imam olanlara meşrûta menzil ve taraf-ı râbii tarîk-i âm ile mahdûd bi-hesâb-ı terbî‘î üç yüz kırk yedi zirâ‘ arsa-i hâliyesini tarafeynden îcâb ve kabûlü hâvî ve şurût-ı müfsideden ârî bey‘-i bâtt-ı sahîh-i şer‘î ile merkūm Mustafa’ya seksen guru[şa] bey‘ ve teslîm ol dahi ber-vech-i muharrer [25b] iştirâ ve tesellüm ve kabûl eyledikden sonra semeni olan meblağ-ı mezbûr yüz seksen guruşu müşterî-i merkūm bana def‘ ü teslîm ben dahi vekâletim hasebiyle yedinden tamâmen ahz u kabz eyledim. Ba‘de’l-yevm mârrü’z-zikr arsa merkūm Mustafa’nın mülk-i müşterâsıdır, keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâdis min-Saferi’l-hayr li-sene sitte aşere ve mi’e ba‘de’l-elf.<br><br>Şuhûdü’l-hâl: İbrahim Efendi el-imâm, Ahmed Efendi el-müezzin, Mehmed Çavuş b. Abdurrahman, İsmail Beşe b. Abdullah, el-Hâc Yusuf b. Osman</p>          <br><a title="Önceki sayfa" style="text-decoration:none" href="./ayrmetin.php?idno=41621"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41623"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b149"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o668"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>