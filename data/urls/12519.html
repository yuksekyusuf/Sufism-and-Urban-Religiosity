﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 84<br>Hüküm no: 80<br>Orijinal metin no: [11a-1, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ramazan b. Yahya’nın evini Emir Buhârî Vakfı’na istiğlâl yoluyla sattığı</b><br><br>Medîne-i Hazret-i Ebâ Eyyûb el-Ensârî -aleyhi rıdvânü’l-meliki’l-Bârî- mahallâtından Mehmed Bey mahallesinden Ramazan b. Yahya meclis-i şer‘-i şerîfde ikrâr edip kendisine âid mülkü olan mahalle-i merkūmede kâin iki beyt-i süflîyi ve bir su kuyusunu ve cüneyneyi ve muhavvatayı muhtevî hudûdu Hasan b. Abdullah mülkü ve Abdülkerim mülkü ve mekābir-i müslimîne ve tarîk-i âma müntehî olan cemî‘ menzilini bi-cümleti’l-hudûd ve kâffeti’l-hukūk râyic fi’l-vakt fıddî iki bin akçe semen-i mu‘ayyen-i makbûza hâmil-i hâze’l-kitâb el-merhûm Hazret-i Emir Buhârî -aleyhi rahmetü’l-Bârî- evkāfı’na mütevellî olan Hüseyin b. Abdurrahman’a bey‘ etmeğin ol dahi vakf-ı mezbûrun malı ile andan iştirâ eyleyip bey‘ ve iştirâ-i bâtteyn-i sahîhayn-i şer‘iyyeyn eyledikden sonra menzil-i mezbûru tarafeynden tahliyye ve tekābuzdan sonra işbu kitâbın zeylindeki şehrin gurresinden sene-i kâmile tamâmına değin bu müddet için mikdârı iki yüz akçe mezbûrü’n-na‘t ücret-i mu‘ayyeneye istîcâr eyledikde mütevellî dahi ana îcâr etmeğin istîcâr ve îcâr ve ikrâr-ı sarîh-i mer‘î mütevellî kıbelinden vicâhen tasdîk olundukdan sonra derk-i menzile ve ücretine mukırr-ı mesfûrun kızı Habîbe Hâtun emr ve kabûlü müştemile kefâlet ile kefîl oldukda [kayd olundu]. Cerâ zâlike fi’l-yevmi’s-sânî aşer min şehri Muharremi’l-harâm li sene 994.<br><br><br>Şuhûdü’l-hâl: Sefer Halîfe b. Mehmed el-İmâm, Ali b. Nasuh, Muslihiddin b. Nasuh, Sefer b. Bayram, Cafer b. Hızır, Osman b. Timur, Mustafa b. Yusuf ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=12518"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12520"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b084"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o248"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>