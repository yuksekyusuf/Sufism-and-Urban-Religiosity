﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 83<br>Hüküm no: 24<br>Orijinal metin no: [4a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kırımlı Hacı Abdullah’ın Fıçıcılık sanatını icra etmesine izin verildiği</b><br><br>İnhisâr-ı madde-i ticâret bâ-hatt-ı hümâyûn-ı adalet-makrûn memnû‘ olup efendi-i müşârun-ileyhin işbu i‘lâmları mefhûmu şer‘-i kavîme mutâbık ve hatt-ı şerîf-i merâhim-redîf mazmûnuna muvâfık olmağla mûcebince amel olunmak ve hilâfı esnâf-ı merkūme taraflarından vakten mine’l-evkāt hareket vukū‘u tecvîz olunmamak buyruldu.<br><br>Fî-28 Ş sene [12]16<br><br>Kırımî Fıçıcı el-Hâc Abdullah’a san‘at için izni hâvi i‘lâm<br><br>Ma‘rûz<br><br>Kırım ahâlîsinden olup Âsitâne-i aliyyede tavattun eden el-Hâc Abdullah b. el-Hâc İsmail meclis-i şer‘-i münîrde fıçıçı esnâfından varilcibaşı Dimitri ve ihtiyârlarından Aleksi ve Yoseb ve Yorgi ve Ziso ve diğer Yorgi muvâcehelerinde esnâf-ı mezbûre üzerine me’mur İsmail Çavuş hâzır olduğu hâlde takrîr-i kelâm edip ben fi’l-asl Kırım diyârında Fıçıcılık san‘atıyla ta‘ayyüş eder makūlesinden olup diyârımız küffâr yedinde olduğundan nâşî bu esnâda terk-i diyâr ve vatan birle ıyâl ü evlâdımdan mufârakat ve Der-aliyye’de ikāmet etmemle kadîmü’l-eyyâmdan beri ve me’lûf olduğum Fıçıcılık san‘atını i‘mâl ve ta‘ayyüş etmek için bir münâsib mahalde Fıçıcı dükkânı tedârik ve küşâd murâd eylediğimde esnâf-ı mezbûre bî-vech müdâhale ve mümâna‘at ederler suâl olunup vâki‘ olan müdâhaleleri men‘ ü def‘ ve san‘at-ı mezkûre ile ta‘ayyüş etmek için dükkân küşâdıma izin ve ruhsat verilmek matlûbumdur dedikde hakīkat-i hal minvâl-i muharrer üzere olduğunu esnâf-ı mezbûre dahi ikrâr etmeleriyle vâkı‘an mezbûr el-Hâc Abdullah garîbü’d-diyâr ve san‘at-ı mezkûrda mahâreti âşikâr olup bir kimesneyi ticâretten men‘ gayr-ı meşrû‘ ve inhisâr-ı bey‘ u şirâ bâ-hatt-ı hümâyûn-ı adâlet-makrûn merfû‘ olmağla mezbûr el-Hâc Abdullah sâye-i inâyet-vâye-i Hazret-i Zıllulâhî’de me’lûf olduğu san‘atla kisb ve ticâret ve istihsâl-i esbâb-ı refâhiyet-birle ta‘ayyüşü emr-i savâb ve san‘at-ı mezkûreden men‘ olunduğu hâlde ta‘ayyüşe muktedir olmayıp zell-i suâle mübtelâ olacağı âşikâr olmağın mezbûr el-Hâc Abdullah dilediği mahalde Fıçıcı dükkânı küşâd ve san‘at-ı mezkûresini i‘mâl eylemesine esnâf-ı mezbûre mümâna‘at etmemeleri için kıbel-i şer‘den her birine tenbîh olundukda onlar dahi mezbûr el-Hâc Abdullah’ı kabûl eyleyip ba‘de’l-yevm mezbûr el-Hâc Abdullah’ı san‘at-ı mezkûresini işleyip ticâret etmekten men‘ etmemeğe her biri ta‘ahhüd etmeleriyle mezbûr el-Hâc Abdullah’ın dilediği mahalde Fıçıcı dükkânı küşâd ve san‘at-ı mezkûresini i‘mâl ve ibâdullâha bey‘-birle ticârete izin ve ruhsatı hâvi ve esnâf-ı mezkûrenin adem-i mümâna‘atına ta‘ahhüdlerini muhtevî emr-i âlîleri sudû[r]-ı re’y-i rezîn-i âsafânelerine menût olduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-28 Ş sene 1216</p>          <br><a title="Önceki sayfa" style="text-decoration:none" href="./ayrmetin.php?idno=30777"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30779"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b083"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o659"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>