﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 480<br>Hüküm no: 502<br>Orijinal metin no: [122a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa’nın Saraylı Kızı diye meşhur kadının menzilini müştemilatıyla birlikte satın aldığı</b><br><br>Mahmiye-i İstanbul’da Karabaş mahâllesi imamı olan es-Seyyid Mehmed Efendi b. es-Seyyid eş-Şeyh Hasan Efendi mahmiye-i mezbûrede meclis-i şer‘de mahâlle-i mezbûrda vâki‘ bir tarafdan Balcı el-Hâc Mehmed mülkü ve bir tarafdan müezzin Mehmed Çelebi tasarrufunda olan menzil ve bir tarafdan muhzır el-Hâc Mustafa veresesi yedlerinde olan menzil ve bir tarafdan tarîk-ı âm ile mahdûd üç bâb fevkānî ve iki bâb tahtânî oda ve bir su kuyusu ve bahçe ve bir mikdâr havluyu müştemil menzile mülkiyet üzere vâzı‘ü’l-yed olan işbu râfi‘ü’l-vesîka Mehmed Ağa b. Abdullah mahzarında ikrâr ve takrîr-i kelâm edip mezbûr Mehmed Ağa menzil-i mahdûd-ı merkūmu Saraylı kızı demekle ma‘rûfe hatundan semen-i ma‘lûma iştirâ ve kabz etmekle hâlâ mülk-i müşterâsı olup mezbûr Mehmed Ağa ile benim menzil-i mahdûd-ı mezbûra müte‘allıka vechen mine’l-vücûh ve sebeben mine’l-esbâb aslâ da‘vâ ve nizâ‘ım yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâmin aşere min- Recebi’l-mürecceb li-sene sitte aşere ve mi’e ve elf.<br><br>Şuhûdü’l-hâl: Derviş Bey b. Veli, Mehmed Efendi b. Mustafa, el-Hâc Mehmed b. Ali, Hasan Bey b. Bayram, Mehmed Efendi müezzin-i mahâlle-i mezbûr, Mustafa Efendi b. el-Müezzin Mehmed Efendi.</p>          <br><a title="Önceki sayfa" style="text-decoration:none" href="./ayrmetin.php?idno=42031"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42033"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b480"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o571"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>