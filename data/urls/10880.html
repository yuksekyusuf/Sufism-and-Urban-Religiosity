﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 320<br>Hüküm no: 337<br>Orijinal metin no: [48b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Davudpaşa mahallesinden Hanife bt. Ahmed’in kendisini boşayan kocasındaki alacaklarını alarak zimmetini ibra etmesi</b><br><br>Tatlîk<br><br>Mahmiye-i İslâmbol’da Davudpaşa mahallesinde sâkine ve zâtı vech-i şer‘î üzere mu‘arrefe olan Hanife bt. Ahmed nâm hatun meclis-i şer‘-i şerîf-i enverde zevc-i mutallıkı işbu bâ‘isü’l-kitâb Molla Salih b. Mehmed nâm kimesne mahzarında ikrâr ve takrîr-i kelâm edip mezbûr Molla Salih zevc-i dâhilim olduğu hâlde târih-i kitâb günü beni bâyinen tatlîk etmekle zimmetinde ma‘kūdun-aleyh olan on guruş mehr-i müeccel hakkım ile nafaka-i iddet-i mu‘ayyene ve meûnet-i süknâm içün bi’t-terâzî beynimizde ta‘yîn olunan iki guruş ki cem‘an on iki guruşu zevc-i mutallıkım mezbûr Molla Salih işbu meclis-i şer‘de bana def‘ ü teslîm eylediğinde ben dahi yedinden tamamen ahz ü kabz edip hukūk-ı zevciyete müte‘allika âmme-i de‘âvî ve kâffe-i mütâlebâtdan ben zevc-i mutallıkım mezbûr Molla Salih’in zimmetini ibrâ-i âmm-ı kātı‘u’n-nizâ‘la ibrâ ve ıskāt eylediğimde ol dahi kezâlik hukūk-ı zevciyete müte‘allika âmme-i de‘âvîden benim zimmetimi ibrâ ve ıskāt edip herbirimiz ber-minvâl-i muharrer âharın ibrâsını kabûl eyledik dedikde gıbbe’t-tasdîki’ş-şer‘î mâ-vaka‘a.<br><br>Fî 5 min-R sene 1197<br><br>Şühûdü’l-hâl: Molla Mustafa b. Hüseyin, Mehmed Ağa b. İsmail, İbrahim Beşe b. Mehmed, Salih b. Halil, Molla Ali b. Halil ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10879"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10881"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b320"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o647"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>