﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 51 numaları sicil (H. 987-988/ M. 1579-1580)<br>cilt: 8,&nbsp;sayfa: 107<br>Hüküm no: 104<br>Orijinal metin no: [14b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mirza b. Mehmed’in, Mustafa b. Hasan’a ait ahırı kiraladığı</b><br><br>Nefs-i Üsküdar’da Hamza Fakīh mahallesinde sâkin el-Hâc Mirza b. Mehmed meclis-i şer‘-i şerîfde işbu hâmilü’l-hurûf mumcubaşı olan el-Hâc Mustafa b. Hasan nâm kimesnenin vech-i âtî üzre îcâr ve tasdîke vekîl-i şer‘îleri olan Receb b. Hüseyin nâm kimesne muvâcehesinde ikrâr ve i‘tirâf edip mezbûr Receb’in müvekkili olan mumcubaşının Üsküdar’da Gülfem çarşısında hudûdu ınde’l-ahâlî ma‘lûm olan ahırını fevkānî dokuz adet odaları ve önünde üç bâb dükkânı ile târih-i kitâb gurresinden sene tamâmına elli filori icâreye kabûl ve uhdemize alıp ve elli filori dahi sene-i mezbûre tamâmına varınca mü’eccel sermâye alıp cem‘an sene âhirinde altı bin akçe deynim vardır dedikde mukırr-ı mezbûrun kelâm-ı meşrûhun mezbûr Receb vicâhen tasdîk ve zikr olunan ahırı müştemil olduğu odalar ve dükkânlar ile vech-i meşrûh üzre icâreye verdim dedikde zarar-ı mala Ali b. Abdullah er-râcil ve Süleyman b. Ali kefîl olduk dediklerinde vâki‘ hâl alâ mâ cerâ ketb olundu. Hurrire fî 3 Zilka‘de sene 987.<br><br><br>Şuhûdü’l-hâl: Hayrân Abdi b. Hasan, Mehmed b. Kemal, Süleyman b. Mehmed, Mehmed b. Halil eş-şehîr Hâlin Bilen, Ali b. Behrâm, Nasûh b. Hamza ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=49786"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=49788"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk051&bsm=usk051b107"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk051&bsm=usk051o425"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>