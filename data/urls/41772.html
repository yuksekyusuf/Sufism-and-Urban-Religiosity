﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 283<br>Hüküm no: 242<br>Orijinal metin no: [64b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yahudi Haham Popola’nın Ali Efendi aleyhindeki alacak davasının reddedilmesi</b><br><br>Tâife-i Yahûdun Borlu cemâ‘atinden Haham Papola v. Yasef nâm Yahûdî mahmiye-i İstanbul’da meclis-i şer‘de işbu râfi‘ü’l-vesîka Ali Efendi b. Ahmed nâm kimesne mahzarında üzerine da‘vâ ve takrîr-i kelâm edip bundan akdem benim gāib ani’l-meclis dışarı? za‘îmi Mehmed Ağa nâm kimesne zimmetinde cihet-i deyn-i şer‘îden yüz yirmi beş guruş hakkım olmağla meblağ-ı mezbûra merkūm Ali Efendi kefil olduğundan sonra cihet-i kefâletine binâen meblağ-ı mezbûrun seksen guruşunu merkūm Ali Efendi bana edâ ve teslîm edip bâkī kırk beş guruşundan benim zimmetimi ibrâ eyle ba‘dehû asil-i mezbûrdan tamâmen ahz eylediğimde sana edâ ederim dediğinden sonra merkūm Ali Efendi meblağ-ı mezbûr yüz yirmi beş guruşu asil-i mezkûr Mehmed Ağa’dan tamâmen ahz u kabz etmekle hâlâ meblağ-ı bâkī-i mezbûr kırk beş guruşu merkūm Ali Efendi’den taleb ederim, suâl olunsun dedikde, gıbbe’s-suâl merkūm Ali Efendi cevâbında fi’l-vâki‘ bundan akdem müdde‘î-i mezbûrun za‘îm-i mezbûr Mehmed Ağa zimmetinde cihet-i deyn-i şer‘îden hakkı olan yüz yirmi beş guruşa kefil olduğunu ikrâr ve kabzını i‘tirâf eylediği meblağ-ı mezbûr seksen guruşu cihet-i kefâletine binâen yedinden ba‘de’l-ahz ve’l-kabz bâkī kırk beş guruşdan ber-vech-i muharrer benim zimmetimi ibrâ eyle ba‘dehû asil-i mezbûrdan tamâmen ahz eylediğimde sana edâ ederim dediğini inkâr edicek müdde‘î-i mezbûrdan müdde‘âsına beyyine taleb olundukda ityân-ı beyyineden izhâr-ı acz eyleyip istihlâf etmeğin fi’l-hakīka meblağ-ı mezbûr seksen guruşu müdde‘î-i mezbûra edâ ve teslîmden sonra bâkī kırk beş guruşdan benim zimmetimi ibrâ eyle ba‘dehû asil-i mezbûrdan tamâmen ahz eylediğimde sana edâ ederim demediğine mezbûr Ali’ye yemîn teklîf olundukda ol dahi alâ-vefkı’l-mesûl yemîn billâhi’l-aliyyi’l-a‘lâ etmeğin mezbûr Ali Efendi bî-vech mu‘ârazadan men‘ olundu.<br><br>Fi’l-yevmi’s-sâbi‘ min-şehri Rebî‘i’l-evvel sene sitte aşere ve mi’e ve elf.<br><br>Şuhûdü’l-hâl: İsmail Efendi kâtib, Veli Efendi el-kādı, el-Hâc Yusuf b. Osman, Ömer Efendi kâtib, Mehmed Efendi el-kādı, Emin Mehmed Efendi el-kādı.</p>          <br><a title="Önceki sayfa" style="text-decoration:none" href="./ayrmetin.php?idno=41771"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41773"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b283"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o628"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>