﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 506<br>Hüküm no: 595<br>Orijinal metin no: [89a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Usta b. Halil’in Alacahamam’daki çörekçi gediği davasında Emine bt. Hasan’ın zimmetini ibrâ ettiği</b><br><br>Alacahamam’da çörekçi gediği i‘lâmı<br><br>Ma‘rûz<br><br>Çörekçi esnâfından Mustafa Usta b. Halil Çarşamba günü arz odasında huzûr-ı âsafânelerinde ve ba‘dehû [du‘â]hâne-i dâ‘îlerinde ma‘kūd meclis-i şer‘-i münîrde zevcesi sâhibe-i arzuhâl mu‘arrefetü’z-zât Hatice nâm Hatun hâzıra olduğu hâlde zikri âtî çörekçi gediği tâ‘bir olunan âlât-ı lâzıme-i ma‘lûmeye bâ-hüccet vâzı‘atü’l-yed olan Emine bt. Hasan b. Musa nâm hatunun zevci ve tarafından husûs-ı âtîde vekîl olduğu zâtını ârifân Hüseyin b. Osman ve Mehmed b. Mahmud nâm kimesneler şehâdetleriyle sâbit olan tüccârdan el-Hâc Abdülazîz b. el-Hâc Ali mahzarında İstanbul’da Alacahamam kurbünde şekerci dükkânı ittisâlinde vâki‘ bir bâb çörekçi dükkânı derûnunda mevcûde beyne’l-hıref gedik tâ‘bir olunur âlât-ı lâzıme-i ma‘lûmeyi bin iki yüz on altı senesi Zilka‘deti’ş-şerîfenin on dokuzuncu günü müstakillen yedimde mülküm olduğu hâlde müvekkile-i merkūme Emine Hatun’a bi-tarîkı’l-istiğlâl beş bin üç yüz kırk bir guruş mukābelesinde bey‘ ve teslîm ol dahi ber-vech-i muharrer iştirâ ve kabz ettikden sonra beynimizde bey‘-i mezkûrun istiğlâl olunduğuna ittifâk eylediğimiz hâlde meclis-i şer‘de sûret-i kat‘îde bey‘imi ikrâr ve bir kıt‘a hüccet-i şer‘iyye tahrîr olunup lâkin fi’l-hakīka âlât-ı lâzıme-i mezkûre istiğlâlen müvekkile-i mezbûrenin yedinde iken meblağ-ı mezbûru edâ-birle fekk-i rehin benim için müyesser olmamağla işbu târih-i i‘lâm senesi Cemâziyelevvelinin yirmi beşinci günü müvekkile-i merkūme malından iki bin yüz elli dokuz guruş dahi bana def‘ ve teslîm ben dahi ba‘de’l-kabz âlât-ı lâzıme-i mezkûreyi tarefeynden bi’l-icâb ve’l-kabûl müvekkile-i merkūme Emine Hatun’a cem‘an makbûzum olan yedi bin beş yüz guruşa bâtten ve sahîhan ve kat‘iyyen bey‘ ve temlîk ol dahi ber-vech-i muharrer iştirâ ve kabûl edip mebî‘-i mezkûrun tağrîr ve gabnine ve şart-ı müfsid ve muvâza‘adan da‘vâlarına ve âlât-ı lâzıme-i mezkûreye müte‘allika âmme-i de‘avîden müvekkile-i mezbûrenin zimmetini ibrâ-i âmm-ı sahîh-i şer‘î ile kabûlü hâvi ibrâ ve iskāt edip gedik tâ‘bir olunan âlât-ı lâzıme-i mezkûrede benim aslan ve kat‘an alâka ve medhalim kalmayıp müvekkile-i merkūmenin mülk-i müşterâsı ve hakk-ı sırfı olduğunu târih-i mezbûrda huzûr-ı şer‘de ikrâr ve vech-i meşrûh üzere ikrârım hüccet-i mezkûre hâmişine tahrîr ve tekrar hüccet olmuşdu lâkin el-hâletü hâzihi ben sıfırü’l-yed kalmamla müvekkile-i mezbûre gedik tâ‘bir olunan âlât-ı lâzıme-i mezkûreyi peştamâllik tâ‘bir olunur icâre ile bana îcâr ve dükkân-ı mezkûrda beni iskân etmeniz üzere müvekkile-i mezbûre Emine Hatun’a cebr olunsun deyü tasaddî eylediğim da‘vâm şer‘an mesmû‘a ve iltifâta şâyân olmadığı bana tefhîm olundukdan sonra vekîl-i mezbûr el-Hâc Abdülazîz benim fakr-ı halime merhameten zevcesi müvekkile-i merkūme tarafından olmak üzere teberru‘an bâ-irâde-i hazret-i Sadr-ı a‘zamî beş yüz guruş işbu meclis-i şer‘de add ve bana teslîm ben dahi kabz edip ben dahi hukūk-ı şer‘iyyeye müte‘allika âmme-i de‘avî ve kâffe-i mütâlebâtdan müvekkile-i merkūme Emine Hatun’un ve zevci vekîl-i mezbûrun zimmetlerini kat‘an hakkım ve alacağım kalmamak ma‘nâsına ibrâ-i âmm-ı sahîh-i şer‘î ile kabûllerini hâvi ibrâ ve iskāt eyledim dedikde ol dahi tasdîk eylediği İstanbul mahkemesinde tescîl ve huzûr-ı âlîlerine i‘lâm olundu.<br><br>Fî-25 min-Şevvâl sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31348"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31350"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b506"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o574"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>