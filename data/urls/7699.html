﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 491<br>Hüküm no: 659<br>Orijinal metin no: [86a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma bt. Mehmed’in aldığı borca karşılık Hacı Mehmed b. Ahmed’e rehin bıraktığı evin borcunu ödediğinden kendisine iadesi</b><br><br>Ma‘rûz<br><br>Zâtı ta‘rîf-i şer‘î ile mu‘arrefe olan sahibe-i arzuhâl Fâtıma bt. Mehmed meclis-i şer‘de el-Hâc Mehmed b. Ahmed muvâcehesinde zikri câ’î vakfın ber-vech-i meşrûta mütevellîsi olan Molla Mehmed hazır olduğu hâlde ashâb-ı hayrâtdan merhûm el-Hâc Mustafa Efendi’nin şeyhü’l-kurrâya vakfı musakafâtından bi’l-icâreteyn taht-ı tasarrufumda olup İstanbul’da Balcı mahallesinde vâki‘ ma‘lûmü’l-hudûd bir bâb menzilimi bi-tarîkı’l-vefâ bâ-ma‘rifet-i mütevellî yüz guruş deynim mukābelesinde mezbûr el-Hâc Mehmed’e yüz altmış bir Receb-i şerîf’inin yirmi beşinci günü ferâğ ve tefvîz ol dahi ba‘de’t-tefevvüz ve’l-kabûl târih-i i‘lâmdan on iki gün mukaddem meblağ-ı mezbûr yüz guruşun altmış guruşunu mezbûr el-Hâc Mehmed’e edâ ve teslîm etmişidim hâlâ bâkī kalan kırk guruşu kendiye teslîm ile menzil-i mezkûru bâ-ma‘rifet-i mütevellî istirdâd murâd ederim deyü ba‘de’d-da‘vâ ve’s-suâl mezbûr el-Hâc Mehmed fi’l-hakīka meblağ-ı mezbûr yüz guruş mukābelesinde bi-tarîkı’l-vefâ bâ-ma‘rifet-i mütevellî müdde‘iye-i mezbûre Fâtıma menzil-i mezkûrunu ferâğını ikrâr lâkin altmış guruşu ahzını ba‘de’l-inkâr müdde‘iye-i mezbûre ber-vech-i muharrer müdde‘âsını lede’t-tezkiye adâletleri zâhir olan Manav Nu‘man b. Mehmed ve Derviş el-Hâc Mehmed b. Halil şehâdetleriyle mezbûr el-Hâc Mehmed muvâcehesinde vech-i şer‘î üzere ba‘de’l-isbât meblağ-ı bâkī-i mezbûr kırk guruşu dahi meclis-i şer‘de mezbûr el-Hâc Mehmed’e def‘ ve teslîm etmekle menzil-i mezkûru bâ-ma‘rifet-i mütevellî yine müdde‘iye-i mezbûre Fâtıma’ya ferâğ ve tefvîze mezbûr el-Hâc Mehmed’e tenbîh olunduğu Mahkeme-i Bâb’da tescîl ve huzûr-ı âlîlerine i‘lâm olundu.<br><br>Fî 9 Rebî‘ülâhir sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7698"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7700"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b491"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o575"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>