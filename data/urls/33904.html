﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 526<br>Hüküm no: 477<br>Orijinal metin no: [89b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bursa’dan İstanbul’a gelip imal ettikleri sepetleri satan sepetçilerin, sepetçi esnafı mütevellisine teberruan on guruş verecekleri</b><br><br>Sepetçi esnâfına müte‘allik<br><br>Ma‘rûz<br><br>Beher sene mahrûse-i Bursa’dan Der-aliyye’ye gelip şevâlliye? ve işportaval sepeti ve bu makūle nesne i‘mâliyle bir müddet ikāmet ve sâye-i inâyet-vâye-i şâhânede ta‘ayyüş ve ticâret ve ba‘dehû memleketlerine avdet mu‘tâdları olan Seyyid İbrahim b. Mehmed ve Mustafa b. Yahya ve İsmail b. Mustafa ve Mehmed b. Süleyman ve es-Seyyid Zeynelabidin b. Salih ve Hasan b. Yakub nâm kimesneler meclis-i şer‘-i münîrde Âsitâne-i aliyyede vâki‘ sepetçi esnâfı kethudâsı Mustafa Ağa b. Mehmed ve yiğitbaşı Veyis Ağa b. Ali ve müsinn ü ihtiyârlarından Mustafa Usta <<ibn>> ve Hüseyin Usta ve Hasan Usta ve Ömer Usta ve Ali Usta ve sâirleri muvâcehelerinde esnâf-ı mezbûre mütevellîsi İsmail Ağa b. Ali hazır olduğu hâlde biz beher sene bâlâda tafsîl olunduğu üzre Der-aliyye’ye gelip i‘mâl eylediğimiz san‘at esnâf-ı merkūmenin san‘atları nev‘inden olmak hasebiyle esnâf-ı merkūmeye mülhak olmamızla bir esnâfa mülhak olanlar ol esnâfın umûr-ı mühimme ve angaryalarına dahi iltihâk ve i‘âne usûl-i kadîm ve muktezâ-yı nizâm-ı belde ise de bizim bir mahalle vergimiz ve bir gûnede angaryada hizmetimiz olmadığından bu âna kadar geldikçe esnâf-ı merkūmeye nakden birer mikdâr i‘âne edegelmişdik lâkin esnâf-ı merkūmenin bize küllî meded ve gayretleri olduğuna nazaran bizim dahi lâyıkıyla i‘ânemiz lâzım geldiğine binâen beher sene geldikçe reisimizden bir nesne mutâlebe olunmamak şartıyla beher neferimiz esnâf-ı merkūme mütevellîsi hâzır-ı mezbûra rızâmızla teberru‘an onar guruş verip ol dahi ahz ve cem‘ ve Âsitâne-i aliyyede Saraçhânebaşı’nda vâki‘ sepetçi esnâfının sâkin oldukları Küçük Saraçhâne derûnunda kâin mescid-i şerîfin revgan-ı zeyt ve şem‘-i asel ve sâir levâzımına emr ve tevkîlimizle harc ü sarfa ta‘ahhüd ve bu vechile beynimizde takviye-i şîrâze-i ittihâd kasdıyla nizâma rabteyledik deyü tarafeynin takrîr ve tesâdukları bi’l-iltimâs İstanbul Mahkemesi’nden tescîl olunduğu huzûr.<br><br>Fî 18 Z sene [1]242</p>          <br><a title="Önceki sayfa" style="text-decoration:none" href="./ayrmetin.php?idno=33903"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33905"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b526"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o531"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>