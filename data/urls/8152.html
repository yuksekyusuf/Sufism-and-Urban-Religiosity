﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 247<br>Hüküm no: 341<br>Orijinal metin no: [45a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Marangoz Halil’in alacak iddiasıyla Ereğli kazası ayanı Mustafa Ağa’ya açtığı davada sulh oldukları</b><br><br>700 guruşa sulh<br><br>Ma‘rûz<br><br>Sâhib-i arzuhâl Marangoz Halil b. İsmail nâm kimesne İstanbul Bâb Mahkemesi’nde meclis-i şer‘-i münîrde sâbık Ereğli kazâsı a‘yânı derûn-ı arzuhâlde mezkûrü’l-ism Mustafa Ağa b. İsmail tarafından husûs-ı âti’l-beyânda vekîl olduğu Mehmed Ağa b. Halil Ağa [ve] ( ) b. Musa nâm kimesneler şehâdetleriyle ber-nehc-i şer‘î sâbit olan Mehmed Said Efendi b. Halil nâm kimesne muvâcehesinde ben müvekkil-i merkūm Mustafa Ağa ile beher şehr yüz seksen guruş ücret mukāvelesiyle kazâ-i mezkûr iskelesinde binâ ve inşâ eylediği sefinesinde sekiz ay müddet mu‘temedlik etmemle müddet-i mezkûrede ecr-i müsemmâmdan müvekkil-i merkūmun zimmetinde müctemi‘ alacağım olan bin dört yüz kırk guruşun ancak yirmi beş guruşunu müvekkil-i merkūm Mustafa Ağa bana edâ ve teslîm ben dahi yedinden ahz u kabz etmemle bâkīsi olan bin dört yüz on beş guruşu müvekkil-i merkūma izâfetle vekîl-i merkūm Mehmed Said Efendi’den hâlâ taleb ederim deyü tasaddî eylediğim da‘vâmdan bâ-tavassut-ı muslihîn vekîl-i merkūm [45b] Mehmed Said Efendi ile bi’t-tav‘ ve’r-rızâ yedi yüz guruş bedel-i medfû‘ ve makbûza ba‘de akdi’l-musâlaha ve’l-kabûl mâ‘adâya ve bi’l-cümle husûs-ı mezkûra ve hukūk-ı sâir-i şer‘iyyeye [ve sâir hukūk-ı şer‘iyyeye] müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile bi’l-asâle ve bi’l-vekâle kabûlü hâvî ibrâ ve iskāt eyledik deyü ikrâr ve tasdîkleri huzûr-ı [âlîlerine i‘lâm olundu]<br><br>Fî 19 Zilhicce sene [12]55</p>          <br><a title="Önceki sayfa" style="text-decoration:none" href="./ayrmetin.php?idno=8151"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8153"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b247"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o426"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>