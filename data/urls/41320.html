﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 199<br>Hüküm no: 171<br>Orijinal metin no: [43a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Yusuf b. Abdullah’ın nafaka vermeden terk ettiği iki karısı ve çocukları için nafaka ödemesi</b><br><br>Mahmiye-i İstanbul’da Elvanzâde Mahallesi’nde sâkin olup kırk iki aydan beri Malta keferesi yedlerinde esir olan el-Hâc Osman b. Mustafa’nın zevce-i menkûhaları Kerîme bt. Süleyman ve Âişe bt. Abdullah nâm hatunlar meclis-i şer‘-i hatîrde mahmiye-i mezbûrede Unkapanı kurbünde Arabacılar Mahallesi’nde sâkin el-Hâc Yusuf b. Abdullah mahzarında her biri üzerine da‘vâ ve takrîr-i kelâm edip mezbûr el-Hâc Yusuf bizi ve firâşından hâsıl ve bizden mütevellid olup hâlâ hacr ve terbiyemizde olan sagīr oğlu Mustafa ve sagīre kızı Rukiye’yi bilâ-nafaka terk edip nafakaya eşedd-i ihtiyâcımız olmağla mahmiye-i mezbûrede Ahî Çelebi mahkemesinde nâibü’[ş-şer‘i’]ş-şerîf olan Ali Efendi b. Kemâleddin Bey bin doksan senesi Zilhiccesi gurresinde tehâlîf-i şer‘î ile bizi ba‘de’t-tahlîf her birimize yevmî sekizer akçeden cem‘an otuz iki akçe nafaka farz ve takdîr ve istidâne ve sarfa ve mezbûr el-Hâc Osman’a rücû‘a bize izin verip hat ve hatmini hâviye hüccet-i şer‘iye vermişidi merkūm el-Hâc Osman’ın işbu mezkûr el-Hâc Yusuf yedinde bi-tarîkı’l-mudârebe teslîm olunmuş yüz yirmi esedî guruş hakkı olmağın nafaka-i mezkûre-i müstedâneden târih-i kitâba gelince müctemi‘ iki bin dört yüz kırk akçe hâlâ ve fîmâ-ba‘d dahi lâzım gelen mertebeyi ale’l-hesâb bize teslîme tenbîh olunmak matlûbumuzdur deyü merkūm Ali Efendi’nin imzâsıyla mümzât ve hatmiyle mahtûme mazmûnu müsbet bir kıt‘a nafaka-i hüccet ibrâz edip ve yine mahalle-i mezbûre ahâlîsinden olup işbu kitâb-ı müşgîn-nisâb zeylinde muharrerü’l-esâmî olan Müslimîn merkūm el-Hâc Osman’ın târih-i mezkûrdan beri gaybet-i munkatı‘a ile gāib olup hâl bast olunan minvâl üzre olduğunu her biri haber vermeğin gıbbe’s-suâl mezbûr el-Hâc Yusuf dahi gāib-i merkūmun bi-tarîkı’l-mudârebe teslîm olunmuş yedinde hâlâ yüz yirmi esedî guruş olduğunu tav‘an ikrâr ve i‘tirâf etmeğin mûcebiyle nafaka-i müstedâne-i mezkûreden müctemi‘ meblağ-ı mezbûr iki <<yüz>> bin iki yüz kırk akçeyi hâlâ edâya ve ba‘de’l-yevm dahi istifâ edince nafaka-i mezbûreden müctemi‘ olanını ale’l-hesâb teslîme mezbûr el-Hâc Yusuf’a tenbîh olunup mâ-vaka‘a bi’t-taleb ketb olundu.<br><br>Fi’l-yevmi’l-âşir min-Saferü’l-hayr li-sene ihdâ ve tis‘în ve elf.<br><br>Şuhûdü’l-hâl: Süleyman Efendi b. Halil, Mehmed b. Mustafa, Musa b. Abdullah, Halil b. Hasan, Mehmed Çelebi b. Haydar, Ahmed Çelebi b. Piyale.</p>          <br><a title="Önceki sayfa" style="text-decoration:none" href="./ayrmetin.php?idno=41319"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41321"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b199"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o458"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>