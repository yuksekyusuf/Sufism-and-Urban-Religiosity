﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 77<br>Hüküm no: 27<br>Orijinal metin no: [3b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tatar Musa’nın vefat eden kızı Zekiye’nin mirasından hissesine isabet eden miktarı damadı Ömer Ağa’dan teslim alması</b><br><br>Ahz ü kabz, 1174 guruş<br><br>Mahmiye-i İstanbul’da Elvanzâde mahallesinde sâkine iken bundan akdem fevt olan Zekiye bt. Tatar Musa b. Derviş Mehmed’in verâseti zevc-i metrûku Ömer Ağa b. Ömer ile babası merkūm Tatar Musa’ya münhasıra ve terekesinin nısfı zevc-i merkūma ve nısf-ı âharı babası merkūma isâbeti tahakkukundan sonra merkūm Musa Ağa meclis-i şer‘-i şerîf-i enverde tereke-i müteveffiye-i mezbûreye vaz‘-ı yedi mütehakkık olan işbu bâ‘isü’l-vesîka zevc-i merkūm Ömer Ağa mahzarında bi’l-verâse ikrâr-ı tam ve takrîr-i kelâm edip mûrisimiz müteveffiye-i mezbûrenin zevci merkūm zimmetinde mütekarrir ve ma‘kūdün-aleyh olan beş yüz beş guruş mehr-i müecceli ve tereke-i mebî‘ası esmânı olan bin sekiz yüz kırk üç guruş ki cem‘an iki bin üç yüz kırk sekiz guruşu beynimizde iktisâm ve her birimizin hisse-i irsiyemize isâbet eden bin yüz yetmiş dört guruşu ahz ü kabz edip min-ba‘d meblağ-ı mezbûr bin yüz yetmiş dört guruşdan dâmâdım merkūm zimmetinde bir akçe ve bir habbe bâkī kalmamağla mûrisimiz müteveffiye-i mezbûrenin kalîl ü kesîr celîl ü hakīr nukūd ve urûz akār ve menkūl, ma‘lûm ve mechûl bi’l-cümle ism-i mal ıtlâk olunur terekesine ve hukūk-ı mîrâsa ve sâire müte‘allika âmme-i da‘vâdan her birimiz âharın zimmetini bi’l-verâse ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 2 Ş sene 1241<br><br>Şühûdü’l-hâl: Mehmed Emin Ağa b. Ömer, İsmail Ağa b. Mehmed, Mahmud Ağa b. İbrahim, İsmail Ağa b. Zekeriya, Veliyüddin Ağa, Muhzır Emin Çelebi, Muhzır Genç Mehmed Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38406"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38408"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b077"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o549"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>