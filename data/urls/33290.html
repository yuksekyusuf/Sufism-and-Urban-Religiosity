﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 39<br>Hüküm no: 6<br>Orijinal metin no: [2b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Avanes v. Agop’un kazzaz gediğini, Aleko v. Panayot’a devrettiği</b><br><br>Kazzâz mübâya‘ası<br><br>Ma‘rûz<br><br>Âsitâne-i aliyyede vâkı‘ kazzâz esnâfından Avanes v. Agop zimmî meclis-i şer‘-i enverde esnâf-ı merkūmeden hâmilü’l-i‘lâm Aleko v. Panayot zimmî muvâcehesinde takrîr-i kelâm edip İstanbul’da Çarşı-yı Kebîr’de bezzâzistân-ı atîk civârında Çakır Ağa sûkunda kâin kazzâz Kirkor ve Nikola dükkânları beynlerinde vâkı‘ bir kepenk bir bâb kazzâz dükkânı derûnunda mevcûde beyne’l-esnâf gedik ta‘bîr olunur mukayyed ve mu‘teber akd-i âtiyyü’z-zikrin sudûruna değin bâ-sûret müstakillen yedimde mülküm olan âlât-ı lâzıme-i ma‘lûmemi tarafeynden bi’l-îcâb ve’l-kabûl bâtten ve sahîhan bi-safka-i vâhide dört bin guruş semen-i makbûza mesfûr Aleko zimmîye bey‘ ve temlîk ve teslîm eylediğimde ol-dahi ber-vech-i muharrer iştirâ ve temellük ve tesellüm ve kabz ve kabûl etmekle mebî‘-i mezkûrun gabn ve tağrîrine müte‘allıka âmme-i da‘vâdan tarafeynden her birimiz âharın zimmetini ibrâ-i âmm-i sahîh-i şer‘î ile kabûlü hâvî ibrâ ve ıskāt dahi etmemizle ba‘de’l-yevm âlât-ı gedik-i mezkûr mersûm Aleko zimmînin mülk-i müşterâsı ve hakk-ı [3a] sarfı olup benim aslen ve kat‘an alâka ve medhalim kalmamışdır deyu ba‘de’l-ikrâr ve’t-tasdîk gedik-i merkūmun kaleminde bâyi‘-i mersûm Avanes zimmî üzerinde olan kaydı ref‘ ve terkīn ve müşterî-i mersûm Aleko zimmînin ismine tasrîhan kayd ile yedine müceddeden bir kıt‘a sûret i‘tâsını mersûm Aleko zimmî istid‘â eylediği İstanbul Mahkemesi’nden huzûr.<br><br>Fî 22 L sene [1]241</p>          <br><a title="Önceki sayfa" style="text-decoration:none" href="./ayrmetin.php?idno=33289"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33291"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b039"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o207"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>