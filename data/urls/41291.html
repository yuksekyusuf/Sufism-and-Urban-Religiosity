﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 176<br>Hüküm no: 142<br>Orijinal metin no: [36b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa b. Salih’in Hasan Ağa b. Abdullah’a borcu olduğunu ikrar ettiği</b><br><br>Hılâl-i sutûrda mastûr olan husûsu mahâllinde ketb ü terkīm için savb-ı şer‘-i kavîmden irsâl olunan İmâmzâde Mehmed Efendi b. Mustafa Dârü’l-hilâfeti’l-aliyye Kostantıniyyeti’l-mahmiye’de Derviş Ali Mahallesi’nde sâkin umdetü’l-eşbâh ve’l-a‘yân Hasan Ağa b. Abdullah’ın menziline varıp zeyl-i kitâbda muharrerü’l-esâmî olan Müslimîn huzûrlarında akd-i meclis-i şer‘-i Nebevî etdikde Vilâyet-i Rumeli’nde Karasu Yenicesi kazâsına tâbi‘ Mîzânlı nâm karye ahâlîsinden zahru’l-emsâl Mehmed Ağa b. Salih meclis-i ma‘kūd-ı mezbûrda işbu sahibü’l-kitâb mûmâ-ileyh Hasan Ağa mahzarında bi’t-tav‘i’s-sâf ikrâr ve takrîr-i kelâm edip mûmâ-ileyh Hasan Ağa bana üç bin esedî guruş ikrâz ve teslîm ben-dahi iktirâz ve kabz ve tesellüm eyledim meblağ-ı mezbûr üç bin esedî guruş merkūm Hasan Ağa’ya zimmetimde lâzımü’l-edâ ve vâcibü’l-kazâ deynimdir dedikde mukırr-ı mezbûr Mehmed Ağa’nın ber-minvâl-i muharrer cârî ve sâdır olan ikrârını el-mukarru lehu’l-mezbûr Hasan Ağa bi’l-muvâcehe tasdîk ve bi’l-müşâfehe tahkīk etdikden sonra yine kazâ-i mezbûreye tâbi‘ Kûhistân nâm karye sükkânından Ahmed Ağa b. Mustafa meblağ-ı mezbûr üç bin esedî guruşa emir ve kabûlü hâviye kefâlet-i sahîha-i şer‘iye ile kefîl olmağın vâki‘ hâli mezbûr Mehmed Efendi mahâllinde ketb ü terkīm edip ba‘dehû cânib-i şer‘-i kavîmden ma‘an irsâl olunan Hüseyin Çelebi b. Ahmed ve Kenan b. Abdullah ile meclis-i şer‘a gelip alâ-vukū‘ihî inhâ ve takrîr etmeğin mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâdis ve’l-işrîn mine’l-Muharremi’l-harâm li-sene ihdâ ve tis‘în ve elf.<br><br>Şuhûdü’l-hâl: Umdetü’l-a‘yân Ali Ağa b. Bali Ağa-yı İstanbul sâbıkā, Ali Ağa b. Hasan, Halil Ağa b. İbrahim, Müezzin Mustafa Çelebi b. Mehmed, Mehmed Ağa b. Ali ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=41290"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41292"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b176"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o464"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>