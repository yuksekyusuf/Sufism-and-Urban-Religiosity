﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 312<br>Hüküm no: 285<br>Orijinal metin no: [38b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tuzcuzade Seyyid Mehmed Ağa’nın vefat eden Ahmed Ağa’da olan alacağının terekesinden tahsil ve yağcı mahzeni gediği rehinin kaldırılması</b><br><br>Galata’da yağcı mahzeni gediği fekki<br><br>Ma‘rûz<br><br>Mahrûse-i Galata Yağkapanı tüccârından Tuzcuzâde es-Seyyid Mehmed Ağa b. Ahmed nâm kimesne meclis-i şer‘-i münîrde yine kapan-ı mezbûr tüccârından olup bundan akdem vefât eden Ahmed Ağa b. el-hâc Osman’ın verâseti zevce-i menkûha-i metrûkesi Hadice bt. Mehmed nâm hatun ile vâlidesi Âişe Hatun bt. Osman’a ve sulbî sagīr oğulları Osman ve Ömer’e inhisârı tahakkukundan sonra zâtı mu‘arrefe mezbûre Âişe Hatun asâleten ve sagīr-i mezbûrânın min-kıbeli’l-üm ceddeleri ve tesviye-i umûrlarına vasîyy-i mansûbeleri kezâlik zâtı mu‘arrefe Âkıle bt. Hüseyin nâm Hatun vesâyeten muvâcehelerinde mahrûse-i Galata Yağkapanı’nda kâin bir bâb yağcı mahzeni derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmenin mecmû‘u müteveffâ-yı mezbûr Ahmed Ağa’nın yedinde mülkü iken sene-i sâbıkā Zilhiccesi gurresinde hayatında gedik-i mezkûrun nısf-ı şâyi‘ini yedinde ibkā ve nısf-ı şâyi‘-i âharını zikri âtî idâne edeceğim meblağ mukābelesinde yedimde irhân ve vech-i lâyıkı üzere teslîm eylediğinde ben dahi irtihân ve tesellüm ve kabûl edip mâlımdan beş yüz otuz beş guruş ikrâz ve teslîm, ol dahi iktirâz ve kabz edip kable’l-edâ ve’l-îfâ mezbûr Ahmed Ağa fevt ve terekesi veresesi mezbûretân Âişe ve Hadice hatunlar ile vasîyy-i mezbûre Âkıle Hatun ahz ü kabz ve vaz‘-ı yed etmeleriyle meblağ-ı merkūmu tereke-i müteveffâ-yı mezbûrdan edâ birle rihân-ı mezkûreyi rehniyetden fek ve tahlîse mezbûretân Âişe ve Âkıle hatunlara tenbîh olunmak matlûbumdur deyü ba‘de’d-da‘vâ ve’l-inkâr müdde‘î-i mezbûr es-Seyyid Mehmed Ağa ber-vech-i muharrer müdde‘âsını lede’t-tezkiye adl ve makbûlü’ş-şehâde idükleri ihbâr olunan kapan-ı mezbûr nâzırı el-Hâc Ali Ağa b. Hüseyin ve Mehmed Ağa b. İsmail nâm kimesneler şehâdetleriyle bi’l-muvâcehe ber-nehc-i şer‘î ba‘de’l-isbât ve’l-half mûcebince meblağ-ı merkūm beş yüz otuz beş guruş tereke-i müteveffâ-yı mezbûrdan müdde‘î-i merkūm es-Seyyid Mehmed Ağa’ya edâ ve teslîm ve rihân-ı mezkûreyi rehniyetden fek ve tahlîs olunmak iktizâ eylediği İstanbul Mahkemesi’nden huzûr-ı [âlîlerine i‘lâm olundu.]<br><br>Fî 25 S sene 1223</p>          <br><a title="Önceki sayfa" style="text-decoration:none" href="./ayrmetin.php?idno=31692"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31694"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b312"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o634"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>