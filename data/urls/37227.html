﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 398<br>Hüküm no: 283<br>Orijinal metin no: [73a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Azatlı köleler Murtaza ve Ali’nin vefat eden Hasan Bey’in vasiyet ettiği parayı ve İsmail Bey’in de alacağını terekeden aldıkları</b><br><br>Kezâlik akd-i meclis-i şer‘-i şerîf ettikde verâseti mezbûrelere münhasıra oldukdan sonra mahmiye-i mezbûrede Hadîka-i hâssa’da sâkin fahrü’l-a‘yân İsmail Bey b. İbrahim meclis-i ma‘kūd-ı mezbûrda zikr olunan Hanife ve Fâtıma ve Âişe nâm sagīrelerin vâlideleri ve vasiye-i mansûbeleri bâ‘isetü’l-vesîka mezbûre Hadîce ile zâtı mua‘rrifân-ı mezbûrân ta‘rîfleriyle mu‘arrefe sagīre-i mezbûre Havva’nın vasiye-i mansûbesi ve vâlidesi Şahbaz bt. Abdullah mahzarında ikrâr ve takrîr-i kelâm edip müteveffâ-yı mezbûrun terekesinden işbu yedimde olan hüccet-i şer‘iyye nâtık olduğu üzere edâsına hükm-i şer‘î lâhık olan elli guruş hakkımı terekeden olmak üzere mezbûreler yedlerinden tamâmen ahz u kabz eyledim meblağ-ı mezbûrdan yedinden bir şey kalmadı dedikde gıbbe’t-tasdîk müteveffâ-yı mezbûrun mu‘takı ve mûsâ-bihi olan Murtaza b. Abdullah meclis-i ma‘kūd-ı mezkûrda mezbûre Hadîce ve Şahbaz ve Emine nâm hatunlar mahzarlarında ikrâr ve takrîr-i kelâm edip seyyidim müteveffâ-yı mezbûr Hasan Bey sülüs-i malından benim içün verile deyü huzûr-ı Müslimînde vasiyet ve ikrâr eyledi işbu yedimde olan hüküm hücceti mûcebince edâsına hükm-i şer‘î lâhık olan yüz guruşu sülüs-i terekeden olmak üzere mezbûrelerden ahz u kabz eyledim meblağ-ı mezbûrdan yedlerinde bir şey kalmadı dedikde gıbbe’t-tasdîk ve müteveffâ-yı mezbûrun âhar mu‘takı ve mûsâ-bihi Ali b. Abdullah dahi meclis-i mezbûrda mezbûreler mahzarlarında ikrâr ve takrîr-i kelâm edip müteveffâ-yı mezbûr sülüs-i malından benim içün verile deyü vasiyet eyledi işbu hüküm hücceti mûcebince yüz guruşu mezbûreler yedlerinden tamâmen ahz u kabz eyledim yedlerinde bir akçe bâkī kalmadı dedikde gıbbe’t-tasdîk vâki‘ hâli ilâ-âhirihî.<br><br>Şuhûdü’l-hâl: Es-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=37226"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37228"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0398"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1172"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>