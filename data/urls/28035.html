﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 58<br>Hüküm no: 10<br>Orijinal metin no: [3b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdurrahman Efendi b. el-Hac Halil’in nükud vakfı mütevellisi Mustafa Çelebi b. İbrahim’in vefat eden eski mütevelli Mehmed Çelebi b. el-Hac Halil’deki vakfın alacağını terekesinden alması</b><br><br>Mahmiye-i İstanbul’da Çerağî Hamza mahallesinde sâkin ve merhûm Abdurrahman Efendi b. el-Hâc Halil nâm sâhibü’l-hayrın eczâ-i şerîfe tilâveti için vakf eylediği nukūd[a] hâlâ mütevellî olan Mustafa Çelebi b. İbrahim meclis-i şer‘-i şerîf-i enverde vakf-ı mezbûra mütevellî iken fevt olan Mehmed Çelebi b. el-Hâc Halil b. İvaz’ın evlâd-ı sıgārı İbrahim ve Fâtıma ve Âişe ve Ümmühânî’nin vâlideleri ve tesviye-i umûrlarına kıbel-i şer‘den mansûbe vasîleri olmağla tereke-i müteveffâ-yı mezbûra vâzı‘atü’l-yed olan Gülbuy bt. Abdullah nâm hatun mahzarında bi’t-tevliyet ikrâr-ı tâm ve takrîr-i kelâm edüp müteveffâ-yı mezbûr Mehmed Çelebi hâl-i hayâtında vakf-ı mezbûra mütevellî iken mâl-ı vakf-ı mezbûrdan yirmi bir bin altı yüz akçe kendi mesârifine sarfla istihlâk edip hatta ber-vech-i muharrer mâl-ı vakf-ı mezbûrdan ol mikdâr akçeyi kendi mesârifine sarfla istihlâk edip vakf-ı mezbûra zimmetinde edâsı lâzıme-i deyni idiğini alâ re’si’l-işhâd ikrâr u i‘tirâf dahi eyledikden sonra meblağ-ı mezbûru kable’l-edâ zimmetinde iken mezbûr Mehmed Çelebi fevt olmağla meblağ-ı mezbûru terekesinden merkūme Gülbuy’dan huzûr-ı hâkimde da‘vâ ve müdde‘âmı şuhûd-ı udûlla muvâcehesinde şer‘an isbât edip meblağ-ı mezbûru tereke-i müteveffâ-yı mezbûrdan vakf-ı merkūm için bana edâya mezbûre Gülbuy’a yedimde olan işbu hüccet-i şer‘iyye nâtık olduğu üzere şer‘an tenbîh olunmuşdu. El-hâletü hâzihî meblağ-ı merkūm yirmi bir bin altı yüz akçeyi mezbûre Gülbuy tereke-i müteveffâ-yı mezbûrdan vakıf için bana edâ ve teslîm ben dahi yedinden bi’t-tevliye ahz u kabz ve tesellüm eyledim, min ba‘d meblağ-ı mezbûrdan bir akçe ve bir habbe bâkī kalmadı dedikde gıbbe’t-tasdîki’ş-şer‘î mâ-hüve’l-vâkı‘ bi’t-taleb ketb olundu.<br><br>Fi’l-yevmi’t-tâsi‘ aşer min-Zilhicceti’ş-şerîfe li-sene tis‘a ve tis‘în ve elf.<br><br>Şuhûdü’l-hâl: Mehmed Çavuş b. ( ), İbrahim Çelebi b. Ahmed, Ali b. Bâli, Receb b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=28034"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28036"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b058"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o396"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>