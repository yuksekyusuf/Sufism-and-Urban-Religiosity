﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 287<br>Hüküm no: 232<br>Orijinal metin no: [143-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Ağa’nın vefatıyla çocuğuna kalan gedik âletlerinin satılmasına izin verilmesi</b><br><br>Mahmiye-i İstanbul’da Mahmudpaşa Mahallesinde sâkin iken bundan akdem vefât eden Ali Ağa b. Mehmed’in sulbî sagīr oğlu Ahmed Cemal Efendi’nin vâlidesi ve tesviye-i umûruna bâ-hüccet-i şer‘iye vasîyy-i mansûbesi zâtı arzuhâlî-i fetvâpenâhî mu‘âvinlerinden mekremetlü Mehmed Hamdi Efendi b. Mehmed Ali b. Ömer ve kısmet-i askeriye muhzırlarından Mehmed Şevket Efendi b. Ferhad b. Abdullah nâm kimesneler ta‘rîfleriyle mu‘arrefe olan işbu bâ‘isetü’l-kitâb Fâtımatü’z-zehra Hanım bt. Ali bi’l-vesâye takrîr-i kelâm edüp Haremeyn-i muhteremeyn Hazînesi’nden mazbût evkāfdan Ayasofya-i kebîr Câmi‘-i şerîfi Vakfı müsakkafâtından cibâyet-i müşâhere-i Galata hırfet-i attârân Mahmud Paşa caddesinde yüz altmış iki numara ile murakkam ayda yirmi beş akçe ücretli bir bâb attâr dükkânı ve derûnunda mevcûde Hazîne-i Haremeyn-i muhteremeyn Evkāfı müstegallâtından beyne’l-esnâf attâr gediği ta‘bîr olunur yevmî iki akçe icâre-i müeccelelü âlât-ı lâzıme-i ma‘lûme ve yine vakf-ı müşârün-ileyhmüstegallâtından yine dükkân-ı mezkûr derûnunda mevcûde beyne’l-esnâf tekneci gediği ta‘bîr olunur yevmî otuz akçe icâre-i müeccelelü diğer âlât-ı lâzıme-i ma‘lûmeden her biri müstakıllen müteveffâ-yı mezbûrun hayatında bâ-temessük-i mütevellî ve nizâm bi’l-icâreteyn taht-ı tasarrufunda olup ba‘de vefâtihî sagīr-i mezbûr ile sulbî kebîr oğlu Mehmed Efendi ve sulbiye kebîre kerîmesi Emine Gülfam Hanım hasbe’l-âde islâsen intikāl edüp lâkin dükkân-ı mezkûr müşrif-i harâb olarak hâsılı harcına vefâ etmeyip dekâkin-i mezkûrînin âlâtları dahi mürûr-ı eyyâm ile telef ve zâyi‘ olacağı zâhir ve bedîdâr olup ol-vechile bekāları sagīr-i mezbûr hakkında muzır ve gayr-ı müfîd olduğundan mâ‘adâ sagīr-i mezbûrun nafaka ve kisveye dahi eşedd-i ihtiyâcı olmağla sagīr-i mezbûrun dükkân-ı âlât-ı gedikeyn-i mezkûreynde olan sülüs hısas-ı şâyi‘a-i mezkûreleri bedel-i misilleri ve mütevellîleri re’yleriyle âhara ferâğa ve bedeli ahz ü kabz birle i‘mâl ve istirbâh olunup hâsıl olan nemâsıyla infâk ve iksâ olunmak sagīr-i mezbûr hakkında [144] her vechile enfa‘ ve evlâ olduğuna binâen işbu yedimde olup hâlâ kassâm-ı askerî fazîletlü Mehmed Emin Efendi ile Birinci Dâire-i Belediye taraflarından i‘tâ olunan memhûr bir kıt‘a tahmîn-i bedel pusulası mantûkunca sagīr-i mezbûrun dükkân ve âlât-ı gedikeyn-i mezkûreynde olan sülüs hısas-ı şâyi‘a-i mezkûreleri bundan akdem lede’l-müzâyede ve ba‘de’l-keşf el-yevm bedel-i misilleri idiği bi’l-ihbâr zâhir olan lira-yı Osmânî yüz guruş hesâbıyla on yedi bin dört yüz on sekiz guruş mukābelesinde bâ-re’y-i mütevellî âhara ferâğa izin taleb şüd.<br><br>Fî 25 Şa‘bân sene [1]301<br><br>Şühûdü’l-hâl: Muhzır Mehmed Ağa b. Mustafa, Ömer Ağa b. Abdulkadir ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12149"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12151"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b287"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o298"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>