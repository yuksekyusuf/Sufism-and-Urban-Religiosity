﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 154<br>Hüküm no: 90<br>Orijinal metin no: [14b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasref v. Kirkor’un eşya bedelinden Mardros v. Kirakos’tan alacağı olduğu</b><br><br>Acem tüccârından Culhalı tâifesinden olup mahmiye-i İstanbul’da Vâlide Sultân Hanı’nda sâkin olan hâmilü hâze’l-kitâb Hasref v. Kirkor nâm Ermeni meclis-i şer‘-i hatîr-i lâzimü’t-tevkīrde mahmiye-i mezbûrede Kâtib Kasım mahallesi sükkânından Mardros v. Kirakos nâm Ermeni mahzarında üzerine takrîr-i da‘vâ edip mezbûr Mardros zimmetinde yedimden iştirâ ve kabz ettiği ma‘lûmü’l-cins ve’n-nev‘ Acem metâ‘ı semeninden ba‘de külli’l-hesâb yüz yetmiş beş riyâlî guruş ile üç rub‘ riyâlî guruş hakkım vardır suâl olunup meblağ-ı mezbûrun merkūm Mardros’dan alıverilmesin taleb ederim dedikde gıbbe’s-suâl merkūm Mardros cevâbında fi’l-hakīka müdde‘î-i merkūm Hasref’e yedinden ve mülkünden iştirâ ve kabz ettiğim ma‘lûmü’l-cins ve’n-nev‘ Acem metâ‘ı semeninden yüz yetmiş beş riyâlî guruş ile üç rub‘ riyâlî guruş vâcibü’l-edâ ve lâzimü’l-kazâ deynim vardır deyu müdde‘î-i merkūm Hasref’e vech-i meşrûh üzere yüz yetmiş beş riyâlî guruş ile üç rub‘ riyâlî guruş deyni olduğuna tav‘an ikrâr ve i‘tirâf edice merkūm Madros’un i‘tirâfı mûcebince meblağ-ı mezbûru merkūm Hasref’e edâ ile merkūm Mardros muvâcehesinde üzerine ilzâm-ı sahîh-i şer‘î kılınıp mâ-hüve’l-vâki‘ bi’t-taleb ketb olunup men lehü’t-taleb yedine def‘ olundu.<br><br>Fi’l-yevmi’l-hâdî ve’l-ışrîn min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Salih Efendi b. Salih el-kādî, Mehmed Emin b. Veli Efendi el-kādî, İsmail Çelebi b. Yunus, Mehmed Çelebi b. Haydar, Hacı Ca‘fer b. Abdullah, İsa Bey b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=40368"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40370"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b154"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o898"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>