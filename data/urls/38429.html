﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 91<br>Hüküm no: 49<br>Orijinal metin no: [22a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı İbrahim Asri ve kardeşi Veliyüddin’in berber gediğini Mikail v. Agaham’a satmaları</b><br><br>Mahmiye-i İstanbul’da Tavşantaşı kurbünde Sarrâc İshak mahallesinde sâkinler el-Hâc İbrahim Efendi ve karındaşı Veliyüddin ibney el-Hâc Habib meclis-i şer‘-i şerîf-i enverde işbu hâmilü’r-rakīm Mikâil v. Agaham zimmî muvâcehesinde her biri ikrâr-ı tam ve takrîr-i kelâm edip merkūm el-Hâc İbrahim Efendi mahmiye-i mezbûrede Vezir Han’ı kurbünde tütüncü ve berber gedikleri beynlerinde kâin Başmuhâsebe kaleminde Osman ismine mukayyed şehriye üçer guruş icâreli bir bâb berber dükkânı ve derûnunda mevcûde beyne’l-esnâf gedik ta‘bîr olunur on ustura ve bir kazgan ve iki leğen ve bir tas ve bir tepsi ve bir kayış ve bir ayna ve bir mikrâs ve sâir âlât-ı lâzıme-i ma‘lûmenin nısfları benim ve nısf-ı âharları karındaşım merkūm Veliyüddin’in yedimizde iştirâken ve şâyi‘an emvâlimiz olmağla biz âlât-ı lâzıme-i muharrere-i mezkûreyi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile mersûm Mikâil zimmîye iki bin sekiz yüz elli guruşa bey‘ ü temlik ve teslîm <<eylediğimde ol dahi>> eylediğimizde ol dahi ber-vech-i muharrer iştirâ ve temellük ve tesellüm ve kabz ü kabûl eyledikden sonra semeni olan meblağ-ı mezbûr iki bin sekiz yüz elli guruşu müşteri-yi mersûm bize def‘ ü teslîm biz dahi yedinden tamamen ahz ü kabz ve beynimizde iktisâm eyledik fîmâ-ba‘d âlât-ı lâzıme-i muharrere-i mezkûre mersûm Mikâil zimmînin emvâl-i müşterâsı ve hakk-ı sırfı olup bizim aslâ ve kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika âmme-i da‘vâdan her birimiz âharın zimmetini ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe’[t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 9 S sene [1]242<br><br>Şühûdü’l-hâl: Kethudâ İbrahim Ağa, Şeyh el-Hâc Mustafa Efendi, Du‘âcı İsmail Efendi, Yiğitbaşı es-Seyyid Nurullah Ağa, Çavuş Mustafa Efendi, Muhzır Ali Çelebi</p>          <br><a title="Önceki sayfa" style="text-decoration:none" href="./ayrmetin.php?idno=38428"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38430"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b091"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o547"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>