﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 434<br>Hüküm no: 432<br>Orijinal metin no: [62b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Ahmed Çelebi’nin muhalaa yoluyla kocası Mahmud Beşe b. Ali’den boşandığı</b><br><br>Husûs-ı âti’l-beyânın mahallinde tahrîri iltimâs olunmağın savb-ı şer‘den Mevlânâ Ramazan Efendi b. el-Hâc İbrahim irsâl olunup ol dahi mahmiye-i İstanbul’da Uzun Çarşı başında Yavaşça Şahin mahallesinde sâkin Mahmud Beşe b. Ali nâm râcilin menziline varıp zeyl-i kitâbda mastûru’l-esâmi olan Müslimîn huzûrunda akd-i meclis-i şer‘-i şerîf etdikde meclis-i ma‘kūd-ı mezbûrda merkūm Mahmud Beşe’nin zevcesi Âişe bt. Ahmed Çelebi nâm hâtun zevci merkūm Mahmud Beşe mahzarında tâyi‘aten ikrâr ve takrîr-i kelâm edip zevcim mezbûr Mahmud Beşe ile hüsn-i zindegânemiz olmamağla mezbûrun zimmetinde mütekarrir olan on iki bin fıddî râyic [fi’l]-vakt akçe mehr-i müeccelim ve nafaka-i iddet-i ma‘lûmem ve meûnet-i süknâm üzerine muhâla‘a-i sahîha-i şer‘iyye ile muhâla‘a eylediğimde ol dahi hul‘-ı mezbûru kabûl ve herbirimiz âharın zimmetini zevciyyete ve sâir hususa müte‘allika âmme-i de‘âvî ve eymân [ve] muhâsamâtdan ibrâ ve ıskāt eyledik min ba‘d herbirimizin âhar üzerine da‘vâ ve husûmet ve alâka ve medhalimiz yokdur ba‘de’l-yevm asâleten veyâ vekâleten herbirimizden da‘vâ dahi sudûr ederse inde’l-hükkâmi’l-kiram mesmû‘a ve makbûle olunmasın dedikde mezbûr Mahmud Beşe mezbûre Âişe’yi kelimât-ı meşrûhasında vicâhen ve şifâhen tasdîk ve tahkīk ettiğini mevlânâ-yı mezbûr mahallinde tahrîr ba‘de huddâm-ı mahkeme-i şerîfeden olup ma‘an irsâl olunan Osman b. Sevindik ile meclis-i şer‘a gelip alâ vukū‘ihî inhâ ve takrîr etmeğin mâ-hüve’l-vâki‘ bi’t-taleb ketb olundu.<br><br>Fi’l-yevmi’l-ışrîn min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Es-seyyid Mustafa Efendi b. es-Seyyid Ahmed, Mehmed Ağa b. Ya‘kub kâtib-i Saray-ı atîk, Ali Beşe b. Osman mumcu, Ahmed Beşe b. Mansur, Ahmed Çelebi b. Abdülkadir, Ali Beşe b. Abdullah, Ahmed Çelebi b. Mehmed, İsmail Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=40710"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40712"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b434"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o850"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>