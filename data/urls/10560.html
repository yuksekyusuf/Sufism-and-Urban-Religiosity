﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 89<br>Hüküm no: 17<br>Orijinal metin no: [3a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin mahallesinden Foti ve Sofiye’nin mülkleri olan arsalarını kiraya vermeleri</b><br><br>Îcâr-ı arsa<br><br>Mahmiye-i İslâmbol’da Samatya Kapısı dâhilinde el-Hâc Hüseyin mahallesinde mütemekkine olup şahısları ta‘rîf-i şer‘î ile mu‘arrefe olan Foti ve Sofiye bintey Petro nâm kız karındaşlar meclis-i şer‘-i hatîr-i lâzımü’t-tevkīrde Şerbetçi tâifesinden işbu ashâbü’r-rakīm Pandazi v. Petro ve Anaştaş v. Anaştaş nâm zimmîler kendi nefislerinden asîl ve Praşkova v. Arziya ve Hürmüz v. Anaştaş nâm zimmîler taraflarından husûs-ı âti’l-beyânı tasdîka vekîlleri olduğu nehc-i şer‘î ve tarîk-i mer‘î üzere sâbit olan mesfûr Anaştaş zimmî muvâcehelerinde herbiri ikrâr ve takrîr-i kelâm edip yedimizde mülkümüz olan mahalle-i mezbûrede vâki‘ bir tarafdan Kürkçü Ezmerağda Nasrâniyenin muhterik menzil arsası ve bir tarafdan şerbethâne ve bir tarafdan kal‘a duvarı ve bir tarafdan tarîk-i âm ile mahdûd ve kiremid pûşîdeli bir bâb bârgir âhûru arsasını târih-i vesîkadan beher sene seksener guruş ücret tesmiyesiyle mesfûrân Pandazi ve Anaştaş zimmîler ile müvekkilân-ı mesfûrân Praşkova ve Hürmüz zimmîler[e] ale’l-iştirâki’s-seviyy îcâr ve teslîm eylediğimizde onlar dahi ber-vech-i muharrer istîcâr ve tesellüm ve kabûl edip lâkin âhûr-ı mezkûrun ebniyesi tekmîl olmayıp nâkıs olmağla mesfûrân Pandazi ve Anaştaş zimmîler ile müvekkilân-ı mesfûrân Praşkova ve Hürmüz zimmîler âhûr-ı mezkûrun ebniyesini tekmîl etmek üzere mâllarından üç yüz guruş dahi sarf edip eğer ba‘de zamânin biz fesh-i akd-i icâre edip mesfûrân Pandazi ve Anaştaş zimmîler ile müvekkilân-ı mesfûrân Praşkova ve Hürmüz zimmîleri âhûr-ı mezkûrdan ihrâc eder isek meblağ-ı masrûf-ı mezkûr üç yüz guruşu kendülere tamamen edâya ve yine ke’l-evvel ahur olmak üzere terk ve ibkāya ta‘ahhüd eyledik eylediklerini mesfûrân Pandazi ve Anaştaş zimmîler asâleten ve vekâleten tasdîk ve tahkīk etmeleriyle vâki‘ü’l-hâl hıfzen li’l-makāl bi’t-taleb ketb olundu.<br><br>Fî 25 min-Şa‘bâni’l-mu‘azzam sene 1196<br><br>Şühûdü’l-hâl: Molla Ali b. Halil, Hacı Hasan b. Osman, İsmail Çavuş, Mustafa Ağa b. ( ) Kolancı, Berber Süleyman b. ( ), Salih b. Halil, Haffâf Hürmüz, Kuyumcu Yorgo, Kürkçü Fotaki, Nikola, Yorgo Bağçevân, Kürkçü Dimitri, diğer Dimitri Kürkçü, Terzi Praşkova, Tofilo Şerbetçi ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10559"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10561"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b089"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o694"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>