﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 273<br>Hüküm no: 222<br>Orijinal metin no: [55b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Beşe’nin, vârisi olduğu Hüseyin b. Mehmed’in terekesini aldığı</b><br><br>Vilâyet-i Rumeli’nde Avlonya kazâsına tâbi‘ Rok karyesi ahâlîsinden olup Havâss-ı Refîʻa kazâsına tâbi‘ Makrihora karyesinde Sadullah Efendi Bağçesi’nde mütemekkin Bağçevân Milo v. Körki nâm zimmînin bağçevânlık hizmetinde olup bundan akdem vefât eden Hüseyin b. Mehmed’in li-ebeveyn ammisi ve hasren vârisi olduğunu karye-i mezbûrede beytülmâl kabzına meʼmûr olan işbu hâzır bi’l-meclis fahrü’l-akrân Resul Bey b. İbrahim nâm kimesne mahzarında şuhûd-ı udûlden Mollâ Mustafa b. Mustafa ve Hüseyin b. Ahmed nâm kimesneler şehâdetleriyle vech-i şer‘î üzere isbât eden Ba[y]rakdâr? Ali Beşe b. Hüseyin meclis-i şer‘-i şerîf-i enverde işbu râfiʻü’s-sifr [56a] mesfûr Milo nâm zimmî muvâcehesinde bi’l-verâse ikrâr-ı tâm ve takrîr-i kelâm edip mûrisim müteveffâ-i mezbûrun terekesinden yirmi dört guruş mesfûr Milo zimmî zimmetinde olmağla mezbûrdan altı guruşu müteveffâ-i mezbûrun techîz ve tekfînine harc u sarf edip bâkī on sekiz guruş kalmağla meblağ-ı bâkī-i mezbûru mesfûr Milo zimmî bana def‘ ve teslîm, ben dahi ber-vech-i muharrer meblağ-ı bâkī-i mezbûru yedinden bi’l-verâse ahz u kabz eyledim ve kezâlik mûrisim müteveffâ-i mezbûrun terekesinden bir tek tüfenk ve bir köhne kebe emîn-i merkūm Resul Bey beytülmâl olmak zuʻmuyla vaz‘-ı yed etmekle sâlifü’z-zikr tüfenk ile kebeyi dahi ahz u kabz edip baʻde’l-yevm mûrisim müteveffâ-i mezbûrun terekesine müte‘allika âmme-i mîrâs da‘vâsından mesfûr Milo zimmî ile işbu hâzır bi’l-meclis Hıristo v. Yani ve gāib ani’l-meclis Tanaş v. Hıristan nâm zimmîlerin zimmetlerini bi’l-verâse ibrâ ve ıskāt edip vechen mine’l-vücûh ve sebeben mine’l-esbâb husûs-ı mezbûr[a müte‘allika] katʻâ da‘vâ ve nizâ‘ım yokdur dedikde gıbbe’t-tasdîki’ş-şerʻî mâ-vaka‘a bi’t-taleb ketb olundu.<br><br>Fi’l-yevmi’r-râbiʻ aşer min-Saferi’l-hayr li-sene tisʻa ve hamsîn ve mi’e ve elf.<br><br>Şuhûdü’l-hâl: Ahmed Efendi b. Mustafa, Ahmed Ağa [b.] Hamdi Mehmed, es-Seyyid Mehmed [b.] es-Seyyid Mustafa, es-Seyyid Ahmed [b.] es-Seyyid Mehmed, Halil Efendi b. Ahmed Efendi el-Mukayyid.</p>          <br><a title="Önceki sayfa" style="text-decoration:none" href="./ayrmetin.php?idno=16835"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16837"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b273"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o440"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>