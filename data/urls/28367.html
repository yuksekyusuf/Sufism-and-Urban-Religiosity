﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 274<br>Hüküm no: 342<br>Orijinal metin no: [72a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice Hatun’un Arhos’da bulunan emlakini Ali Çelebi b. Hüseyin’e sattığı</b><br><br>Mahmiye-i İstanbul’da Cebecibaşı mahallesinde sâkin umdetü’l-müderrisîni’l-kirâm Abdurrahman Efendi er-Rodosî asâleten hemşîresi umdetü’l-muhadderât Hadice Hâtun tarafından husûs-ı âti’l-beyâna vekîl olup zâtı mûmâ-ileyhâyı ma‘rifet-i şer‘iyye ile ârifân olan Mustafa Çelebi b. Mehmed ve diğer Mustafa Çelebi b. Şaban şehâdetleriyle şer‘an vekâleti sâbite olan el-Hâc İbrahim Efendi b. Hüseyin vekâleten meclis-i şer‘-i şerîf-i enverde yine medîne-i Rodos ahâlîsinin işbu bâ‘isü’l-kitâb Ali Çelebi b. Hüseyin mahzarında her biri ikrâr ve takrîr-i kelâm edip merhûm mûmâ-ileyh Mukim Efendi’nin ile’l-vefât silk-i mülkünde münselik olup ba‘de vefâtihî mûmâ-ileyh Abdurrahman Efendi ve merkūme Hadice Hâtun’a bi’l-irsi’ş-şer‘î isâbet ve intikāl edip medîne-i mezkûre kal‘asının kızıl kapısı hâricinde vâki‘ bir tarafı ba‘zan Abdulbâki Çelebi b. Mehmed Efendi bahçesi ve ba‘zan el-Hâc Mehmed bahçesi ve bir tarafı tarîk-i âm ve iki tarafı mekābir-i müslimîn arsası ile mahdûd bir mikdâr yeri bağ ve bir mikdâr yeri harâbe dört dib turunç ve dut? eşcârı ve fevkānî menzil ve harâbe dolap kuyusu ve harâbe havuzu müştemil takrîben yirmi dönümden mütecâviz bir kıt‘a mülk bahçemi ve cemî‘ tevâbi‘ ve levâhıkı ve kâffe-i hukūk ve merâfıkı ile mezbûr Ali Çelebi’ye müvekkil-i mezbûre hissesi iki yüz guruşa ve mûmâ-ileyhe üç yüz guruş ile meclis-i bey‘de muzî‘a adedi mechûlü’l-kadre bir kabz-ı fülûsa bana bey‘ ve teslîm ben dahi iştirâ ve kabûl ve temellük ve tesellüm eyledikden sonra kabz-ı semen-i mezkûr eylediler ba‘de’l-yevm mârrü’z-zikr bahçe merkūm Ali Çelebi’nin mülk-i müşterâsıdır keyfe mâ yeşâ’ mutasarrıf olsun dediklerinde gıbbe’t-tasdîki’l-mu‘teber mâ-hüve’l-vâkı‘ bi’t-taleb ketb olundu.<br><br>Fi’l-yevmi’s-sânî aşer min şehri Rebî‘ülevvel li-sene mi’e ve elf.<br><br>Şuhûdü’l-hâl: Sadık Efendi el-kādî, Ebûbekir Efendi el-müderris, Ataullah Efendi el-kādî, Ali Efendi el-kādî, Ali Efendi el-müderris, İbrahim el-müderris, İbrahim b. Mustafa, Mustafa Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=28366"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28368"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b274"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o328"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>