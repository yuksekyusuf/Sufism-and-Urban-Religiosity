﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 337<br>Hüküm no: 275<br>Orijinal metin no: [72a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Musul canibinde vefât eden el-Hâc Ahmed’in vârislerinin hisselerini vasi el-Hâc Ali Ağa’dan aldıkları</b><br><br>Fi’l-asl Vilâyet-i Rumeli’nde Filibe kazâsı ahâlîsinden olup mirâhûr-ı sânî iftihârü’l-emâcid ve’l-ekârim sa‘âdetlü el-Hâc Salih Ağa hazretlerinin vekîl-i harclık hizmetiyle şeref-yâb iken bundan akdem vilâyet-i Anadolu’da Musul cânibinde vefât eden el-Hâc Ahmed b. İbrahim’in verâseti zevce-i menkûha-i metrûkesi Hanife Hatun bt. Abdullah ile li-ebeveyn er karındaşı Mustafa Ağa’ya münhasıra olduğu şer‘an zâhir ve müteʻayyen oldukdan sonra zâtı ta‘rîf-i şer‘î ile mu‘arrefe olan mezbûre Hanife Hatun ile merkūm Mustafa Ağa medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de meclis-i şer‘-i şerîf-i enverde müteveffâ-i mezbûrdan isâbet eden hisse-i irsiyyelerini ahz u kabz zabt u hıfz ve kendülere îsâle kıbel-i şer‘den vasîleri olan hazînedâr işbu râfiʻü’l-kitâb fahrü’l-akrân el-Hâc Ali Ağa b. el-Hâc Mehmed mahzarında herbiri bi’l-verâse ikrâr ve takrîr-i kelâm edip mûrisimiz müteveffâ-i mezbûrdan ba‘de ihrâci’l-mesârif ve’d-düyûn ber-mûceb-i defter-i kassâm yirmi dört bin dokuz yüz altmış akçeyi terekeden olmak üzere vasiyy-i merkūm el-Hâc Ali Ağa bize def‘ ve teslîm biz dahi meblağ-ı mezbûru bi’l-verâse bi-kadri’l-hısas yedinden bi’t-tamam ahz u kabz eyledik, meblağ-ı mezbûrdan vasiyy-i merkūm el-Hâc Ali Ağa yedinde ve zimmetinde bir akçe ve bir habbe bâkī kalmayıp baʻde’l-yevm mûrisimiz müteveffâ-i mezbûrun hâric ez-defter ve dâhil-i defter kalîl ü kesîr terekesine müte‘allika âmme-i mîrâs da‘vâsından vasiyy-i merkūm el-Hâc Ali Ağa’nın zimmetini herbirimiz bi’l-verâse ve ıskāt eyledik, vechen mine’l-vücûh ve sebeben mine’l-esbâb husûs-ı mîrâsa müte‘allika katʻâ da‘vâ ve nizâ‘ımız yokdur dediklerinde gıbbe’t-tasdîki’ş-şerʻî mâ-vaka‘a bi’t-taleb ketb olundu.<br><br>Fi’l-yevmi’l-ışrîn min-Rebîʻülâhir li-sene tisʻa ve hamsîn ve mi’e ve elf, 1159.<br><br>[Şuhûdü’l-hâl]: Halil Ağa [b.] Mustafa, el-Hâc Ebûbekir [b.] Mehmed, es-Seyyid Mehmed [b.] es-Seyyid Mustafa, es-Seyyid Ahmed [b.] es-Seyyid Mehmed, Hüseyin [b.] Mehmed, Ahmed Ağa [b.] Hamdi Mehmed ve Halil b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=16888"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16890"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b337"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o424"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>