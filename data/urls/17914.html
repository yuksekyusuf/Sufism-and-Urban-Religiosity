﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 595<br>Hüküm no: 961<br>Orijinal metin no: [109b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer Ağa’nın tasarrufunda olup yanlışlıkla kirâcısı tarafından Mehmed Beşe’ye satılan vakıf menzilin sahibine iâdesi</b><br><br>Maʻrûz;<br><br>Medîne-i Eyüb’de Baba Haydar Mahallesi sâkinlerinden işbu bâʻisü’l-iʻlâm Ömer Ağa nâm kimesne ihzâr-ı şerʻ etdirdiği Mehmed Beşe nâm kimesne mahzarında Zeliha nâm sâhibetü’l-hayrın kürsî-i vakfı musakkafâtından Medîne-i mezbûrede Aşcıbaşı Mahallesiʼnde vâkiʻ etrâf-ı erbaʻadan Müezzin İbrahim ve Hüseyin Kethüdâ ve Turşucu Mehmed ve tarîk-i âm ile mahdûd maʻlûmü’l-müştemilât menzil işbu mütevellî temessükü mantûkunca bi’l-icâreteyn tasarrufumda olup mezbûr Mehmed Beşe müşâhereten müsteciri olup alâkası yoğiken mutasarrıf olduğum menzil-i vakf-ı mezbûru üç yüz guruş bedel mukābelesinde fuzûlî ve bilâ-izn-i mütevellî işbu hâzır bi’l-meclis diğer Mehmed Beşe’ye ferâgat ve bedelden on guruş peşin ahz ol dahi havza-i tasarrufuna dâhil olmak zuʻmuyla menzil-i mezbûrda üç ay sâkin olmağla ihrâcını daʻvâ etdikde mezbûrândan her biri hakīkat-i hâl vech-i mübîn üzere olduğunu ikrâr ve iʻtirâflarına binâʼen menzilde sâkin olan Mehmed Beşe menzil-i mezbûru tahliye ve teslîm etmek üzere ve makbûzu olan reddî iktizâ eden on guruşu kabz eden Mehmed Beşe red ve teslîm etmek üzere her birine baʻde’t-tenbîh ve’t-tescîl bi’l-iltimâs huzûr-ı âlîlerine iʻlâm olundu. Fermân men-lehü’l-emrindir.<br><br>Fi’l-yevmi’r-râbiʻ ve’l-ışrîn min-Cemâziyelevvel li-sene isneyn ve sittin ve miʼe ve elf. 1162</p>          <br><a title="Önceki sayfa" style="text-decoration:none" href="./ayrmetin.php?idno=17913"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17915"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b595"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o662"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>