﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 244<br>Hüküm no: 188<br>Orijinal metin no: [121-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Uncu Agasi’ye ait olan değirmen dükkân ve han hisselerini emaneten elinde bulunduran Karnik’in vekâleti sebebiyle Artin’e teslim etmesi</b><br><br>Fî 8 Receb sene [1]301 târihiyle kayd olan hüccet<br><br>Esad, isbât-ı vekâlet: 1 kıt‘a<br><br>Numara: 431, 40 guruş<br><br>Dersim vilâyeti dâhilinde Çemişgezek kazâsı kurâsından Mamusa karyesinde mütemekkin teba‘a-i Devlet-i aliyyenin Ermeni milletinden Uncu Agasi v. Karabet v. Atam tarafından ber-vech-i âtî vekâlet iddi‘â eden İstanbul’da Yeşil Direk Değirmeni’nde mukīm teba‘a ve millet-i merkūmeden işbu bâ‘isü’r-rakīm Markusyan Artin Ağa v. Harar zikri âtî değirmen ve dekâkin ve hân hisselerine bi’l-emâne vaz‘-ı yedi mütehakkık olan teba‘a ve millet-i merkūmeden Karnik v. Togofil muvâcehesinde üzerine da‘vâ ve takrîr-i kelâm edüp Nezâret-i Evkāf-ı hümâyûna mülhak evkāfdan merhûm Hasan Kethudâ Vakfı’na şehriye otuz akçe ve merhûm el-Hâc A‘mâ Vakfı’na şehriye kırk sekiz akçe ve mezkûr el-Hâc A‘mâ Mescid-i şerîfinde imâm olanlara galle ve tevliyeti meşrûta merhûm el-Hâc Kemaleddin Vakfı’na şehriye otuz akçe ve Ayasofya-i kebîr Câmi‘-i şerîfi Vakfı’na şehriye sekiz buçuk akçe icâre-i müeccelelü evkāf-ı mezkûre müsakkafâtından Galata’da Bâbıcisr? dâhilinde sâlifü’z-zikr el-Hâc A‘mâ mahallesinde kâin ma‘lûmü’l-hudûd ve’l-müştemilât bir bâb un değirmeninin evkāf-ı mezkûreden Hasan Kethudâ ve el-Hâc A‘mâ ve Kemaleddin vakıflarından olan mu‘ayyen mahallerinin sülüs ve mezkûr Ayasofya-i kebîr Câmi‘-i şerîfi Vakfı’ndan olan mu‘ayyen mahâllinin sülüs an-sülüs hisseleri ve Hazîne-i Evkāf-ı hümâyûndan mazbût evkāfdan merhûm Kasım Paşa Vakfı müsakkafâtından Galata’ya muzâfe kasaba-i Kasım Paşa’da Câmi‘-i kebîr mahallesinde Hamam-ı atik caddesinde vâki‘ ma‘lûmü’l-hudûd ve’l-müştemilât dört kıt‘a temessüklü şehriye cem‘an iki yüz yirmi altı akçe icâre-i müeccelelü mukaddemâ bir bâb doğramacı dükkânı ve bir bâb değirmen ve el-yevm tahtında kırk beş ve kırk dokuz ve dokuz ve on ve on iki numaralı beş bâb dükkânı müştemil yedi numara ile murakkam bir bâb hanın üç rub‘ hissesi gāib-i merkūm Agasi’nin bâ-temessükât-ı mütevellî bi’l-icâreteyn taht-ı tasarrufunda ve merkūm Karnik hisse-i mezkûrlara gāib-i merkūmun yedinden nez‘ ü kabza ve ba‘de’l-kabz bedel-i misilleri ve mütevellîleri re’yleriyle âhara ferâğa ve bedellerini ahz ü kabza ve makbûzumu kendüye irsâl ve îsâle ve husûs-ı mezkûr mütevakkıf olduğu umûrun küllîsine yedimde olup sene-i sâbıkā Şa‘bâni’l-mu‘azzamı’nın on sekizinci ve on dokuzuncu günleri târihleriyle müverraha kazâ-i mezkûr nâibi es-Seyyid Abdüssamed Efendi’nin imzâ ve hâtemlerini hâviye olup mührü mutâbık ve me‘âlleri vekâlet-i mezkûreleri beyândan ibâret idiği cânib-i fetvâhâneden tahşiye ve temhîr olunan iki kıt‘a vekâlet hücceti nâtıka olduğu üzere târih-i mezkûrda nâib-i mûmâ-ileyh huzûrunda şühûd muvâcehelerinde tarafından beni gıyâbımda kabûlüme mevkūfe vekâlet-i mutlaka-i sahîha-i şer‘iye ile vekîl nasb ü ta‘yîn edüp haber-i vekâlet bana vâsıl oldukda ben dahi vekâlet-i mezkûreyi kabûl etmemle suâl olunup hısas-ı mezkûreden keff-i yed ve bana teslîme merkūm Karnik’e tenbîh olunmak bi’l-vekâle matlûbumdur dedikde gıbbe’s-suâl ol dahi cevâbında hısas-ı mezkûre gāib-i merkūmun bâ-temessükât-ı mütevellî bi’l-icâreteyn taht-ı tasarrufunda olup kendisi dahi bi’l-emâne vâzı‘ü’l-yed olduğunu ikrâr mâ‘adâ müdde‘î-i mekūmun ber-vech-i muharrer vekâlet müdde‘âsını inkâr edicek müdde‘î-i merkūmdan ber-vech-i muharrer vekâlet müdde‘âsına mutâbık beyyine taleb olundukda ahrâr-ı ricâl-i gayr-ı Müslimînden ve karye-i mezkûre ahâlisinden olup bu esnâda Der-aliyye’ye gelen her biri Galata’da Çeşme Meydanı’nda misâfiren sâkinler teba‘a-i Devlet-i aliyyenin Ermeni milletinden Ohannes v. Mangasar [122] v. Tersis ve Serkiz v. Manifos v. Nifos nâm kimesneler li-ecli’ş-şehâde meclis-i şer‘de hâzırân olup isre’l-istişhâd her biri müttefikü’l-lafz ve’l-ma‘nâ alâ-tıbku’l-müdde‘î bi’l-muvâcehe mufassalan edâ-yı şehâdet-i şer‘iye etdiklerinde şâhidân-ı merkūmân Galata dâhilinde el-Hâc A‘mâ mahallesi imâmı el-Hâc Hafız Eşref Efendi b. Mehmed ve Muhtâr-ı evveli Münir Bey b. Mustafa ve Muhtâr-ı sânî Ahmed Ağa b. Abdullah’dan evvelâ bâ-varaka-i mestûre sırran lede’t-tezkiye makbûlü’ş-şehâde olduklarını mübeyyin mezkûrûn-ı mezbûrûn varaka-i mezkûre zîrini ba‘de’t-temhîr alenen ve dahi Kahveci Mehmed Ağa b. Ali ve her biri teba‘a-i merkūmeden ve Ermeni milletinden ve değirmenci esnâfından Kerob v. Kiragos ve Begos v. Tersis ve diğer Begos v. Matos’dan bi’l-muvâcehe tezkiye olundukda şehâdetleri makbûle olduğu ihbâr olunmağın mûcebince ba‘de’l-hükm hısas-ı mezkûreden keff-i yed ve müdde‘î-i vekîl-i merkūm Artin’e teslîme merkūm Karnik’e tenbîh olunmağın mâ-vaka‘a bi’t-taleb ketb olundu.<br><br>Fî 7 Rebî‘ülâhir sene 1301<br><br>Şühûdü’l-hâl: Muhzır Mehmed Ağa b. Mustafa, Muhzırbaşı Ömer Ağa b. Abdulkadir ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12105"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12107"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b244"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o309"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>