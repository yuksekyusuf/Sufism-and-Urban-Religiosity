﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 415<br>Hüküm no: 531<br>Orijinal metin no: [108a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Darüssaade Ağası Çukadarı Salih Ağa ile Türkmen Ağası Mehmed Ağa’nın birbirlerinin zimmetlerini ibra etmeleri</b><br><br>Bâ-mühr-i efendi,<br><br>Ma‘rûz,<br><br>Sâbıkā Dârüssa‘âde Ağası Çukadârları sâhib-i arzuhâl Salih Ağa b. Ali evvelen arz odasında ve sâniyen du‘âhânemizde ma‘kūd meclis-i şer‘-i münîrde sâbıkā Türkmân Ağası Mehmed Ağa b. Abdullah tarafından zikri âtî husûsda vekîl olduğu el-Hâc Osman b. İbrahim ve Ahmed Ağa b. Abdullah şehâdetleriyle sâbit olan el-Hâc Ahmed Ağa b. el-Hâc Osman ile terâfu‘larında müvekkil-i mezbûr Mehmed Ağa bin yüz altmış senesinde <<Cemâziyelâhiresi’nin on sekizinci günü>> Türkmen Ağası olmağla kendüden der-uhde ve iltizâm ve zabt etdiğim onar Şerefî parasının bedel-i iltizâmı olan altı bin guruşluk nakid ve eşyâyı tamâmen kendüye ba‘de’t-teslîm sene-i merkūme Cemâziyelâhiresi’nin on sekizinci günü Tunus yaylasında haymesinde ziyâde medfû‘um olan nakid bin guruş ile kendüye bey‘ ve teslîm eylediğim sekiz re’s at ve bir katar katır ve bir sîm kıbralı kesme ve iki raht ve iki reşme ve iki gaddâre ve iki topuz ve bir katar deve ve bir karsak paçası kontuş kürk ve bir hayme ve yirmi dâne vaşak ve beş aded kaplan postu bahâları olan beş bin beş yüz on guruş ki cem‘an altı binbeş yüz on guruşu müvekkil-i mezbûr Mehmed Ağa’dan hâlâ taleb ederim deyü da‘vâ ve vekîl-i mezbûr el-Hâc Ahmed Ağa bi’l-vekâle cevâbında müdde‘î-i mezbûr Salih Ağa zikr olunan nakid ve eşyâyı mârru’z-zikr onar Şerefî parasının hâsılı olmak üzere müvekkilim mezbûr Mehmed Ağa’ya vermişdir deyüp müvekkili mezbûr ile bey‘ u şirâ vukū‘unu ve müvekkilinin ziyâde nesne kabzını inkârından mâ‘adâ müdde‘î-i mezbûr Salih Ağa bin yüz altmış beş senesi Şevvâli’nin on beşinci günü Sedefciler derûnunda vâki‘ müvekkili mezbûrun menziline gelip husûs-ı mezkûru mezbûr Mehmed Ağa’dan da‘vâ, ol dahi mezbûr Salih Ağa’dan bin altı yüz elli guruş mutâlebe ve beynlerinde ba‘de’l-münâza‘a her biri âhardan ber-vech-i muharrer mutâlebe ve da‘vâsından meccânen fâriğler olup zikr olunan husûslara ve yevm-i mezkûra gelince ma‘lûmen ve mechûlen bi’l-cümle hukūk-ı sâireye müte‘allika âmme-i da‘vâ ve kâffe-i mutâlebâtdan herbiri âharın zimmetini ibrâ-i âm ile ibrâ ve iskāt edip ve her biri âharın ibrâsını kabûl etmiş idi deyü bi’l-vekâle ba‘de’d-def‘ ve’l-inkâr dâfi‘-i mezbûr el-Hâc Ahmed ber-vech-i muharrer def‘ini lede’t-tezkiye şehâdetleri makbûle olan Hüseyin Bey b. İsmail Paşa ve es-Seyyid Mehmed Emin Ağa b. Salih ve el-hâc Mustafa b. Hasan ve Abdülkerim Efendi b. Mustafa şehâdetleriyle muvâcehesinde vech-i şer‘î üzere isbât etmeğin mûcebiyle müdde‘î-i mezbûr Salih Ağa husûs-ı mezkûr için müvekkil-i mezbûr Mehmed Ağa’ya bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 11 Saferi’l-hayr sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42636"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42638"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b415"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o508"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>