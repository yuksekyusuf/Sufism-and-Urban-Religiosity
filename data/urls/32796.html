﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 387<br>Hüküm no: 370<br>Orijinal metin no: [76a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kuşadalı Hacı Mehmed Ağa vakfı tevliyetinin Ayşe Sıddıka Hatun bt. Mehmed’e tevcihi</b><br><br>Kuşadalı Hacı Mehmed Ağa’nın vakfiyesi nizâ‘ı<br><br>Ma‘rûz[-ı dâ‘î-i devlet-i aliyyeleridir ki]<br><br>Zîr-i nezâret-i dâ‘iyânemde olan evkāfdan zikri âtî vâkıfın evlâdından olduğunu iddi‘â eden mu‘arrefetü’z-zât Âişe Sıdıka Hatun bt. Mehmed Emin sâdır olan fermân-ı âlişâna imtisâlen taraf-ı dâ‘iyânemden me’zûnen mürsel kâtib Mehmed Azîz Efendi dâ‘îlerinin bi’l-ma‘iyye rü’yete memûr Haremeyn-i şerîfeyn müfettişi mevâlî-i izâmdan fazîletlü Hatîbzâde es-Seyyid Mehmed Derviş Efendi dâ‘îleriyle kasaba-i Beşiktaş’da Sâhilsaray-ı hazret-i şehriyârîde kâin âmin odasında sa‘âdetlü dârü’s-sa‘âdeti’ş-şerîfe ağası hazretleri huzûrlarında akd eyledikleri meclis-i şer‘-i münîrde nezâret-i dâ‘îlerinde olan evkāfdan ashâb-ı hayrâtdan merhûm Kuşadalı Hacı Mehmed Ağa Vakfı’nın ber-vech-i meşrûta hâlâ mütevellîsi evlâd-ı vâkıfdan es-Seyyid Ahmed Halim Ağa b. el-Hâc Mustafa mahzarında hâlâ Haremeyn-i muhteremeyn mütevellîsi Elmas Osman Ağa b. Osman tarafından vekîl-i müsecceli es-Seyyid Abdülvehhab Efendi b. es-Seyyid Abdülhalim hâzır olduğu hâlde merhûm-ı merkūm Kuşadalı Hacı Mehmed Ağa Vakfı’nın tevliyetini bir kıt‘a vakfiye-i ma‘mûlün-bihâsı nâtıka olduğu üzere evvelâ nefsine ba‘dehû aslah evlâdına ve aslah evlâd-ı evlâdına ve aslah evlâd-ı evlâd-ı evlâdına batnen ba‘de batnin ve eğer kendinin batn-ı evvelde aslah evlâdı bulunmaz ise batn-ı sânîde ve yâhud batn-ı sâlisde bulunan aslah evlâdı re’y-i hâkimü’ş-şer‘ ile vakf-ı mezbûra mütevellî olup cihet-i tevliyet yevmî üç akçeye mutasarrıf ola cümle münkarızlar oldukdan sonra mahmiye-i İstanbul’da her kim Haremeyni’ş-şerîfeyn evkāfı mütevellîsi olur ise mütevellî ola ve her sene hâsıl olan gallesinden vazîfe-i mütevellî ve mukāta‘a-i arsa ve Haremeyn fukarasına irsâl olunan bin beş yüz akçe edâ olunup mâ‘adâ galleyi evlâd-ı [76b] evlâd-ı evlâdı ve evlâd-ı evlâd-ı evlâdı batnen ba‘de batnin ve karnen isr-i karnin ile’l-inkırâz ale’l-iştirâki’s-sevi beynlerinde tevzî‘ ve taksîm oluna deyü şart ve ta‘yîn edüp ve mütevellî-i mezbûr es-Seyyid Ahmed Halim Ağa ile li-ebeveyn er karındaşları işbu hâzırân bi’l-meclis es-Seyyid Mehmed Kâmil Ağa ve es-Seyyid Mehmed İzzet Ağa’dan her biri vâkıf-ı mezbûr Kuşadalı Hacı Mehmed Ağa’nın oğlu el-Hâc Ahmed’in oğlu el-Hâc Mustafa’nın oğulları ve ben vâkıf-ı mezbûrun diğer oğlu Ahmed’in oğlu Mehmed Emin’in kızı olup bu vechile ben mezbûrûn gibi evlâd-ı vâkıfdan olmamla bu def‘a vakf-ı mezbûr müsakkafâtından mahmiye-i mezbûrede Balatkapısı hâricinde Karabaş Mahallesi’nde kâin şehriye otuz akçe icâre-i müecceleli bir bâb Yahudhâneyi mütevelli-i mezbûr es-Seyyid Ahmed Halim Ağa müteveffât şerîfe Emine Hatun’un bilâ-veled mahlûlünden lede’l-müzâyede bin sekiz yüz elli guruş mu‘accele ile bi’t-tevliye âhara îcâr edüp mu‘accelesi olup cânib-i vakıf içün makbûzu olan meblağ-ı merkūm bin sekiz yüz elli guruşdan ba‘de ihrâci’l-mesârif bâkī kalan bin üç yüz otuz guruş galle-i vakfın meşrûtun-lehâsından olan evlâd-ı evlâd-ı evlâdından olmamla şart-ı vâkıf üzere hisseme isâbet eden üç yüz otuz üç buçuk guruşu mütevellî-i mezbûr es-Seyyid Ahmed Halim Ağa’dan taleb ederim deyü da‘vâ ettikte mezbûr es-Seyyid Ahmed Halim Ağa dahi cevâbında müdde‘iye-i mezbûrenin vech-i meşrûh üzere evlâd-ı vâkıfdan olup galle-i vakıfdan hisseye müstehıkke olduğunu evvelâ inkâr edüp ba‘dehû tahkīk ve hâzırân-ı mezbûrânın tasdîkleriyle tâyi‘an ve kat‘iyyen ikrâr ve şart-ı vâkıf üzere galle-i vakıfdan hissesine isâbet eden meblağ-ı merkūm üç yüz otuz iki buçuk guruşu müdde‘iye-i mezbûre Âişe Sıddıka Hatun’a def‘ ve teslîm ol dahi ahz ü kabz edüp meblağ-ı merkūmdan mütevellî-i mezbûr es-Seyyid Ahmed Halil Ağa’nın yed ve zimmetinde bir akçe ve bir habbe bâkī kalmadı deyü ba‘de’l-ikrâr fîmâ ba‘d dahi vakf-ı merkūmda galle zuhûrunda mütevellî-i mezbûr ve hâzırân-ı merkūman ve mezbûre Âişe Sıdıka Hatun ber-mûceb-i şart-ı vâkıf iktisâm etmek üzere ittifâk ve her biri âharın evlâdiyetinde tasâduk ile kat‘-ı nizâ‘ eyledikleri kâtib-i mûmâ-ileyh inhâsıyla İstanbul Mahkemesi’nden huzûr [-ı âlîlerine i‘lâm olundu.]<br><br>Fî 17 Ş sene [1]237</p>          <br><a title="Önceki sayfa" style="text-decoration:none" href="./ayrmetin.php?idno=32795"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32797"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b387"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o514"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>