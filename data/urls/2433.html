﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 145<br>Hüküm no: 115<br>Orijinal metin no: [24a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şam kadısı İlahizade Mehmed Efendi’nin vefat eden Şeyhülislam Sunizade Mehmed Efendi’nin küçük oğlu Sunullah’ın malından istiğlâl yoluyla aldığı borcu ödediği</b><br><br>Hüccet, fekk-i rehin<br><br>Husûs-ı âti’l-beyânı mahallinde tahrîr için gıbbe’l-iltimâs kıbel-i şer‘-i mutahhardan Mevlânâ Keşfî Mustafa Efendi irsâl olunup ol dahi hâlâ Şam-ı şerîf kādısı olan umdetü’l-mevâli’l-izâm zübtedü’l-fudalâi’l-fihâm İlahizâde Mehmed Efendi’nin mahmiye-i İstanbul’da Molla Ahî mahallesinde vâki‘ menzillerine varıp zeyl-i vesîkada muharrerü’l-esâmî olan Müslimîn huzûrunda akd-i meclis-i şer‘-i şerîf eyledikde asrında Şeyhülislâm olup ma‘zûlen vedâ‘-ı âlem-i fânî eden merhûm ed-dâricü ilâ-medârici Rabbihi’l-kayyûm Sun‘îzâde es-Seyyid Mehmed Emin Efendi’nin sagīr oğlu zübdetü’l-mehâdimü’l-kirâm es-Seyyid Sunullah Çelebi’nin kıbel-i şer‘den mansûb vasîsi olan umdetü’l-a‘yân Mehmed Ağa b. Abdülmennan meclis-i ma‘kūd-ı mezbûrda işbu kitâbın sâhibi mûmâ-ileyh İlahizâde Mehmed Efendi taraflarından husûs-ı âti’l-beyâna sâbitü’l-vekâle vekîli olan kuzât-ı Mısriye’den mahalletü’l-kübrâdan ma‘zûl fahrü’l-kuzât zübdetü’l-vülât Abdülmümin Efendi b. Mustafa Ağa mahzarında bi’l-vesâye ikrâr ve takrîr-i kelâm edip müvekkil-i mûmâ-ileyh Mehmed Efendi bin seksen senesi şehr-i Ramazani’l-mübâreki’nin on yedinci gününde mahalle-i mezbûrede vâki‘ bir tarafdan ba‘zan Mustafa Ağa veresesi ve ba‘zan Hacı Sinan Ağa mülkleri ve bir tarafdan merhûm Molla Ahî Evkāfı’ndan mukāta‘a-i ma‘lûme ile mûmâ-ileyh Mehmed Efendi’nin tasarrufunda olan arsa ve bir tarafdan evkāf-ı mezbûrdan icâreteyn-i ma‘lûmeteyn ile tasarrufunda olan menzil ve bir tarafdan tarîk-i âm ile mahdûd dâhiliye ve hâriciyede büyût-ı adîde ve hadîkayı müştemil işbu menzili bi-cümleti’t-tevâbi‘ üç bin beş yüz kıt‘a esedî guruşa bi-tarîkı’l-istiğlâl bana bey‘ ve teslîm, ben dahi sagīr-i mûmâ-ileyhin yedimde olan malı ile iştirâ ve kabûl ve tesellüm ve def‘-i semen edip ba‘de’t-tahliyeti’ş-şer‘iyye ve’t-tekābuzü’l-mer‘î târîh-i mezbûrdan altı ay tamâmına değin iki yüz altmış iki buçuk kıt‘a esedî guruşa yine mûmâ-ileyhe îcâr ve teslîm, ol dahi istîcâr ve kabûl ve tesellüm etmiş idi, hâlâ semen-i merkūm üç bin beş yüz esedî guruş ile altı ayda müctemi‘ olan iki yüz altmış iki buçuk icâreyi vekîl-i mûmâ-ileyh Abdülmümin Efendi yedinden bi’t-tamâm ahz u kabz edip menzil-i mezbûru fekk-i rehn ve kasr-ı yed eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr ba‘dehû irsâl olunan Mehmed b. Ramazan ve Hüseyin b. Ebubekir ile meclis-i şer‘a gelip alâ-vukū‘ihi inhâ ve takrîr etmeğin mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Cumâdelâhire li-sene ihdâ ve semânîn ve elf.<br><br>Şuhûdü’l-hâl: Umdetü’l-mevâli’l-izâm Hâfız Mustafa Efendi, Abdullah Efendi b. Süleyman, Feyzullah Efendi b. Mehmed, Abdulkadir Çelebi b. Ali, Yusuf b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=2432"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2434"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o600"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>