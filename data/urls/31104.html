﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 314<br>Hüküm no: 350<br>Orijinal metin no: [49b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Attar Salamon v. İsak’ın, attar esnafı nizamına aykırı davranmayacağını taahhüt ettiği</b><br><br>Attârân esnâfına dâir Yahûdilerin ta‘ahhüd i‘lâmı<br><br>Ma‘rûz<br><br>Mısırçarşısı attârları Kethüdâsı Ömer Ağa ve esnâfdan İsmail Ağa ve Hasan Efendi ve el-Hâc Hüseyin ve el-Hâc Hasan ve el-Hâc Mehmed Emin ve el-Hâc Abdi vesâirleri meclis-i şer‘-i enverde Galata’da Karaki kapısında Attâr Salamon v. İsak muvâcehesinde işbu yedimizde olup bir kıt‘a fermân-ı âlîşân nâtık olduğu üzere şürût-ı nizâmımız olup Mısırçarşısı metâ‘ı Âsitâne-i aliyyeye geldikde kethüdâ ve ustalarımız ma‘rifetleriyle kat‘-ı fiyat olunmadıkça esnâf ve kenar attârları iştirâ etmek memnû‘ ve düstûrü’l-amel iken metâ‘ımızdan olan neft yağı bu esnâda Âsitâne-i aliyyeye vürûd ettikde kable kat‘i’l-fiyat mersûm Salamon Yahûdi hilâf-ı emr-i âlî iştirâ edip bu vechile şürût-ı nizâmımıza halel ve ızmihlâline bâ‘is olmağla tedîb olunması murâdımızdır deyü iştikâ ve takrîrlerine mutâbık bir kıt‘a fermân-ı âlîşân ibraz ettiklerinde mersûm Salamon Yahûdi mazmûn-ı fermân-ı âlîşânı tasdîk ve ber-vech-i muharrer <<iştirâ etmeyip ve hilâfına hareket eder ise>> iştirâ eylediğini inkârından mâ‘adâ fîmâ ba‘d dahi mazmûn-ı fermân-ı âlîşân üzere kable kat‘i’l-fiyat esnâf-ı mezbûreye mahsûs olan metâ‘ı iştirâ etmeyip ve hilâfına hareket eder ise vaz‘-ı kürek olmalarına mersûm Salamon ve mahâll-i mezkûrda attâr olan İsak ve diğer Salamon ve Menahim ve Haym Yahûdiler her biri ta‘ahhüd eylediklerinde esnâf-ı mezbûre dahi râzılar olup bu vechile kat‘-ı nizâ‘ eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî-23 S sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31103"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31105"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b314"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o613"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>