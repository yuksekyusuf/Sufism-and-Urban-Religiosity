﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 159<br>Hüküm no: 112<br>Orijinal metin no: [50-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eczacı Niko ile Miskyağcı Abdulfettah’ın, kendilerine ait para ve eşyaları aldıkları iddiasıyla Eczacı Anton ve Panayot’a açtıkları davayı ispat edemedikleri</b><br><br>Ma‘rûz<br><br>Sâhib-i arzuhâl kendiden asıl ve Miskyağcı Abdulfettah Ağa b. Abdurrahman tarafından husûs-ı âti’l-beyânda vekîl-i şer‘îsi Eczâcı Niko v. Vasil nâm zimmî meclis-i şer‘-i hatîrde Yunanî teba‘asından derûn-ı arzuhâlde isimleri mastûr Eczâcı Anton v. Corci ve Panayot v. Yuvanidi muvâcehelerinde tercümânları Sava hâzır olduğu hâlde mersûmândan mesfûr Anton İstanbul’da Ketancılarkapısı karşısında vâki‘ eczâcı dükkânında kalfam mersûm Panayot dahi aralık aralık dükkânıma gelir gider olduğundan müvekkilim mezbûr Abdulfettah Ağa’nın bana üç bin beş yüz guruş deyni mukābelesinde yedimde merhûn mâlı olup dükkân-ı mezkûrun ...? kutu derûnunda mevzû‘ üç bin guruş kıymetli dört aded bahçe Lâhûr şalı ile mâlımdan ve destgâh derûnunda mevcûd dört bin guruşluk beyaz akçe ve beheri beşer yüz guruş mu‘acceleli üç aded beheri iki yüz ellişer guruş mu‘acceleli iki aded ve yüz guruş mu‘acceleli bir aded ve ellişer guruş mu‘acceleli üç aded ki cem‘an dokuz <<yüz>> aded iki bin beş yüz guruşluk kāimelerimi ve üç yüz guruş kıymetli bir üstüncümü(?) şehr-i sâbık Ramazani’l-mübârekinin yirmi dokuzuncu Cumartesi günü mersûmân Anton ve Panayot ma‘an hufyeten ahz u kabz etmeleriyle zikrleri mürûr eden şalı ve üstüncü mevcûde ise aynlarını ve müstehlek ise bi’s-sübût kıymet-i şer‘iyeleriyle meblağ-ı mezkûr dört bin guruşu ve zikrleri mürûr eden sekiz aded kāimelerin emsâllerini mersûmân Anton ve Panayot’dan bi’l-asâle ve bi’l-vekâle tazmîn taleb ederim deyü ba‘de’d-da‘vâ ve’l-inkâr müdde‘î-i mersûm Yanko zimmî ber-vech-i muharrer müdde‘âlarını isbâtdan ızhâr-ı acz edip bi’t-taleb mersûmân Anton ve Panayot’a bi’l-muvâcehe ber-nehc-i şer‘î yemîn verilmeğin mûcebiyle müdde‘î-i asıl ve vekîl-i mersûm Yanko zimmî da‘vâ-yı mezkûreleriyle mersûm Anton ve Panayot’a bilâ-beyyine mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 13 L sene [1]257</p>          <br><a title="Önceki sayfa" style="text-decoration:none" href="./ayrmetin.php?idno=34764"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34766"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b159"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o626"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>