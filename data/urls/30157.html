﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 261<br>Hüküm no: 222<br>Orijinal metin no: [71b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yağcı Panayot ile kardeşlerinin alacak hususunda amcaları ile iki yüz kuruşa sulh oldukları</b><br><br>Vilâyet-i Rumeli’de Mora cezîresinde Karitena kazâsına tâbi‘ İstepençe nâm karye ahâlîsinden olup mahmiye-i İslambol’da Kantarcılar kurbünde yağcı olan Panayot v. Yani nâm zimmî meclis-i şer‘-i şerîf-i enverde ammisi işbu hâmilü’r-rakīm Papa Dinyanos v. Tanaş nâm zimmî muvâcehesinde üzerine da‘vâ ve takrîr-i kelâm edip târih-i kitâbdan on bir sene mukaddem hâlik olan babam Yani v. Tanaş hayatında ammim merkūm Papa Dinyanos yedine emânet vaz‘ eylediği altı yüz zer-i mahbûbu babam merkūm kable’l-ahz hâlik olup meblağ-ı mezkûr benimle er karındaşım Tanaş’a ve kız karındaşım Poltemi nâm Nasrâniye’ye hasren mevrûs olmağla hâlâ ben meblağ-ı mezkûrdan beş sehim i‘tibârıyla iki sehim hisse-i irsiyeme isâbet eden iki yüz kırk altını ammim merkūmdan taleb ederim deyü da‘vâya tesâddî eylediğimde ol dahi ikrâr lâkin meblağ-ı mezkûru babam merkūmun helâkinden sonra sen kendi tarafından asâleten ve karındaşları tarafından vekâleten tamamen benden ahz ve kabz etmişidin deyü def‘a tesâddî biz[im] beynimizde münâza‘ât-ı kesîre cereyân etmişidi el-hâletü hâzihî beynimize muslihûn tavassut edip beni da‘vâ-yı mezkûremden ammim merkūm Papa Dinyanos ile iki yüz guruşa inşâ-i akd-i sulh eylediklerinde ben dahi sulh-ı mezkûru kabûl ve bedel-i sulhdan iki yüz guruşu işbu meclis-i sulhda tamamen bana def‘ u teslîm ve ben dahi bi’t-tamam ahz u kabz eylediğimden sonra mâ‘adâya ve bi’l-cümle husûs-ı mezkûra müte‘allika âmme-i da‘vâdan ammim merkūmun zimmetini ibrâ eylediğimde ol dahi bana medfû‘u olan iki yüz guruşa müte‘allika âmme-i da‘vâdan benim zimmetimi kezâlik ibrâ ve herbirimiz âharın ibrâsını kabûl etdik dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fî 16 min-Cumâdelâhire sene 1185.<br><br>Şuhûdu’l-hâl: Abdi b. Hamza, Mustafa b. Hasan, Ali b. Abdullah, İsmail b. Ali, Muhzırân Kethudâsı Mehmed Ağa, Miho v. Panayot, Nikola v. Panayot, Andon v. Yani, Polho v. Hristo.</p>          <br><a title="Önceki sayfa" style="text-decoration:none" href="./ayrmetin.php?idno=30156"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30158"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b261"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o325"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>