﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 312<br>Hüküm no: 480<br>Orijinal metin no: [46a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emekyemez Mahallesi ahalisinin talebi üzerine uygunsuz hareketlerde bulunan Hadice, oğlu Demirci Mehmed, Mehmed’in hanımları Zenciye Ayşe ve Fâtıma ve üvey oğlu Mehmed’in hanımı Ayşe’nin mahalleden çıkarıldıkları</b><br><br>Kaydı ihrâc şüd<br><br>Ashâb-ı arzuhâl mahrûse-i Galata’da Emekyemez Mahallesi imâmı Hâfız es-Seyyid Mustafa Efendi ve müezzini Hâfız Mehmed Emin Efendi ve ahâlîsinden el-Hâc Mehmed Efendi ve Mustafa Ağa ve el-Hâc Mehmed Ağa ve diğer Mustafa Ağa ve Kalafatçı Mehmed Ağa ve İsmail Ağa ve Derzi el-Hâc Ahmed Beşe ve Molla İsmail ve Berber Mehmed Beşe ve es-Seyyid Mehmed Ârif Çelebi ve diğer Mustafa Ağa ve es-Seyyid İbrahim Edhem Çelebi ve Ahmed Ağa ve es-Seyyid Ahmed Ağa ve es-Seyyid İbrahim Çelebi ve sâir mazbûtü’l-esâmî kırk neferden mütecâviz kimesneler Galata’da mahfil-i kazâda mahalle-i mezkûre ahâlîlerinden derûn-ı arzuhâlde isimleri mezkûre ve zâtları mu‘arrefe ve Demirci zevcesi demekle arîf Hadice bt. Mehmed ve oğlu Demirci [Mehmed] b. el-Hâc Ali ve mezbûr Mehmed’in zevcesi Zenciye Âişe ve âhar zevcesi Fâtıma ve üvey oğlu Mehmed Tahir’in zevcesi Âişe muvâcehelerinde herbiri tazallüm-ı hâl edip mezbûrûn Hadice ve Mehmed ve Zenciye Âişe ve Fâtıma ve Mehmed Tahir ve Âişe mahallemiz ahâlîsinden olup lâkin kendi hâllerinde olmayıp celb-i menfa‘at zımnında nâ-mekân olan avratları ve ricâlden mechûlü’l-ahvâl kimesneleri leylen mahfî hufyeten menzillerine idhâl ve herbiri âhara ecnebî olduğu hâlde iskân edip bu vechile menhiyâtdan olan ef‘âl-i kabîhayı icrâya mütecâsir olmalarıyla bi’d-defa‘ât kendilere tenbîh eylediğimizde kat‘â mütenebbihler olmayıp harekât-ı nâ-marziyyelerinde ısrâr üzere olmağın mezbûrûnun akvâllerinden kat‘â hoşnûd ve râzı değilleriz deyü bi’l-muvâcehe teşekkî ve ber-vech-i muharrer sû’-i hâllerini ihbâr ve mahalle-i merkūmeden bi-ecmâ‘ihim hurûcları bâbında fermân-ı âlîleri sudûrunu istirhâm ve istid‘â-yı inâyet etmeleriyle fi’l-hakīka ahâlî-i mahalle-i mezbûrenin iştikâları vâkı‘a mutâbık olup mezbûrûndan herbirleri kendi hâllerinde olmayıp fesâd ile me’lûf oldukları civârında kâin Okçu Musa ve Câmi‘-i kebîr ve Yolcuzâde ve el-Hâc Ömer nâm dört mahalle ahâlîlerinden dahi ba‘de’t-tahkīk bu sûretde ahâlî-i mahallenin istirhâmlarına müsâ‘ade ile li-ecli’t-tedîb mezbûrûnun bi-ecmâ‘ihim mahalle-i mezkûreden ihrâcları bâbında fermân-ı âlîleri sudûru emr-i savâb idüğü ma‘lûm-ı âsafâneleri buyruldukda ol bâbda emr hazret-i veliyyü’l-emr[indir].<br><br>Fî 14 L sene 1221.</p>          <br><a title="Önceki sayfa" style="text-decoration:none" href="./ayrmetin.php?idno=22675"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22677"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b312"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o459"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>