﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 151<br>Hüküm no: 103<br>Orijinal metin no: [45-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Firar eden Tönbekici Değirmencioğlu Bogos’un dükkânındaki eşyalarının satılıp bedellerini teslîm alan Bağdadlı Mansur’a kefil olanların kefaletinin kabul edildiği</b><br><br>Ma‘rûz<br><br>İstanbul’da Mahmudpaşa Câmi‘-i şerîfi havlusunda mekteb-i şerîf tahtında vâki‘ bir bâb tönbekici dükkânında müşâhereten müstecir olan tönbekici tâifesinden Değirmencioğlu Bogos v. Atam nâm zimmî işbu târihden bir buçuk ay mukaddem dükkân-ı mezkûru mukaffelen terk birle diyâr-ı âhara firâr etmekle dükkân-ı mezkûrun kuflü feth ve küşâd ve derûnunda mevcûd mefkūd-ı mersûmun mâlı tahrîr ve semen-i misilleriyle âhara bey‘ olunup esmânını firârî-i mersûmun hâli mütebeyyin oluncaya değin li-ecli’l-hıfz yed-i emîne vaz‘ ve dükkân-ı mezkûr kendine teslîm olunmasını dükkân-ı mezkûrun mutasarrıfesi olup zikr olunan Mahmudpaşa civârında Yeşildirek nâm mahâlde sâkine mu‘arrefetü’z-zât Şerife Saliha bt. Mehmed Sadık nâm hatun bâ-arzuhâl istid‘â ve ol-bâbda sâdır olan fermân-ı âlîlerine imtisâlen savb-ı şer‘-i enverden bi’l-iltimâs me’zûnen irsâl olunan Kâtib Abdülkerim Efendi ma‘an meb‘ûs ümenâ-i şer‘le dükkân-ı mezkûra varıp merkūme Şerife Saliha Hatun ile husûs-ı mezkûra mübâşir ta‘yîn olunan İhtisâb nâzırı sa‘âdetlü ağa kavaslarından Galatalı Salih Kavas ve tütüncü esnâfı kethudâ vekîli İbrahim Efendi ile sâir cerîdede mazbûtü’l-esâmî kimesneler hâzır oldukları hâlde dükkân-ı mezkûrun kuflü küşâd birle mefkūd-ı mersûmun hâli mütebeyyin oluncaya değin mâlını hıfza beyne’t-tüccâr mu‘temed idiği bi’l-ihbâr zâhir olup kıbel-i şer‘den kayyım nasb ü ta‘yîn olunup tönbekici esnâfından Bağdâdî Mansur v. Numan nâm zimmî ma‘rifeti ve ma‘rifet-i şer‘le zuhûr edip tahrîr ve semen-i misilleriyle âhara bey‘ olunup esmânından ba‘de ihrâci’l-mesârif mümzâ ve mahtûm bir kıt‘a defter mantûkunca sahhe’l-bâkī sekiz yüz iki buçuk guruşu kayyım-ı mesfûr Mansur zimmî bi’l-vesâye kabz ve kendi umûruna sarfla istihlâk edip tamamen zimmetinde firârî-i mersûma deyni olduğunu ikrâr ü i‘tirâf ve emriyle meblağ-ı bâkī-i mezkûra İstanbul’da Çakmakçılarbaşı’nda Kumru Hanı’nda mütemekkin tüccârdan Hanya v. Kostandi ve yine hân-ı mezkûrda mütemekkin tüccârdan Poros v. Hanna zimmîler dahi kefâlet-i mutlaka-i sahîha-i şer‘iye ile müte‘âkiben kefîl ve zâmin olduklarında tashîhan li’l-kefâletin vasî nasb olunan Mehmed Ağa b. Mehmed dahi kefâlet-i mezkûrları kabûl eylediğini kâtib-i merkūm dâ‘îleri mahâllinde ba‘de’l-ketb ve’l-inhâ İstanbul Mahkemesi’nden huzûr-ı [âlîlerine i‘lâm olundu]<br><br>Fî 13 L sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34755"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34757"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b151"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o628"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>