﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 587<br>Hüküm no: 766<br>Orijinal metin no: [97a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadice bt. Hasan’ın Evliya mahallesindeki çörekçi dükkânını içindeki âletlerle birlikte Hafız Mehmed Emin, Hafız Süleyman ve Emine Hatun’a kiraya verdiği</b><br><br>Zâtı mu‘arrefe olan Hadice bt. Hasan nâm hatun Davudpaşa Mahkemesi’nde meclis-i şer‘de Hafız Mehmed Emin ve Hafız Süleyman ibney Mustafa nâm kimesneler asâleten ve emâneten Hatun bt. Mustafa’nın sulbî kebîr oğlu ve tarafından ber-vech-i âtî vekîli olduğu mezbûre Hadice Hatun’un ikrârıyla sâbit olan mezbûr Hafız Mehmed Emin mahzarlarında mahmiye-i İslâmbol’da Mevlevîhâne Yenikapısı kurbünde el-Hâc Evliyâ mahallesinde vâki‘ ma‘lûmü’l-hudûd iki kepenk bir bâb çörekçi dükkânı ile dükkân-ı mezkûr derûnunda mevcûde beyne’l-hıref gedik ta‘bîr olunur ber-mûceb-i defter iki terâzî ve dört kürek ve elli vakıyye evân-ı nühâsiye ve sâir âlât-ı lâzıme-i ma‘lûmenin yirmi yedi sehm i‘tibârıyla sekizer sehmden on altı sehm-i şâyi‘leri mezbûrân Hafız Mehmed Emin ve Hafız Süleyman’ın ve on bir sehm-i şâyi‘i müvekkile-i mezbûre Emine Hatun’un yedlerinde mülk ve hakları olduğu hâlde işbu yedimde olan bir kıt‘a istiğlâl hücceti mantûkunca bin yüz doksan üç senesi şehr-i Rebî‘ülâhirinin on beşinci günü mezbûrân Hafız Mehmed Emin ve Hafız Süleyman ve müvekkile-i mezbûre Emine Hatun yedimden istidâne eyledikleri cihet-i karzdan beş yüz guruş mukābelesinde zikr olunan dükkân ve âlât-ı mezkûreyi bi-tarîki’l-istiğlâl bana bey‘ ve teslîm ben dahi ber-vech-i muharrer iştirâ ve tesellüm ve kabûl eylediğimden sonra ben dükkân-ı mezbûru gıbbe’t-tahliyeti’ş-şer‘î ve’t-tekābuzi’l-mer‘î âlât-ı mezkûresiyle târih-i mezbûrdan beher şehr altışar guruş onar para ücret tesmiyesiyle mezbûrân Hafız Mehmed Emin ve Hafız Süleyman ve müvekkile-i mezbûre Emine Hatun’a îcâr ve teslîm onlar dahi ba‘de’l-istîcâr ve’t-tesellüm ve’l-kabûl târih-i mezbûrdan işbu târih-i i‘lâm şehri gurresine gelince kırk dokuz ay on beş günde cem‘an üç yüz dokuz guruş on beş para ücretin yüz altmış dokuz guruş yirmi beş parasını yedlerinden ahz ü kabz edip yüz otuz dokuz guruş otuz parası zimmetlerinde bâkī kalmağla hâlâ taleb ederim deyü ba‘de’d-da‘vâ ve’l-istintâk ve’l-ikrâr alâ-mûcebi ikrârihümâ ücret-i bâkī-i mezkûr yüz otuz dokuz guruş otuz paranın edâsıyla mezbûrân Hafız Mehmed Emin ve Hafız Süleyman bi’l-asâle ve bi’l-vekâle ilzâm olundukları bi’l-iltimâs huzûr-ı âlîlerine i‘lâm olundu.<br><br>Fî 22 min-C sene 1197</p>          <br><a title="Önceki sayfa" style="text-decoration:none" href="./ayrmetin.php?idno=11308"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11310"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b587"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o599"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>