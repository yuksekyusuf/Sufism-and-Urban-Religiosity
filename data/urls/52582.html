﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 244<br>Hüküm no: 272<br>Orijinal metin no: [72a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kayıkçılar Kethüdalığına tayin edilen Mustafa b. Mehmed’in berat kaydı</b><br><br>Sûret-i berât-ı âlî-şân<br><br>İşbu râfi‘u tevkī‘-i zîşân-ı hâkānî Mustafa b. Mehmed Dîvân-ı hümâyûnuma arzuhâl sunup Üsküdar’ın kayıkçıyân rençberlerine [rençberleri] tâifesinin yevmî dokuz akçe hazîne-mândesi mukābelesinde kethüdâları olan Mustafa Resul fevt olup kethüdâlık-ı mezbûr ol vechile mahlûl ve hizmet-i lâzımesi mu‘attal kalmağla kendiye verilmek bâbında inâyet recâ ve vech-i meşrûh üzere mezkûrun [mezkûr] Kethüdâ Mustafa Resul fevt olup yerine bir mukdim ve kâr-güzâr kimesne ta‘yîn olunmak muktezî ve cümleden ehakk u elyak olan mesûl ve uhdesinden gelmeğe kādir olduğu i‘lâm olunmak bâbında sâdır olan nişân-ı âlî-şânıma imtisâlen huzûr-ı mezbûr [husûs-ı mezbûr] sâir kethüdâ ve vukūfu olanlardan tefahhus olundukda mezbûr Mustafa Resul b. Mehmed her vechile hizmet-i mezkûrenin uhdesinden gelmeğe mahal ve müstahak olduğu kethüdâları bi-ecma‘ihim haber vermelerinin müteferrikān-ı nişân-ı âlî-şândan Mehmed [b.] Mustafa ...? Istabl-ı âmire-i büzürk ismiyle tedârük eylediği on akçe ulûfesi hazîne-mânde ve mukābelesinde kethüdâlık-ı mezbûr müteveffâ-yı mezbûrun mahlûlünden mezkûra tevcîh ve yedine berât-ı şerîf-i âlî-şânım verilmek bâbında iftihârü’l-emâcid ve’l-ekârim bi’l-fi‘il Âsitâne Bostancıbaşısı Mustafa -dâme mecdühû— i‘lâm eylemekle mezbûrun müteferrikāndan Mehmed [b.] Mustafa ismiyle mutasarrıf olduğu on akçe esâmî hazîne-mânde olunup mukābelesinde i‘lâmı mûcebince tevcîh olunmak fermânım olmağın hakkında mezîd-i inâyet-i pâdişâhânem zuhûra getirip mûmâ-ileyhin i‘lâmı ve bin yüz elli senesi Şevvâli’nin ikinci günü târîh[iyle] müverrah küçük rûznâmeci derkenârları ruûs-ı hümâyûnum mûebince bu berât-ı hümâyûnumu verdim ve buyurdum ki mezbûr Mustafa b. Mehmed varıp hazîne-mândesi mukābelesinde müteveffâ-yı merkūm yerine kethüdâlık [kethüdâ] olup mutasarrıf edâ-i hizmet eylediğinden sonra bundan evvel kethüdâ olanlar ne vechile mutasarrıf olagelmişler ise merkūm dahi ol vechile mutasarrıf olup taraf-ı âhardan kimesne hiç ferd dahl ü ta‘arruz kılmayalar şöyle bileler alâmet-i şerîfeme i‘timâd kılalar.<br><br>Tahrîren [fi’l-yevmi’]s-sâlis aşer min-Şevvâl li-seneti hamse ve mi’ete ve elf.<br><br>Be-makām-ı Kostantıniyye</p>          <br><a title="Önceki sayfa" style="text-decoration:none" href="./ayrmetin.php?idno=52581"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52583"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b244"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o267"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>