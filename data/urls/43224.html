﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Tophane Mahkemesi 2 Numaralı Sicil (H. 966-967 / M. 1558-1559)<br>cilt: 43,&nbsp;sayfa: 174<br>Hüküm no: 485<br>Orijinal metin no: [41b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Durmuş b. Yusuf’un hırsız olduğu</b><br><br>Mahmiye-i Galata asesleri kethüdâsı Yusuf b. Abdullah nâm kimesne Memi b. Abdullah nâm kimesneyi mahfil-i kazâya ihzâr mahzarında takrîr-i merâm edip nısfü’l-leylde mahmiye-i mezbûre çarşısından Karakol Çarşısı’nda Durmuş b. Ahmed nâm kimesnenin dükkânı kilidin bozulmuş bulup ol semtde olan yeniçerilerden suâl eylediğimde zikr olan dükkân tarafından bir kimesne hisâr cânibine kaçıp gitti yetişip tutmağa kādir olmadık deyü cevâb verdiklerinde ben dahî tecessüs edip [edip] mezbûr Memi mahmiye-i merkūme hisârı bedeni üzerinde yatarken buldum ve yattığı yerde kilit açacak bir demir buldum istifsâr olunsun dedikde gıbbe’s-suâl merkūm Memi şürb-ı hamr edip zikr olan mevzi‘de gelip yattım mezkûr Yusuf beni bulup getirdi gayrısın bilmezin deyü cevâb verdikde mezbûr Durmuş ve mahmiye-i mezbûre (...?)larından Deli Tareş b. Petre nâm zimmî mezkûr Memi muvâcehesinde takrîr-i da‘vâ edip merkūm Memi ehl-i fesâddır ve nice def‘a elinde esbâb bulunup ve hırsızlığı zâhir olup ve şehirden red olunmuş kimesnedir bizim dükkânlarımız açıldı açan mezkûr Memi’dir ahvâlin bilen Müslümanlardan istifsâr olunsun dediklerinde mahmiye-i mezbûre ahâlîsinden Mustafa b. Mehmed ve Mustafa b. Abdullah ve Mâhir b. Mehmed ve İbrahim b. Ahmed ve Hızır b. İbrahim ve bunlardan gayrı nice Müslümanlar mezbûr Memi hırsız ve ehl-i fesâddır dâ’imâ işi dükkânlar evler açıp fesâd eylemekdir deyü bi’l-muvâcehe şehâdet ettiklerinde mâ vaka‘a bi’t-taleb kayd-ı sicil olundu.<br><br>Şuhûdü’l-hâl: Hasan Ağa Reisü’l-muhzırîn ve Hızır Bâli b. İbrahim ve el-Hâc Ferruh b. Abdullah ve Behram b. Abdullah ve İbrahim b. Hamza ve Veys b. Hamza ve Ferhad b. Abdullah ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=43223"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=43225"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=tph002&bsm=tph002b174"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=tph002&bsm=tph002o305"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>