﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 231<br>Hüküm no: 246<br>Orijinal metin no: [33a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Ayşe bt. Ali’nin, alacak davasında Zekiye Hanım bt. Abdürrezzak’ın zimmetini ibrâ ettiği</b><br><br>Ma‘rûz<br><br>Mu‘arrefetü’z-zât Şerîfe Âişe bt. Ali nâm Hatun kendi nefsinden asâleten ve oğlu es-Seyyid İbrahim tarafından vekâleten meclis-i şer‘-i münîrde Zekiye Hanım bt. Abdürrezzak Paşa tarafından husûs-ı âti’l-beyânda tasdîka vekîli olan zâtını ârifân el-Hâc Ebûbekir b. Mustafa ve Hâfız Ali b. Abdülkerim şehâdetleriyle sâbit olan Dîvân-ı âlî çavuşlarından Süleyman b. Hasan mahzarında müvekkile-i mezbûrenin kayınvâlidesi müteveffâ Hatice Hanım zimmetinde bin iki yüz dokuz senesi Muharremi târihiyle muvarrah bir kıt‘a temessük mantûkunca cihet-i karzdan bin dört yüz elli guruş ve hâric ez temessük yine karzdan alacağım olan iki yüz kırk altı guruş ile oğlum olup verâseti benimle karındaşı oğlum ve müvekkilim mezbûr es-Seyyid İbrahim’e münhasıra olduğu hâlde bundan akdem vefât eden es-Seyyid İbrahim b. Abdi’nin kezâlik karzdan alacağı olan beş yüz elli guruşa müvekkile-i mûmâ-ileyhâ Zekiye Hanım mezbûre Hatice Hanım’ın hayatında târih-i mezkûrda kefîl ve zâmine olup ve meblağ-ı mezkûr beş yüz elli guruşu kable’l-ahz ve’l-istîfâ oğlum ve mezbûre Hatice Hanım’dan her biri vefât etmeleriyle cem‘an alacağımız olan iki bin iki yüz kırk altı guruşdan bi-tarîkı’s-guremâ mezbûre Hatice Hanım’ın terekesinden dokuz yüz seksen dört buçuk guruşu ahz etmemizle bâkīsi olan bin iki yüz altmış bir buçuk guruşu kefâletine binâen müvekkile-i merkūme Zekiye Hanım’dan bi’l-asâle ve bi’l-vekâle taleb ederim deyü da‘vâ eylediğimde müvekkile-i mûmâ-ileyhâ dahi ber-vech-i muharrer müdde‘âmı inkâr etmekle beynimizde münâza‘ât-ı kesîre ve muhâsamât-ı vefîre vâkı‘a olmuşdu el-hâletü hâzihi hâlâ kāimmakām-ı sadr-ı âlî Devletlü İnâyetlü es-Seyyid Mustafa Paşa hazretleri iki yüz elli guruş ve devlet-i aliyye kethüdâsı Semahatlü İbrahim Nesim Efendi hazretleri yüz elli guruş ve Atûfetlü Reisülküttâb Mustafa Reşid Efendi hazretleri dahi iki yüz guruş ve ser-çavûşân-ı dergâh-ı âlî Sa‘âdetlü Mehmed Ârif dahi yüz elli guruş cem‘an yedi yüz elli guruş teberru‘an kendi mallarından bana def‘ ve teslîm buyurmalarıyla ben dahi meblağ-ı mezkûru ba‘de’l-kabz da‘vâ-yı mezkûremden fâriğa olmamla husûs-ı mezkûra ve işbu târih-i i‘lâma gelince sâir hukūk-ı şer‘iyyeye müte‘allika âmme-i de‘âvî ve kâffe-i mütâlebâtdan müvekkile-i mûmâ-ileyhâ Zekiye Hanım’ın zimmetini ibrâ-yı âmm ile bi’l-asâle ve bi’l-vekâle ibrâ ve iskāt eylediğimde vekîl-i merkūm dahi ber-vech-i muharrer ibrâmı bi’l-vekâle kabûl eyledi deyü ba‘de’l-ikrâr ve’t-tasdîk bu vechile kat‘-ı nizâ‘ eyledikleri İslâmbol Mahkemesi’nden huzûr-ı âlîlerine i‘lâm olundu.<br><br>Fî-8 min-Zilhicce sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30999"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31001"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b231"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o630"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>