﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 133<br>Hüküm no: 124<br>Orijinal metin no: [25a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Mehmed Hilmi Efendi’nin, vefat eden hanımına ait terekeyi gasb edenlerden geri almak istemesi</b><br><br>Sahib-i arzuhâl es-Seyyid Mehmed Hilmi Efendi’nin zevce-i menkûhası olan Hanım otuz bir senesinde hâlike olduğu emlâk ve eşyâsından bir mikdârını bâ-hüccet-i şer‘iye zevci mezbûr es-Seyyid Mehmed Hilmi Efendi’ye bey‘ ve teslîm ve kabz-ı semen edip bir müddetden sonra zevce-i menkûhası bi-emrillâhi te‘âlâ fevt oldukda verâseti zevci mezbûr es-Seyyid Mehmed Hilmi Efendiyle kız karındaşına münhasıra iken mezbûr es-Seyyid Mehmed Hilmi Efendi ol esnâda li-ecli’s-sıla Ermenek kazâsında bulunmağla müteveffiye-i mezbûrenin menzil derûnunda bulunan cümle eşyâ ve sâir emlâklerini kazâ-i mezbûr ahâlîlerinden Mehmed Ağa ve Reşid Ağa bizlere müteveffiye-i mezbûre hîbe ve teslîm eyledi diyerek fuzûlî zabteyleyip ve bâkī kalan emlâk ve eşyâdan dahi kazâ-i mezbûr voyvodası bulunan Ömer Necib Ağa’ya istinâden kazâ-i mezbûr ahâlîsinden Hacı Receboğlu Yahya nâm kimesne fuzûlî ahz ettiklerinden sahib-i arzuhâl es-Seyyid Mehmed Hilmi Efendi sıla-i rahminden gelip zevce-i menkûhasının terekesine vâzı‘u’l-yed olanlar mezbûrân Mehmed Ağa ve Reşid Ağa ve mezbûr Receboğlu fevt olup vereselerinden taleb ve da‘vâya tesâddî etmiş ise de birbirine istinâden ihkāk-ı hak olunmak mümkün olmadığından Karaman vâlîsi atûfetlü paşa hazretlerinin huzûrunda terâfu‘-i şer‘-i şerîf olunmak bâbında bir kıt‘a emr-i âlî niyâzında olduğu meâl-i arzuhâlden müstefâd olduğu bu sûretde vâzı‘u’l-yed olanlardan zevce-i metrûkesinin emlâk ve eşyâ-i sâiresini ma‘rifet-i şer‘le taleb ve da‘vâ olunmak bâbında Konya hâkimi efendi dâ‘îlerine hitâben bâlâsı tuğrâ-yı garrâ ile mu‘anven bir kıt‘a emr-i âlîşân sudûru iktizâ eylediği imtisâlen li’l-emri’l-âlî huzûr-ı âlîlerine i‘lâm.<br><br>Fî 5 R sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=840"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=842"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b133"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o185"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>