﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 386<br>Hüküm no: 469<br>Orijinal metin no: [90b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yenibahçe bostanlarında vefat eden Ali’nin Beytülmala kalan mirası</b><br><br>Mahrûse-i İstanbul’da vâki‘ Beytü’l-mâl-i hâssa bi’l-fi‘il emîn olduğu cihet ile yine mahrûse-i mezkûrede Yenibahçe’de olan bostanlarda merhûm Kıyâmî Efendi’ye intimâ ile ma‘rûf olan bostanda […] vefât eden Ali b. Abdullah’ın zâhirde vâris-i ma‘rûfu olmamağile muhallefâtına vâzı‘ü’l-yed olan fahrü’l-akrân Mehmed Çavuş b. Abdülmennan meclis-i şer‘de merhûm-ı mezbûrun sulbî oğlu olup sinni bulûğuna mütehammil olmadığı hâlde bulûğunu mu‘terif olup verâseti hasebiyle mülkiyet üzere bostan-ı mezkûra mutasarrıf olan Mustafa Çelebi mahzarından takrîr-i merâm edip işbu zeyl-i kitâbda esâmîleri mastûre olan Müslümânlar şehâdetleri ile sâir muhallefâtına emânetim hasebiyle vâzı‘ü’l-yed olduğum müteveffâ-yı mezbûr Ali b. Abdullah’ın işbu meclis-i şer‘de hâzırân olan Dimo v. Aleksi ve Dimo v. Niço nâm zimmîler ile ba‘de’l-istîcâr bostan-ı mezkûrda şirket üzere tohum alıp ekdikleri tohumdan hâsıl olan bukūl ve hadrevât müteveffâ-yı mezbûr ile zimmîyân-ı mezkûrânın olduğu sâbit ve muhakkık olup zikr olunan bukūl ve hazrevâtdan müteveffâ-yı mezkûrun hissesi tahmîn-i sahîh ile bin akçe tahmîn olunmağın müteveffâ-yı mezbûrun hissesi mukābelesinde Beytü’l-mâle enfa‘ olmağın tahmîn olunan bin akçe sâhib-i mülk olan Mustafa Çelebi yedinden Beytü’l-mâl-i mezbûr için emânetim hasebiyle alıp kabz eyledim. Hisse-i mezbûreye mezkûr Mustafa Çelebi mutasarrıf ola dedikde mâ-vaka‘a bi’t-taleb kayd-şüd.<br><br>Fî-evâsıtı Receb li-sene hamse ve elf.<br><br>Şühûdü’l-hâl: Üstâd Keyvan, Üstâd Hüseyin, Üstâd Behram, diğer Üstâd Hüseyin, Mehmed b. Ramazan, Mustafa b. Mahmud ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=35606"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35608"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b386"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o434"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>