﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 404<br>Hüküm no: 407<br>Orijinal metin no: [96b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasandra bt. Kosta’nın Londi v. Kiro’ya olan borcunun tecil edilmesi</b><br><br>Mahmiye-i İstanbul’da Edirnekapısı dâhilinde sâkine olup zâtı ma‘rifet-i şer‘iyye ile ârifân olan Ali Beşe b. Mustafa ve Mustafa Beşe b. Mehmed nâm kimesneler ta‘rîfleriyle mu‘arrefe olan Kasandra bt. Kosta nâm Nasrâniye mahmiye-i mezbûrede meclis-i şer‘-i şerîfde işbu râfi‘ü’s-sifr Londi v. Kiro nâm zimmî muvâcehesinde ikrâr ve takrîr-i kelâm edip zevcim hâzır bi’l-meclis Todori v. Nikola nâm zimmînin mezbûre Londi’ye cihet-i deyn-i şer‘îden otuz altı bin akçe deyn olup meblağ-ı mezbûra bundan akdem ben tarafeynden emr u kabûlü hâviye kefâlet-i sahîha-i şer‘iyye ile kefil ve meblağ-ı mezbûr min-ciheti’l-kefâleti’l-mezkûre mezbûr Londi’ye zimmetimde lâzımü’l-edâ deynim olup lâkin meblağ-ı mezbûru merkūm Londi’ye hâlâ ve def‘aten edâya iktidârım olmayıp taksît ve tecîle tâlib olduğumda ol dahi her yüz seksen gün tamâmında kendüye altışar bin akçe verip meblağ-ı mezkûru târîh-i kitâbdan cem‘an bin seksen gün tamâmına değin kendüye tamâmen edâ ve teslîm etmek üzere beni taksît ve tecîl ben dahi taksît ve tecîl-i mezbûru kabûl eyledim dedikde, gıbbe’t-tasdîki’ş-şer‘î mâ vaka‘a bi’t-taleb ketb olundu.<br><br>Fi’l-yevmi’s-sâlis min-Cemâziyelâhire li-sene sitte aşere ve mi’e ve elf.<br><br>Şuhûdü’l-hâl: Ali Beşe b. Mustafa, Mustafa Beşe b. Mehmed, Halil Beşe b. Mehmed, Hasan b. Mehmed, İvaz b. Abdullah, Papa Hıristor v. Yani, Kiro v. Dimo, Londer v. Yorgi.</p>          <br><a title="Önceki sayfa" style="text-decoration:none" href="./ayrmetin.php?idno=41936"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41938"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b404"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o596"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>