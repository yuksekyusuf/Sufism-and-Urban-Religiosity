﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 106<br>Hüküm no: 73<br>Orijinal metin no: [24a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Keresteci Oseb, Tülbetnçi Kegork ve Kürkçü Kirkor’un evleri ile Sünbül v. Nikola ile aralarında bulunan duvarın yıkılması</b><br><br>Ma‘rûz<br><br>Ashâb-ı arzuhâl Keresteci Oseb ve Tülbentçi Kegork ve Kürkçü Kirkor evlâd-ı Aslan zimmîler meclis-i şer‘-i münîrde İstanbul’da Samatya nâm mahalde şerbetçi tâifesinden derûn-ı arzuhâlde mezkûrü’l-ism Sünbül v. Nikola nâm zimmî muvâcehesinde İstanbul’da Koca Mustafa Paşa mahallesinde kâin bir tarafdan mesfûr Sünbül zimmî menzili ve bir tarafdan mersûmun şerbethânesi ve tarafeyni tarîk-i âm ile mahdûd beher şehr altmış akçe icâre-i müeccelelü bir bâb vakıf menzil ale’l-iştirâki’s-seviy uhdemizde ve menzil-i mezkûr ile sâlifü’z-zikr mersûmûn menzili beynlerinde kâin mersûmun ve bizim duvarlarımız bu def‘a münhedim oldukda mersûm Sünbül zimmînin te‘addîsinden nâşî hedm olmuşdu deyu tazmîn da‘vâsına tasaddî etmişdik el-hâletü hâzihî biz hakīkat-i hâle muttali‘ olduğumuzda duvar-ı mezkûr kimesnenin sun‘ ve te‘addîsi olmaksızın münhedim olmuş olduğu ma‘lûmumuz olup ol-vechile da‘vâ-yı mezkûremizden fâriğ olarak menzileyn-i mezkûreyn beynine teberru‘an li’l-vakf duvar inşâsıyla sütre ittihâzına ve tarafeyn sarf edeceğimiz mebâliği beynimizde ber-vech-i iştirâk harc ve sarf edip duvar-ı mezkûru dahi fî-mâ ba‘d müşterek olmak üzere bi’t-terâzî isti‘mâli ta‘ahhüd etmemizle bi’l-cümle husûs-ı mezkûre ve hukūk-ı sâire-i şer‘iyyeye müte‘allıka âmme-i da‘vâdan [24b] bizim mersûm Sünbül zimmînin zimmetini ol-dahi kezâlik bizim zimmetimizi her birimiz şurût-ı müfsideden ârî ve uhûd-ı mubtıladan berî cebr ve kerhden hâlî ibrâ-i âmm-i sahîh-i şer‘î ve ıskāt-ı tâmm-ı sarîh-i mer‘î ile ibrâ ve ıskāt ve her birimiz ber-vech-i muharrer âharın ibrâsını kabûl eyledik deyu mukırrûn-ı mersûmûn Oseb ve Kegork ve Kirkor zimmîlerin bi’l-cümle takrîr-i meşrûhlarını mesfûr Sünbül zimmî vicâhen ve şifâhen tasdîk ve tahkīk ve duvar-ı mezkûru vech-i meşrûh üzere iştirâken ve teberru‘an li’l-vakf binâ ve inşâya ta‘ahhüd ve bu vechile külliyen kat‘-ı nizâ‘ ve ref‘-i husûmet eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî 3 Za sene [1]241</p>          <br><a title="Önceki sayfa" style="text-decoration:none" href="./ayrmetin.php?idno=33356"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33358"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b106"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o186"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>