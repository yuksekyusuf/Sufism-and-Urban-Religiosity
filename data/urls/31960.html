﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 559<br>Hüküm no: 552<br>Orijinal metin no: [80b-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma bt. Ebîbekir’in evli iken şartlı olarak kendisine devrettiğini iddia ettiği menzili tekrar kendisine iade etmesi talebiyle eski kocası Ali b. Mehmed aleyhine açtığı davasının meşru olmadığı</b><br><br>Nahlbend mahallesinde menzil mâddesi<br><br>Ma‘rûz<br><br>Sâhib-i arzuhâl mu‘arrefetü’z-zât Fatma bt. Ebîbekir nâm hatun Çarşamba günü arz odasında huzûr-ı hazret-i sadâret-penâhîde bi’l-ma‘iye rü’yete memûr Haremeynü’ş-şerîfeyn müfettişi müderrisîn-i kirâmdan fazîletlü es-Seyyid Mehmed Zeki Efendi hâzır olduğu hâlde akd olunan meclis-i şer‘-i münîrde zevc-i sâbıkı olup zikri âtî menzile mutasarrıf ve vâzı‘ü’l-yed olan derûn-ı arzuhâlde mezkûrü’l-ism el-Hâc Ali bin Mehmed muvâcehesinde Dârü’s-sa‘âdeti’ş-şerîfe ağası hazretlerinin nezâretlerinde âsûde evkāfdan Cebecibaşı-i esbak merhûm İsmail Bey Vakfı müsakkafâtından İstanbul’da Nahlbend mahallesinde vâki‘ ma‘lûmü’l-hudûd bir bâb vakıf menzil mezbûr el-Hâc Ali’nin mukaddemâ bi’l-icâreteyn taht-ı tasarrufunda olup mezbûr ile zevciyet beynimizde kāime iken bin iki yüz on dokuz senesi Rebî‘ülâhir’inin on birinci günü menzil-i mezkûru benden bir akçe ve bir habbe almaksızın bâ-re’y-i mütevellî rızâsıyla meccânen bana ferâğ ve kasr-ı yed etmekle ben dahi tefevvüz ve kabûl eylediğimden sonra üç sene mürûrunda beni tatlîk eyledikde menzil-i mezkûru benimle ölünceye değin geçinmek şartıyla sana fâriğ olmuş idim deyü huzûr-ı hâkimü’ş-şer‘de vakf-ı mezbûr mütevellîsi tarafından mürsel vekîli câbî-i vakf Mehmed Ağa hâzır olduğu hâlde benden da‘vâ ve müdde‘âsını şühûd-ı udûlle muvâcehemde isbât ve mûcebiyle menzil-i mezkûrdan bâ-re’y-i mütevellî keff-i yedime tenbîh ve i‘lâm olunup ol-vechile menzil-i mezkûr bâ-re’y-i mütevellî tasarrufumdan nez‘ olunmuş idi lâkin zevc-i sâbıkım merkūm el-Hâc Ali mücerred mukaddemâ menzil-i [81a] mezkûru bana fâriğ olduğuna binâen menzil-i mezkûr benim olmuş olmağla keff-i yed edip tekrar bana ferâğ ve tefvîz ve teslîm eylesin deyü takrîr-i meşrûhu üzere tasaddî eylediği da‘vâsı şer‘an mesmû‘a olmayıp menzil-i mezkûru mutâlebeye kādire olmadığı kendüye tefhîm ve da‘vâ-yı mezkûresiyle bî-vech mu‘âraza men‘ olunup menzil-i mezkûr kemâ-fi’s-sâbık merkūm el-Hâc Ali’nin zabt ü tasarrufunda ibkā olunduğu İstanbul Mahkemesi’nden huzûr.<br><br>Fî 10 Şa‘bân sene [1]223.</p>          <br><a title="Önceki sayfa" style="text-decoration:none" href="./ayrmetin.php?idno=31959"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31961"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b559"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o592"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>