﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 414<br>Hüküm no: 361<br>Orijinal metin no: [68b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Filibos’un tütüncü gediğini, Zeliha bt. Hasan’a sattığı</b><br><br>Tütüncü gediği mübâya‘ası ve nakli<br><br>Ma‘rûz<br><br>Sâdır olan fermân-ı âlîlerine imtisâlen işbu arzuhâl ve derkenâra ba‘de’n-nazar İstanbul’da Defterdâr kapısı karşısında tütüncü esnâfından Filibos zimmî ismine mukayyed şurût-ı nizâma dâhil ve mu‘teber bir bâb tütüncü dükkânı derûnunda mevcûde gedik ta‘bîr olunur bir peşkün ve bir terâzi ma‘a-derâhim ve dört kâse ve iki huni ve sâir âlât-ı lâzıme-i ma‘lûmenin tedâvül-i eydî ile el-yevm şirâen mâliki idüğü bi’l-ihbâr mütehakkık olan es-Seyyid Mustafa Râsim Efendi b. es-Seyyid Halil meclis-i şer‘-i münîrde İstanbul’da Firuzağa mahallesinde sâkine sahibe-i arzuhâl mu‘arrefetü’z-zât Zeliha bt. Hasan nâm hatun mahzarında esnâf-ı merkūme kethudâsı Osman Ağa ve vekîli es-Seyyid el-Hâc Mustafa Ağa ve yazıcısı es-Seyyid Mehmed Nuri Efendi ve yiğitbaşısı Molla Osman ve sâir lonca ihtiyârları hazır oldukları hâlde takrîr-i kelâm edip ber-vech-i muharrer mâlik olduğum âlât-ı gedik-i mezkûru tarafeynden bi’l-îcâb ve’l-kabûl bâtten ve sahîhan bi-safkatin vâhidetin üç yüz elli guruş semen-i makbûza mezbûre Zeliha Hatun’a bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini kabûlü hâvî ibrâ ve ıskāt eyledik fîmâ-ba‘d âlât-ı gedik-i mezkûrda benim alâkam kalmayıp merkūme Zeliha Hatun’un mal-ı müşterâsı ve hakk-ı sırfıdır deyü ba‘de’l-ikrâr ve’t-tasdîk dükkân-ı mezkûru mülk sahibi eşedd-i lüzûmuna binâen menziline ilâve ve idhâl edip ol vechile âlât-ı gedik-i mezkûrun şurût-ı nizâmına tatbîkan kurb ve civârında vâki‘ âhar gedikden hâlî bir bâb dükkâna mutasarrıfının re’y ve rızâsıyla nakli lâzım geldiğinden bahisle âlât-ı gedik-i mezkûrun kurb ve civârında At Meydânı kurbünde Firuzağa Câmi‘-i şerîfi karşısında kâin sülüs hisse-i şâyi‘ası hazır bi’l-meclis Ahmed Ağa’nın ve selâse-i erbâ‘ı kendinin bâ-temessük-i mütevellî bi’l-icâreteyn tasarruflarında olan âhar gedikden ârî bir bâb vakıf dükkâna hâzır-ı mezbûrun izin ve rızâsıyla nakl ve ismine tashîhan kayd ile yedine sûret i‘tâsını mezbûre Zeliha Hatun istid‘â ve ber-vech-i muharrer nakli şurût-ı nizâma muvâfık olduğunu esnâf-ı hâzırûn-ı mezbûrûn ihbâr ve inhâ etmeleriyle bu sûretde zikrolunan tütüncü gediği âlâtı sâlifü’z-zikr Defterdâr kapısı karşısında olan dükkândan mârrü’z-zikr Firuzağa Câmi‘-i şerîfi karşısında olan dükkâna nakl ile mersûm Filibos zimmî [69a] ismine olan kayd-ı atîki ref‘ ve terkīn ve el-yevm mâlikesi mezbûre Zeliha Hatun ismine tashîhan kayd ve zabtı’çün kaleminden sûret i‘tâsı muktezâ-yı şurût-ı nizâm idüğü İstanbul Mahkemesi’nden huzûr.<br><br>Fî 23 min-Şevvali’l-mükerrem sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33787"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33789"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b414"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o552"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>