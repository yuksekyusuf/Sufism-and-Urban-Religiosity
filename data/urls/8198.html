﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 273<br>Hüküm no: 387<br>Orijinal metin no: [51a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed b. Süleyman’ın babasından intikal eden bahçeyi zaptettiği iddiasıyla Değirmenci Haçador’a açtığı davanın Erzincan’da görülmesine karar verildiği</b><br><br>Mahalline havâle<br><br>[Ma‘rûz]<br><br>Vilâyet-i Anadolu’da E[r]zincan kazâsı kurâlarından Ekrek nâm karyede sâkin iken bundan akdem fevt olan Süleyman b. Halil’in verâseti sulbî kebîr oğulları Mustafa ve Mehmed ve Ahmed’e münhasıra olduğu <<hâlde>> lede’ş-şer‘i’l-enver zâhir ve mütehakkık oldukdan sonra mezbûr Ahmed İstanbul Bâb Mahkemesi’nde meclis-i şer‘-i münîrde Değirmenci Haçador v. Ohan nâm zimmî muvâcehesinde karye-i mezbûrede vâki‘ Berber İsmail ve Kör Halil oğlu Osman ve Demircioğlu bahçeleri ve tarîk-ı âm ile mahdûd ve etrâf-ı erba‘ası kerpiç ve taş duvar ile muhât bir kıt‘a mülk bahçe pederim mûrisimiz müteveffâ-yı mezbûrun hayatında ile’l-vefât müstakıllen <<yedinde o>> yedinde mülkü olup ba‘de vefâtihî bahçe-i mezkûre benimle karındaşlarım gāibân ani’l-beled mezbûrân Mustafa ve Mehmed’de mevrûs olmuş iken mesfûr Haçador zimmî bahçe-i mezkûreyi bir müddetden beri fuzûlî zabt [ve] vaz‘-ı yed etmekle suâl olunup bahçe-i mezkûreden keff-i yed birle hisse-i irsiyemi mahâllinde bana teslîme mezbûr Haçador zimmîye tenbîh olunmak matlûbumdur deyü da‘vâ ettikde ol dahi cevâbında zikr olunan bahçeyi târîh-i i‘lâmdan yedi sene mukaddem <<meclis>> gāib ani’l-beled Mehmed Bey nâm kimesne bana kendi mülkü olmak üzere [51b] iki yüz elli guruş semen-i makbûza bey‘ ü teslîm etmekle ol vechile mülk-i müşterâm olmak üzere vaz‘-ı yed ederim deyü ikrâr mâ‘adâyı külliyen inkâr edip ancak bahçe-i mezkûr menkūl kābilinden olmayıp akār kābilinden olmağla mahâllinde terâfu‘-ı şer‘-i şerîf olunmak iktizâ eylediği müdde‘î-i mezbûra tefhîm olunduğu bi’l-iltimâs huzûr-ı [âlîlerine i‘lâm olundu]<br><br>Fî-selhi Zilhicce sene 1255</p>          <br><a title="Önceki sayfa" style="text-decoration:none" href="./ayrmetin.php?idno=8197"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8199"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b273"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o420"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>