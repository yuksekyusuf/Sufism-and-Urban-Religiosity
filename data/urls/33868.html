﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 492<br>Hüküm no: 441<br>Orijinal metin no: [83b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Horasima bt. Ohan’ın Beyoğlu’ndaki dükkân kiracısı Nefise bt. Mustafa’nın, haline merhameten dükkândan çıkarılmaması</b><br><br>Beyoğlu’nda kahvehâne maddesi<br><br>Ma‘rûz<br><br>Mübârek-rikâb-ı kamer-tâb-ı hazret-i hilâfet-penâhîye takdîm olunan işbu arzuhâlde mezkûr mahrûse-i Galata hâricinde Beyoğlu nâm mahâlde Parmakkapı civârında kâin ma‘lûmü’l-hudûd bir bâb vakıf kahvehânenin bi’l-icâreteyn mutasarrıfesi Horasima bt. Ohan nâm Nasrâniye tarafından husûs-ı âtîde vekîl olduğu Ali Ağa b. İsmail ve Mehmed Ağa b. Hasan nâm kimesneler şehâdetleriyle sâbit olan sadrî kebîr oğlu Artin v. Serope nâm zimmî Çarşamba günü Arz Odası’nda huzûr-ı lâmi‘u’n-nûr-ı müşîrânelerinde ma‘kūd meclis-i şer‘-i münîrde sahibe-i arzuhâl mu‘arrefetü’z-zât Nefise bt. Musa nâm hatun muvâcehesinde mezbûre Nefise Hatun kahvehâne-i mezkûrede şehriye altı guruş kirâ ile müste’cire olup lâkin dükkân-ı mezkûrun vâlidem mesfûreye lüzûmu olduğundan gāyet-i şehr-i âtîye izâfetle bi’l-vekâle fesh-i akd-i icâre etmemle dükkân-ı mezkûru tahliye ve müvekkilem mesfûre için bana teslîme mezbûre Nefise Hatun’a tenbîh olunmak bi’l-vekâle matlûbumdur deyü da‘vâ ettikde ol dahi cevâbında kahvehâne-i mezkûre derûnunda mevcûde gedik âlâtı karındaşımdan mevrûs olarak mâlımdır deyip ancak mezbûre Nefise Hatun alîle ve fakīre olup âhar medâr-ı ma‘âşı olmadığı ve karındaşı müteveffâ-yı mezbûr dahi gedik-i mezkûru külliyetli semen ile iştirâ etmiş olduğu ihbâr olunmağla sâye-i merhamet-vâye-i şâhânede ölünceye kadar geçinip kat‘-ı erzâk olunmaması’çün kemâ-kân kahvehâne-i mezkûreden ihrâcına tesâddî etmemesi bâbında şifâhen sâdır olan fermân-ı âlîleri vekîl-i mersûm Artin zimmîye tefhîm olunduğu İstanbul Mahkemesi’nden huzûr.<br><br>Fî 19 min-Z sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33867"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33869"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b492"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o537"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>