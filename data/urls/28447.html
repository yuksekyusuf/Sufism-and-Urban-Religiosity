﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 104<br>Hüküm no: 31<br>Orijinal metin no: [10b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Borçları yüzünden hapsedilip bir kısım borçları devlet tarafından ödenip serbest bırakılanların isimleriyle borç ve sulh miktarları</b><br><br>Bu eyyâm-ı mübâreke ve şuhûr-ı müteberrikede es-sadakatü tereddü’l-belâ ve tezîdü’l-ömr mazmûn-ı <<meşhûnlarıyla>> sa‘âdet-meşhûnlarıyla amel buyurulup ihrâz-ı rızâ-yı melik-i Gaffâr ve isticlâb-ı ed‘iyye-i hayriye-i ashâb-ı ıztırâr için tesâdduk buyurulmağla sicn-i sultânîde düyûn-ı müsbite için mahbûs olan fukarâ ve zu‘afânın garîmleri yedinde olan hücec-i şer‘iye mûcebince düyûnlarını edâ için vech-i âtî üzere sâdır olan fermân-ı cihân-mutâ‘a imtisâlen-leh irsâl olunan Ebûbekir Efendi taraf-ı mîrîden ta‘yîn olunan Ebûbekir Ağa ve Hâssa <<mi‘mâr>> veznedârlardan Ali Çelebi b. ( ) ve sicn-i mezbûr kâtibleri ve sâir udûl-i Müslimîn mahzarlarında tahrîr olunan erbâb-ı hukūkun hakları ve bedel-i sulh olmak üzere taraf-ı mîrîden makbûzlarıdır ki zikrolunur.<br><br>Hurrire fi’l-yevmi’s-sâdis min-şehri Recebi’l-ferd li-sene seb‘a ve mie ve elf. Medyûn. Hüseyin b. Mehmed. Deyn: 49 guruş. Bedel-i sulh: 16,5 guruş Medyûn. Halil b. İbrahim. Deyn: 15 guruş. Bedel-i sulh: 8 guruş Medyûn. Ayşe bt. Mehmed. Deyn: 60 guruş. 52,5. 112,5. Bedel-i sulh. 222. 19. 41,5 guruş Medyûn. Afife bt. Mustafa. Deyn: 105 guruş. Bedel-i sulh: 35 guruş Medyûn. Ayşe bt. Fazlı. Deyn: 110 guruş. Bedel-i sulh. 36 guruş, 1 zolota Medyûn. Rukiye bt. Receb. Deyn: 99 guruş. 37. 136 guruş. Bedel-i sulh: 33 guruş, 1 zolota?. 12. 45 guruş Medyûn. Meryem bt. Salih. Deyn: 19,5 guruş. Bedel-i sulh: 8,5 guruş Medyûn. Hürmüz v. Dimitri. Deyn: 43 guruş. Bedel-i Sulh. 16 guruş Medyûn. Krih? v. Kapdi?. Deyn: 170 guruş. Bedel-i sulh: 56 guruş, 1 zolota Medyûn. Aslan v. Avraham. Deyn: 50 guruş. Bedel-i sulh: 17 guruş Medyûn. Aritun v. Şöhret. Deyn: 160 guruş. Bedel-i sulh: 50 guruş Medyûn. Haçador v. Anton. Deyn: 18,5 guruş. Bedel-i sulh: 6 guruş Medyûn. Kabril v. Gil. Deyn: 19 guruş. Bedel-i sulh: 6 guruş, 1 sülüs Medyûn. İstemad v. Anton. Deyn: 67 guruş. Bedel-i sulh: 22 guruş Medyûn. Zakar v. Asvador. Deyn: 60 guruş. Bedel-i sulh: 22,5 guruş Medyûn. Şimon v. Anton. Deyn: 45 guruş. Bedel-i sulh: 16 guruş Medyûn. İslâm b. Hüseyin. Deyn: 210 guruş. Bedel-i sulh: 32 guruş<br><br>Cem‘an yekûn: Asl-ı deyn: 1389,5 guruş Taraf-ı mîrîden bedel-i tesellüm. Bedel-i sulh: 455 guruş<br><br>Bâlâda zikrolunduğu vech üzere bedel-i sulhdan müctemi‘ dört yüz elli beş guruşu veznedâr-ı merkūm Ali Çelebi mûmâ-ileyh Ebûbekir Ağa ma‘rifetiyle taraf-ı mîrîden erbâb-ı hukūka bi-kadri’l-hısas teslîm onlar dahi kabz ve mâ‘adâdan medyûnlarının zimmetlerini ibrâ ve ıskāt etmeleriyle zikrolunan medyûnlar sicn-i mezbûrdan tahlîs olundukları bu mahalle şerh ve[ri]ldi.<br><br>El-emru hasbemâ hurrire fîh zübdetü’l-fakīr ileyhi te‘âlâ.<br><br>Abdullah b. Şaban el-müvellâ-hilâfeten bi-Medîne-i Kostantıniyye gufira lehümâ</p>          <br><a title="Önceki sayfa" style="text-decoration:none" href="./ayrmetin.php?idno=28446"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28448"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b104"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o905"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>