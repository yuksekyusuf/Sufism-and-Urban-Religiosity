﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 43<br>Hüküm no: 4<br>Orijinal metin no: [2-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Berber Mehmed Ağa’nın vefatıyla küçük çocuklarına intikal eden vakıf ev arsası hisselerinin satışına izin verilmesi</b><br><br>Salim, izin<br><br>Numara: ( ), harcı: ( ) guruş.<br><br>Mahmiye-i İstanbul’da Sultan Ahmed kurbünde Nahılbend mahallesinde sâkin iken bundan akdem vefât eden berber esnâfından Mehmed Ağa b. Ahmed’in sulbî sagīr oğlu Hasan Kâzım ve sulbiye sagīre kızı Fatıma Melek’in tesviye-i emirlerine bâ-hüccet-i şer‘iye vasîyy-i mansûbu işbu bâ‘isü’l-kitâb Mustafa Ağa b. Mehmed m. bi’l-vesâye takrîr-i kelâm edüp Nezâret-i Evkāf-ı Hümâyûn’a mülhak evkāfdan vâkıf-ı mûmâ-ileyhin câmi‘-i şerîfinde müezzin olanlara tevliyet ve gallesi meşrûta olan vakfı musakkafâtından mahalle-i mezbûrede Şeftali Çeşmesi sokağında kâin otuz numara ile murakkam ma‘lûmü’l-hudûd ve’l-müştemilât şehriye otuz akçe icâre-i müeccelelü bir kıt‘a muhterik menzil arsası müteveffâ-yı mezbûrun hayatında bâ-temessük mütevellî bi’l-icâreteyn taht-ı tasarrufunda olup ba‘de vefâtihî sagīrân-ı mezbûrân ile sulbiye kebîre kızı Hadice Binnaz Hanım’a hasbe’l-âde islâsen intikāl edüp lâkin arsa-i mezkûre bî-hâsıl olarak bekāsı sagīrân-ı mezbûrân haklarında muzır ve gayr-ı müfîd olduğundan mâ‘adâ sagīrân-ı mezbûrânın nafaka ve kisveye dahi eşedd-i ihtiyâcları olmağla sagīrân-ı mezbûrânın arsa-i mezkûrede olan hisse-i şâyi‘aları bedel-i misliyle bâ-re’y-i mütevellî âhara ferâğa ve bedeli ahz ü kabz birle i‘mâl ve istirbâh olunup hâsıl olan ribhiyle infâk ve iksâ olunmak sagīrân-ı mezbûrân haklarında vücûhla enfa‘ ve evlâ olduğuna binâen işbu yedimde olup Birinci Dâire-i Belediye tarafından i‘tâ olunan memhûr bir kıt‘a tahmîn-i bedel pusulası mantûkunca sagīrân-ı mezbûrânın arsa-i mezkûrede olan hisse-i şâyi‘aları bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla bin dört yüz seksen sekiz guruş mukābelesinde bâ-re’y-i mütevellî âhara ferâğa izin taleb şüd.<br><br>Fî 3 Şa‘bân sene [1]300<br><br>Şühûd: Ömer Ağa b. Kadri, Muhzır Mehmed Ağa b. Mustafa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=11921"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11923"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b043"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o369"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>