﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 158<br>Hüküm no: 163<br>Orijinal metin no: [31a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bilecik kazası Gölpınar köyündeki Teraşe Baba Zaviyesi zâviyedarı Kafiye Hatun bt. Hasan’ın vefatıyla yerine oğlu Ömer b. Mehmed’in tayini</b><br><br>Ma‘rûz,<br><br>Medîne-i Bilecik kazâsına tâbi‘ Gölpınar karyesinde kâin Teraşe? Baba Zâviyesi Vakfı’nın zâviyedârlığı evlâdiyet ve meşrûtiyet üzere bâ-berât-ı âlî mutasarrıfı olan Kafiye Hatun bt. Hasan üzerinde olduğu Anadolu Muhâsebesi’nden muhrec derkenâr olunmağla meâl-i arz ve baba lafzına nazaran zâviye-i mezkûr mülgā Bektâşî zâviyesi midir, keyfiyeti bi’t-tahkīk iktizâ-ı i‘lâm olunmak bâbında sâdır olan fermân-ı âlîşâna imtisâlen kazâ-i mezbûr ahâlîsinden bu esnâdaDer-aliyye’ye gelen bî-garaz erbâb-ı vukūfdan Hâfız es-Seyyid Mustafa ve es-Seyyid Hüseyin b. Hasan nâm kimesneler meclis-i şer‘a celb ve keyfiyeti gereği gibi suâl olundukda zâviye-i mezkûr mülgā Bektâşî zevâyâsından olmadığı ve derûn-ı arzda tahrîr ve inhâ kılındığı üzere mezbûre Kafiye Hatun müteveffiye idiği ve dârende-i arz merkūm Ömer b. Mehmed müteveffiye-i mezbûrenin sadrî oğlu olduğu ve zâviye-i mezkûre vâkıfın evlâd-ı eslah ve erşedine meşrûta olmak üzere te‘âmül-i kadîmi cârî olageldiğine nazaran merkūm Ömer b. Mehmed’e meşrûtun-lehi olup bundan gayri müstehıkk-ı âharı olduğu ma‘lûmumuz değildir deyü herbiri alâ-tarîkı’ş-şehâde ihbârlarıyla mütehakkık ve ayân olmağın bu sûretde zâviye-i mezkûre müteveffiye-i mezbûrenin mahlûlünden sadri oğlu merkūm Ömer b. Mehmed’e ber-mûceb-i amel-i kadîm tevcîh ve yedine berat-ı şerîf-i âlîşân verilmek iktizâ eylediği huzûr-ı âlîlerine i‘lâm.<br><br>[Fî] 21 C sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=879"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=881"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b158"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o179"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>