﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 337<br>Hüküm no: 324<br>Orijinal metin no: [74b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahbube Hatun bt. Abdullah’ın kuruyemişci dükkânını Hasan Yazıcı b. Hafız Mustafa ve Molla Ahmed b. İbrahim’e sattığı</b><br><br>Kuruyemişci mübâya‘ası<br><br>Mahmiye-i İstanbul’da kâin kuruyemişci esnâfından Hasan Yazıcı b. el-Hâc Hafız Mustafa’nın vâlidesi zâtı ta‘rîf-i şer‘î ile mu‘arrefe olan Mahbube Hatun bt. Abdullah hâzıra olduğu hâlde meclis-i şer‘-i hatîr-i lâzımü’t-tevkīrde esnâf-ı mezkûreden bâ‘isü’l-kitâb Molla Ahmed b. İbrahim nâm kimesne tarafından husûs-ı âti’l-beyânı tasdîka vekîl-i şer‘îsi Kethudâ Mustafa Ağa b. Halil ile es-Seyyid Hüseyin Yazıcı b. Halil mahzarlarında hâzıra-i mezbûrenin tasdîkiyle ikrâr-ı tam ve takrîr-i kelâm edip mahmiye-i mezbûrede Zindân kapısı hâricinde kuruyemişciler sûkunda kâin el-Hâc Osman dükkânı demekle meşhûr bir tarafdan Halil Usta dükkânı ve üç tarafdan tarîk-i âm ile mahdûd bir bâb kuruyemişci dükkânı derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibâriyle akd-i âti’z-zikrin sudûruna değin yüz on sehmi benim ve on sehmi vâlidem hâzıra-i mezbûrenin iştirâken yedimizde mâlımız olmağla ben âlât-ı lâzımeden i‘tibâr-ı merkūm üzere mâlik olduğum yüz on sehm hisse-i mezkûremi on bir bin guruşa ve vâlidem hâzıra-i mezbûre Mahbube Hatun kezâlik mâlike olduğu on sehm hissesini bin guruşa ki cem‘an on iki bin guruşa müvekkil-i mezbûr Molla Ahmed ile mezbûr es-Seyyid Hüseyin Yazıcı’ya << üzere>> nısfiyet üzere müştereken tarafeynden îcâb ve kabûlü hâvî şurût-ı müfsideden ârî bey‘-i bât-ı sahîh-i şer‘î ve safka-i vâhide ile bey‘ ü temlik ve teslîm eylediğimizde onlar dahi iştirâken yedimizden iştirâ ve temellük ve tesellüm ve kabz ü kabûl ve semen-i merkūmun on bir bin guruşunu bana ve bin guruşunu vâlidem hâzıra-i mezbûreye def‘ ü teslîm eylediklerinde biz dahi yedlerinden tamamen ve kâmilen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birlerimiz âharın zimmetlerini ibrâ-i âmm-ı sahîh-i şer‘î ile kabûlü hâvî ibrâ ve iskāt dahi etmemizle fîmâ-ba‘d âlât-ı lâzıme-i mezkûrede benim ve vâlidem hâzıra-i mezbûrenin aslâ ve kat‘a alâka ve medhalimiz kalmayup nısfı müvekkil-i mezbûr Molla Ahmed’in ve nısfı mezbûr es-Seyyid Hasan Yazıcı’nın mâl-ı müşterâları ve hakk-ı sırfları olmuşdur dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 14 Şevvâl sene 1238.<br><br>Şühûdü’l-hâl: Yiğitbaşı Mustafa Ağa, el-Hâc Veliyüddin Ağa, es-Seyyid Ali Yazıcı, Uzun Mehmed Ağa, es-Seyyid el-Hâc Ahmed Ağa, Muhzır Molla Halil, Kethudâ-yı muhzırân İsmail Ağa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=33221"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33223"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b337"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o401"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>