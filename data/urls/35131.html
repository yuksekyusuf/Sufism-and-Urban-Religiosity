﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 544<br>Hüküm no: 478<br>Orijinal metin no: [187-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Koskalı Karagöz ile Aksaraylı Yorgi’nin, Bakkal Anaştaş’ın Halil Efendi’ye olan borcuna kefil oldukları</b><br><br>Tecîl ve kefîle rabt<br><br>[Ma‘rûz]<br><br>Bakkāl tâifesinden Anaştaş v. İlya zimmî İstanbul Mahkemesi’nde meclis-i şer‘-i hatîrde eşrâf-ı kuzâtdan bâ‘isü’l-i‘lâm es-Seyyid Halil Efendi b. es-Seyyid Mehmed Sadık muvâcehesinde tâife-i mezkûreden Koskalı Karagöz v. Şenik ve Aksaraylı Yorgi v. Nikola zimmîler hâzır oldukları hâlde İstanbul’da Tavukpazarı kurbünde Hüseyinağa mahallesinde kâin Yenidükkân demekle arîf ma‘lûmü’l-hudûd bir bâb bakkāl dükkânı derûnunda mevcûde beyne’l-hıref gedik ta‘bîr olunur Evkāf-ı Haremeyn-i Muhteremeyn müstegallâtından âlât-ı lâzıme-i ma‘lûmenin yüz yirmi sehm i‘tibârıyla bâ-temessük-i mütevellî bi’l-icâreteyn mutasarrıf olduğum yirmi iki buçuk sehm hisse-i şâyi‘asını bin iki yüz elli bir senesi Cemâziyelevvel’isinin on beşinci günü mezbûr es-Seyyid Halil Efendi’nin mâlından ve yedinden karz aldığım dört bin guruş deynim mukābelesinde mezbûr es-Seyyid Halil Efendi’ye vefâen bâ-re’y-i mütevellî ferâğ ve tefvîz ve vech-i lâyıkı üzere teslîm eylediğimde ol dahi ber-vech-i muharrer tefevvüz ve tesellüm ve kabûl etmiş idi el-hâletü hâzihî dâyinim mezbûr deyn-i merkūm dört bin guruşun bin guruşunu hatt ü tenzîl edip ben dahi mezbûr es-Seyyid Halil Efendi’den deyn-i merkūm dört bin guruşun bilâ-devr-i şer‘î murâbahası nâmıyla târih-i merkūmdan berü beher şehr altmış altışar guruşdan mâlımdan cem‘an beş bin sekiz yüz yetmiş dört guruşumu bi-gayrı hakkın ahz u kabz ve istihlâk etmiş idin deyü inkârına mukārin tasaddî eylediğim meblağ-ı mecmû‘-ı müstehlek-i merkūm beş bin sekiz yüz yetmiş dört guruşdan fâriğ olup meblağ-ı mecmû‘-ı müstehlek-i merkūma müte‘allika âmme-i da‘vâdan mezbûr es-Seyyid Halil Efendi’nin zimmetini kabûlünü hâvî ibrâ-i sahîh-i şer‘î ile ibrâ ve iskāt eylediğimden mâ‘adâ kendine bâkī deynim olan iki bin beş yüz guruşu dahi işbu târih-i i‘lâmdan on bir gün tamamına değin edâ ile yirmi iki buçuk sehm hisse-i şâyi‘a-i merkūmeyi bâ-re’y-i mütevellî geri tefevvüze ta‘ahhüd edip ve meblağ-ı bâkī-i merkūm iki bin beş yüz guruşa hâzırân-ı mersûmân Karagöz ve Yorgi zimmîlerden her biri dahi tarafeynden bi’l-emr ve’l-kabûl kefâlet-i mutlaka-i sahîha-i şer‘iye ile başka başka kefîl ve zâmin oldular deyü mersûm Anaştaş zimmînin sâdır olan bi’l-cümle takrîr-i meşrûhunu merkūm es-Seyyid Halil Efendi ile hâzırân-ı mersûmân Karagöz ve Yorgi zimmîlerden her biri tasdîk ve tahkīk eyledikleri tescîl ve huzûr-ı [âlîlerine i‘lâm olundu]<br><br>Fî 21 L sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35130"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35132"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b544"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o557"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>