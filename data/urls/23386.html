﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 154<br>Hüküm no: 158<br>Orijinal metin no: [95-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Yeminini bozan Muharrem b. Mustafa’nın karısı Cennet bt. Pîrî’den boşanmış sayıldığı</b><br><br>Hasköy demekle ma‘rûfe karye mahallâtından Kiremitçi Ahmed Çelebi mahallesi sâkinelerinden Cennet bt. Pîrî nâm hâtun meclis-i şer‘-i mutahhara zevci olan Muharrem b. Mustafa nâm kimesneyi ihzâr ve muvâcehesinde takrîr-i da‘vâ edip târih-i kitâbdan dört ay mukaddem eğer hâlen sâkine olduğun menzilden taşra çıkarsan talâk-ı selâse ile mutallaka ol deyû yemîn etmişdi, ben ol menzilinden âhar yere nakl etmekle mezbûr Muharrem hânis olmuşdur suâl olunup üzerime dâhil olmaması matlûbumdur dedikde, gıbbe’s-suâl ve akībe’l-inkâr ve isre’l-istişhâd Abdi b. Hasan nâm kimesne ve Mercan bt. Veli ve Âfitâb bt. Abdullah nâm hâtunlar li ecli’ş-şehâde hâzırûn olup fi’l-vâki‘ mezbûr Muharrem zevce-i merkūme Cennet Hâtun’a eğer hâlen sâkine olduğun menzilden taşra çıkarsan talâk-ı selâse ile mutallaka ol deyû yemîn edip mezbûr[e] Cennet dahi ol menzilden taşra çıkmağla mesfûr Muharrem hânis olmuşdur, biz husûsa şâhidleriz şehâdet dahi ederiz deyû edâ-i şehâdet-i şer‘iyye ettiklerinde, şehâdetleri ba‘de ri‘âyet-i şerâ’iti’l-kabûl hayyiz-i kabûlde vâkı‘a olıcak mûcebiyle hüküm birle mâ vaka‘a bi’t-taleb ketb olundu. Tahrîren fi’l-yevmi’l-hâmis min Şa‘bâni’l-mu‘azzam li sene seb‘in ve erba‘în ve elf.<br><br><br>Şuhûdü’l-hâl: Mahmud b. Mirza el-Cündî, Mehmed b. Mehmed, Hasan b. İbrahim, Mustafa b. Receb, Ali Beşe b. Abdullah ve gayruhüm mine’l-hâzırîn </p>          <br><a title="Önceki sayfa" style="text-decoration:none" href="./ayrmetin.php?idno=23385"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23387"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b154"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o522"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>