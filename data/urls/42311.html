﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 195<br>Hüküm no: 205<br>Orijinal metin no: [37a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Hüseyin Yahya’nın varislerinden İsmail’in alacak davasının reddedilmesi</b><br><br>Ma‘rûz,<br><br>Kastamonu sancağında vâki‘ Ayandon kazâsına tâbi‘ Karacakaya nâm karye ahâlîsinden olup işbu târîh-i i‘lâmdan bir buçuk sene mukaddem karye-i mezbûrede vefât eden Hüseyin Yahya b. Mehmed’in verâseti zevceteyn-i metrûketeyni Âişe bt. Mehmed ve Âmine bt. Veli ile sulbiye kebîre kızları Âişe ve Medîne ve sulbî kebîr oğlu derûn-ı arzuhâlde ismi mezkûr İsmail’e ba‘de’l-inhisâr mezbûr İsmail mahfil-i şer‘iyyâtda sâhib-i arzuhâl el-Hâc Halil Efendi b. el-Hâc Ahmed muvâcehesinde mezbûr el-Hâc Halil Efendi bin yüz altmış yedi senesinde kazâ-i mezbûrda nâibü’ş-şer‘ iken babam mezbûru bir cürmle ithâm edip cebren ve bi-gayr-ı hakkın iki yüz guruşunu ba‘de’l-ahz bir müddet murûrunda babam mezbûr Hüseyin fevt olup meblağ-ı mezkûr bana ve verese-i sâiresine mevrûs olmağla meblağ-ı mezbûrdan hisse-i irsiyemi taleb eylediğimde otuz guruşunu bana teslîm, ben dahi yedinden bi’l-verâse ba‘de’l-ahz ve’l-kabz mâ‘adâsı olan yüz yetmiş guruşdan hisse-i irsiyeme isâbet eden mikdâra müte‘allika da‘vâdan ben mezbûr el-Hâc Halil Efendi’nin zimmetini ibrâ etmiş idim. Lâkin ibrâ-i mezkûrumdan sonra mezbûr el-Hâc Halil Efendi meblağ-ı bâkī-i mezkûr yüz yetmiş guruş cihet-i mezbûreden bizim cümlemize zimmetinde deynimdir deyü müteahhiren ikrâr etmekle mücerred müteahhiren ikrârına binâen meblağ-ı bâkī-i mezkûr yüz yetmiş guruşdan dahi hisse-i irsiyemi taleb ederim deyü eylediği ikrâr-ı müteahhir da‘vâsı mu‘teber olmayıp mezbûr el-Hâc Halil Efendi’ye suâl dahi teveccüh etmemeğin müdde‘î-i mezbûr İsmail meblağ-ı bâkī-i mezkûr yüz yetmiş guruşdan hisse-i irsiye da‘vâsıyla mezbûr el-Hâc Halil Efendi’ye bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 7 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42310"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42312"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b195"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o579"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>