﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 89<br>Hüküm no: 37<br>Orijinal metin no: [15-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zahireci Bogos’un alacak davasıyla Bıçakcı Kirkor’a açtığı davanın hukuksuz bulunarak reddedildiği</b><br><br>Mukābele şüd<br><br>Zımparacı Bogos zimmînin Bıçakcı Kirkor zimmîden 5600 guruş da‘vâsı men‘i<br><br>Ma‘rûz<br><br>Arzuhâl eden Zımparacı Bogos v. Manuk zimmî meclis-i şer‘-i hatîrde bıçakcı esnâfından derûn-ı arzuhâlde ismi mastûr Kirkor v. Artin nâm zimmî muvâcehesinde kezâlik derûn-ı arzuhâlde ismi mastûr diğer Bogos v. Manuk nâm zimmî hâzır olduğu hâlde ben bundan akdem muhtellü’d-dimâ‘ iken mersûm Kirkor zimmî İslâmbol’da Sultan Bâyezid-i Velî Han Câmi‘-i şerîfi kurbünde vâki‘ dükkânımda mevcûd mâlımdan beher vakıyyesi yedişer guruşdan cem‘an beş bin altı yüz guruş kıymetli sekiz yüz vakıyye zımparamı bi-gayrı hakkın ahz ü istihlâk etmekle zikri mürûr eden zımparanın kıymet-i mezkûresini işbu sene-i mübâreke şehr-i Rebî‘ülâhirinin on birinci günü târihiyle müverrah ve hâlâ Sadr-ı Rumeli devletlü inâyetlü Meşreb Efendizâde Abdurrahman Efendi hazretlerinin mührünü hâvî bir kıt‘a i‘lâm-ı şer‘iye nâtık olduğu üzere mersûm Kirkor zimmîden Salı günü huzûr-ı hazret-i Fetvâ-penâhî’de da‘vâ eylediğinde mersûm Kirkor zimmî dahi cevâbında benim ber-vech-i muharrer müdde‘âmı inkâr etmekle ben ber-vech-i muharrer müdde‘âmı isbâtdan izhâr-ı acz edip talebimle mersûm Kirkor zimmî ber-nehc-i şer‘î tahlîf olunmağın mûcebiyle ben da‘vâ-yı mezkûremle mersûm Kirkor zimmîye bilâ-beyyine mu‘ârazadan men‘ olun[duğumdan sonra] duğumuzdan sonra şehr-i sâbık Recebi’l-ferd’inin on dördüncü günü târihiyle müverrah İstanbul Bâb Mahkemesi’nden verilen bir kıt‘a i‘lâm-ı şer‘î nâtık olduğu üzere ben husûs-ı mezkûru hâzır-ı mersûm diğer Bogos zimmîden inkârına mukārin bi-aynihî da‘vâ etmemle da‘vâ-yı mezkûrem da‘vâ-yı evvelime münâkız olmağla ben da‘vâ-yı mezkûrumla hâzır-ı mersûma bî-vech-i şer‘î mu‘ârazadan men‘ olunmuş idim el-hâletü hâzihî ben da‘vâ-yı evvelime rücû‘ edip ve şâhidlerime zafer bulduğumdan mâ‘adâ târih-i mezkûrda dükkânımdan zâyi‘ olan bir çift piştovumu mersûm Kirkor yedinde bulmamla zikri mürûr eden zımparanın kıymet-i mezkûresi olan meblağ-ı merkūm beş bin altı yüz guruşu mersûm Kirkor zimmîden tazmîn taleb ederim deyü tasaddî eylediği da‘vâsı takrîr-i meşrûhu üzere meşrû‘a ve iltifâta şâyân olmadığı müdde‘î-i mersûm Bogos zimmîye tefhîm ve da‘vâ-yı mezkûresiyle mersûm Kirkor zimmîye bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 19 Şa‘bân sene [12]59 [1257]</p>          <br><a title="Önceki sayfa" style="text-decoration:none" href="./ayrmetin.php?idno=34689"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34691"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b089"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o643"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>