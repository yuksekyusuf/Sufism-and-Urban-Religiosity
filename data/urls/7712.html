﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 499<br>Hüküm no: 672<br>Orijinal metin no: [87b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Unkapanı tüccarlarından Hacı Süleyman’ın buğday bedelinden Mankalya kazasının Adil köyünden Mehmed Bey’de alacağından kalan paranın ödenmesi için yapılan tenbih</b><br><br>Bâ-mühr-i hazret-i efendi<br><br>Ma‘rûz<br><br>Kapan-ı dakīk tüccârlarından sahib-i arzuhâl es-Seyyid el-Hâc Süleyman meclis-i şer‘de Karadeniz sâhilinde Mankalya kazâsına tâbi‘ Adil karyesi ahâlîsinden Mehmed Bey ile terâfu‘larında târih-i i‘lâmdan iki sene mukaddem tarafımdan Ahmed Yazıcı’yı kazâ-i mezbûr ahâlîlerinin ashâb-ı zehâirinden kendi malım ile zehâir iştirâ ve kabz ve tarafıma irsâl için tevkîl etmişidim ol dahi vech-i muharrer üzere ashâb-ı zehâirden semen-i ma‘lûma iştirâ ve devr ve keyl ve kabz ve cem‘ eylediği altı yüz elli keyl hıntayı karye-i mezbûrede der-mahzen eylediğinden sonra mezbûr Mehmed Bey benim mülküm olan hınta-i mezkûreyi bi-gayr-ı hakkın fuzûlen ahz ve âhara ikişer guruşa bey‘ ve semeni olan bin üç yüz guruşu ba‘de’l-kabz makbûzu olan meblağ-ı mezbûr bin üç yüz guruşdan sekiz yüz guruşunu vekîlim merkūm Ahmed Yazıcı’ya teslîm mâ‘adâ beş yüz guruşu mezbûr Mehmed Bey’in zimmetinde kalmağla meblağ-ı bâkī-i mezbûru merkūm Mehmed Bey’den taleb ederim deyü ba‘de’d-da‘vâ ve’s-suâl mezbûr Mehmed Bey cevâbında merkūm Ahmed Yazıcı’nın iştirâ ve cem‘ eylediği ol mikdâr hıntayı ahz ve âhara beher keylini ikişer guruşa bey‘ ve kabz-ı semen eylediğini ikrâr lâkin zikrolunan altı yüz elli keyl hınta müdde‘î-i merkūm es-Seyyid el-Hâc Süleyman’ın malı olduğu ma‘lûmum değildir dedikde müdde‘î-i mezbûr es-Seyyid el-Hâc Süleyman müdde‘âsını lede’t-tezkiye adâletleri zâhir olan sâlifü’z-zikr Mankalya kasabası ahâlîlerinden mahmiye-i İstanbul’da Kantarcılar sûkunda vâki‘ Ali Paşa Hanı’nda müsâfiren sâkinler Ali Çelebi b. Mustafa ve Süleyman b. İbrahim nâm kimesneler şehâdetleriyle mezbûr Mehmed Bey muvâcehesinde vech-i şer‘î üzere isbât etmeğin mûcebince meblağ-ı bâkī-i mezbûr beş yüz guruşu müdde‘î-i mezbûr es-Seyyid el-Hâc Süleyman’a edâ ve teslîme merkūm Mehmed Bey’e tenbîh olunduğu huzûr-ı âlîlerine i‘lâm olundu.<br><br>Fî 15 Rebî‘ülâhir sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7711"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7713"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b499"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o573"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>