﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 274<br>Hüküm no: 174<br>Orijinal metin no: [60a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Tüccar Hacı İsmail b. Mehmed b. İbrahim’in alacaklısı olduğu Tüccar Hüseyin b. Yusuf’un borcunu vasîsine ödemesi</b><br><br>Fi’l-asl vilâyet-i Anadolu’da Beyşehri kasabasına tâbi‘ Sano nâm karye ahâlîsinden olup mahmiye-i İstanbul’da Odunkapısı kurbünde merhûm Gaznevî Mahmud Efendi hânında ticâret vechi üzere sâkin iken bundan akdem vefât eden el-Hâc İsmail b. Mehmed b. İbrahim’in hayatında yedinde olan hüccet-i şer‘iye mûcebince vasîyy-i muhtârı olduğu lede’ş-şer‘i’l-enver mütehakkık olan el-Hâc Musa Çelebi b. Mustafa meclis-i şer‘-i şerîf-i enverde ve mahfil-i dîn-i münîf-i ezherde yine tüccâr tâifesinden Hüseyin b. Yusuf mahzarında bi’l-vesâye üzerine da‘vâ ve takrîr-i kelâm edip müteveffâ-yı mezbûrun mezbûr Hüseyin zimmetinde cihet-i karz-ı şer‘îden yüz guruş hakkı olup kable’l-ahz fevt olup mezbûr Hüseyin zimmetinde kalmağın suâl olunup meblağ-ı mezbûrun bi’l-vesâye bana alıverilmesi matlûbumdur dedikde gıbbe’s-suâl mezbûr Hüseyin cevâbında fi’l-hakīka müteveffâ-yı mezbûr el-Hâc İsmail b. Mehmed b. İbrahim’e ber-vech-i muharrer cihet-i karz-ı şer‘îden meblağ-ı mezbûr yüz guruş zimmetinde vâcibü’l-edâ deyni olduğunu ikrâr u i‘tirâf etmeğin alâ mûceb-i i‘tirâfihî meblağ-ı mezbûr yüz guruşu vasîyy-i mezbûra edâ ve teslîme mezbûr Hüseyin’e tenbîh birle mâ vaka‘a bi’t-taleb ketb olundu.<br><br>Fi’l-yevmi’l-ışrîn min-şehri Ramazani’l-mübârek sene 1107<br><br>Şuhûdü’l-hâl: Musa Çelebi b. Ahmed, el-Hâc İbrahim b. Osman, el-Hâc Mehmed b. Ali, Hasan Çelebi b. Hüseyin, İbrahim Çelebi b. Ahmed, Mehmed b. İdris ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=28589"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28591"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b274"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o856"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>