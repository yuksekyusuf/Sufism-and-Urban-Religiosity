﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 139<br>Hüküm no: 107<br>Orijinal metin no: [22b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Maden’in, Ali Ağa aleyhindeki köle davasından men olunması</b><br><br>Efendi hazretleri imzâsıyladır, hüccet, isbât-ı hîbe-i abd<br><br>Medîne-i Üsküdar’da Toygar Tepesi? mahallesi ahâlîsinden olup hâssa tabbâhlardan olan el-Hâc Mehmed b. Ma‘den nâm kimesne Dîvân-ı hümâyûn-ı sa‘âdet-makrûnda akd olunan meclis-i şer‘-i şerîfde işbu bâ‘isü’l-kitâb Ali Ağa b. Muzaffer nâm kimesne mahzarında üzerine da‘vâ ve takrîr-i kelâm edip mezbûr Ali Ağa’nın yedinde olan işbu orta boylu açık kara kaşlı kara gözlü Eflakiyyü’l-asl Ahmed b. Abdullah nâm gulâm mülküm olup târîh-i kitâbdan on altı sene mukaddem mezbûr Ali Ağa’ya tahmînen beş yaşında iken îdâ‘ ve teslîm, ol dahi istîdâ‘ ve tesellüm etmiş idi, suâl olunup mevsûf-ı mezbûru bana teslîme mezbûr Ali Ağa’ya tenbîh olunmak matlûbumdur dedikde gıbbe’s-suâl, mezbûr Ali Ağa cevâbında müdde‘î-i mezbûr mevsûf-ı mezbûru târîh-i mezbûrda tahmînen beş yaşında iken bana hîbe ve teslîm, ben dahi ittihâb ve kabûl ve tesellüm etmiş idim deyü def‘ ile mukābele edicek gıbbe’s-suâl ve’l-inkâr mezbûr Ali Ağa’dan def‘-i mezbûrunu mübeyyine beyyine taleb olundukda mahmiye-i İstanbul’da Ayasofya-i kebîr mahallesi sükkânından olup Dergâh-ı âlî kapıcılarından olan Mehmed Bey b. Mustafa ve Şengel hamamı kurbünde sâkin Hasan Çavuş b. Hamza nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müdde‘î-i mezbûr târîh-i kitâbdan on altı sene mukaddem mevsûf-ı mezbûru tahmînen beş yaşında iken mezbûr Ali Ağa’ya bizim huzûrumuzda hîbe ve teslîm [ve] mezbûr Ali Ağa dahi ittihâb ve kabûl ve kabz ve tesellüm etmiş idi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince müdde‘î-i mezbûr vech-i mübeyyen üzere mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’s-sâmin min-Cumâdelâhire li-sene ihdâ ve semânîn ve elf.<br><br>Şuhûdü’l-hâl: Mansur Ağa b. Mustafa, Mehmed Çelebi b. Bayram, Mehmed Halîfe el-müezzin-i Câmi‘-i Ayasofya, Mustafa Çelebi b. el-Hâc Ahmed, İbrahim Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=2424"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2426"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b139"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o601"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>