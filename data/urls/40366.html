﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 152<br>Hüküm no: 87<br>Orijinal metin no: [14b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Amine bt. Murad’ın sattığı cariye bedelinden Esirci Mahmud b. Veli’den yirmi guruş alacağı olduğu</b><br><br>Medîne-i Üsküdar’da Geredeli mahallesinde sâkine Âmine bt. Murad nâm hâtunun vâlidesi ve tarafından husûs-ı âti’l-beyâna vekîl-i sâbitü’l-vekâlesi olan Hadice bt. Mehmed meclis-i şer‘-i hatîr-i lâzimü’t-tevkīrde esirci tâifesinden Mahmud b. Veli mahzarında üzerine takrîr-i da‘vâ edip müvekkilem mezbûre Âmine Hâtun târih-i kitâbdan yedi ay mukaddem yedinde mülk ve hakkı olup evsâfı beynlerinde ma‘lûm Kâmile nâm Rusiyye câriye-i memlûkesini mezkûr Mahmud’a altmış riyâlî guruşa bey‘ ve teslîm edip ol dahi iştirâ ve tesellüm eyleyip semeni olan meblağ-ı mezkûru vekâletim hasebiyle taleb ederim suâl olunsun dedikde gıbbe’s-suâl mezbûr Mahmud cevâbında müvekkile-i mezbûre Âmine Hâtun zikrolunan câriyesini târih-i mezkûrda âhara bey‘ etdirmek için def‘ ve teslîm edip ben dahi mahmiye-i İstanbul’da Küçükkaraman’da vâki‘ Pirinçcizâde Odaları’nda sâkin Abdüsselâm nâm kimesneye kendi ile ma‘an varıp müvekkile-i mezkûre Âmine Hâtun câriye-i mezkûreyi mezbûr Abdüsselâm’a yetmiş riyâlî guruşa bey‘ edip ol dahi yedinden iştirâ ve kabz eyledikden sonra semeni olan meblağ-ı mezkûrdan ancak bana yirmi riyâlî guruş def‘ ve teslîm eyledi mezbûr semen-i mezkûr yetmiş guruşdan yirmi riyâlî guruşu ahz u kabz edip kendi masârıfına istihlâk eylediğini bi-tav‘ihî ikrâr ve i‘tirâf etmeğin ikrârı mûcebince zikrolunan yirmi guruşu vekîle-i mezkûre Hadice Hâtun’a edâ ve teslîme mezbûr Mahmud üzerine ilzâm-ı şer‘î olunup mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’l-ışrîn min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Ahmed Beşe b. Bâli, İbrahim Beşe b. ( ), Çukadâr Osman Beşe ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40365"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40367"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b152"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o898"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>