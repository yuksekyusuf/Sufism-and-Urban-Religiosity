﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 189<br>Hüküm no: 107<br>Orijinal metin no: [34a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Derviş Ağa b. Veli’nin vefât eden Derviş Ağa b. Receb’de alacağı olduğu iddiasıyla açtığı davanın reddedildiği</b><br><br>Mahmiye-i İstanbul’da Yazıcı mahallesinde sâkin Derviş Ağa b. Veli nâm kimesne mahfil-i kazâda mahmiye-i merkūmede Arpaemini mahallesinde sâkin iken bundan akdem vefât eden diğer Derviş Ağa b. Receb’in li-ebeveyn karındaşı ve hasren vârisi olan işbu râfi‘u’l-kitâb İbrahim Ağa nâm kimesne mahzarında üzerine da‘vâ ve takrîr-i kelâm edip müteveffâ-yı merkūm Derviş Ağa’ya hayatında vilâyet-i Anadolu’da Viranşehri’nde vâki‘ ze‘âmetini bana der-uhde etmek için bin yüz dört senesi şehr-i Rebî‘ülevvel’inin on birinci günü kırk guruşumu def‘ ve teslîm ol dahi ber-vech-i muharrer ahz u kabz etdiğinden sonra ze‘âmet-i merkūmeyi âhara verip benden makbûzu olan meblağ-ı merkūmu kable’l-edâ vefât etmeğin hâlâ terekesine bi’l-verâse vâzı‘u’l-yed olan mezbûr İbrahim Ağa’ya suâl olunup terekesinden bana edâya tenbîh olunmak matlûbumdur dedikde gıbbe’s-suâl mezkûr İbrahim Ağa cevâbında mûrisim müteveffâ-yı mezbûr hayatında ze‘âmet-i mezkûresini sene-i mezkûreye mahsûb olmak üzere müdde‘î-i merkūma beş yüz elli guruşa işbu müdde‘î-i mezbûrun imzâ ve hatmini hâvî temessük nâtık olduğu üzere der-uhde ve meblağ-ı merkūmu ber-vech-i peşîn ahz u kabz etdiğinden sonra ze‘âmet-i merkūmeyi âhara der-uhde etmekle makbûzu olan meblağ-ı merkūm beş yüz elli guruşu müdde‘î-i mezbûra <<bin yüz dört senesi Zilka‘de’si evâilinde>> redd ü teslîm ol dahi ahz u kabz edip hatta müdde‘î-i mezbûr Derviş Ağa zikrolunan temessük nâtık olduğu üzere bin yüz dört senesi Zilka‘de’si evâilinde meblağ-ı mezbûr beş yüz elli guruşu ve harc nâmıyla verdiğim meblağı bi’t-tamam ahz u kabz edip husûs-ı mezkûra müte‘allika da‘vâdan mezkûr diğer Derviş Ağa’nın zimmetini ibrâ ve ıskāt eyledim deyüp yedine temessük dahi vermişidi deyü mazmûnu takrîrine muvâfık ve müdde‘î-i mezbûrun imzâ ve hatmini hâvî târih-i mezkûr ile müverrah temessük ibrâz edip müdde‘î-i merkūm muvâcehesinde feth u kırâet olundukda müdde‘î-i mezbûr mazmûn-ı temessük-i mezkûru tâyi‘an ikrâr u i‘tirâf etmeğin mûcebince müdde‘î-i merkūm Derviş Ağa ber-vech-i muharrer bî-vech mu‘ârazadan men‘ birle mâ vaka‘a bi’t-taleb ketb olundu.<br><br>Fi’l-yevmi’s-sânî min-Recebi’l-ferd li-sene seb‘a ve mie ve elf.<br><br>Şuhûdü’l-hâl: [34b] Mahmud Efendi el-kādî-i Tırhala muvakkaten, Mehmed Ağa Çukadâr, Ahmed Efendi b. Ali, Halil Çelebi b. İbrahim, Mustafa Çelebi Yorganî.<br><br>Yevmü’l-hamîs fî 11 min-Şa‘bâni’l-mu‘azzam li-sene 1107</p>          <br><a title="Önceki sayfa" style="text-decoration:none" href="./ayrmetin.php?idno=28522"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28524"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b189"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o882"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>