﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 106<br>Hüküm no: 37<br>Orijinal metin no: [5a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mirâhûr Mehmed Ağa Vakfı’na aid arsayı fuzûlî işgal eden Bogos’un vakfın görevlisine 15 guruş ödemeye râzı olduğu</b><br><br>Maʻrûz;<br><br>Medîne-i Eyüb’de Mirâhûr Mehmed Ağa Vakfı’nın meşrûtiyyet üzere mütevellîsi tarafından vekîli ve kāimmakām-ı mütevelliyesi kızı Fâtıma nâm hatun medîne-i mezbûre mahkemesinde meclis-i şerʻ-i hatîrde Bogos nâm zimmî muvâcehesinde mezbûr Bogos kāimmakām-ı mütevelliyesi olduğum evkāfdan olup medîne-i mezbûrede Baba Haydar Mahallesiʼnde vâkiʻ vakf-ı mezbûr arsasını fuzûlî kazıp ve toprağını kerpiç katʻ eylediğinden gayrı âhar mahalde n dahi toprak nakl ve mahâll-i mezbûrda kerpiç kesip mahâll-i mezbûra moloz ilkāsıyla arsa-yı mezbûrenin ecr-i misline noksan terettüb etmekle arsa-yı mezbûrenin toprağıyla âhar mahalde n toprak nakl ve arsa-yı mezbûra istiʻmâl etmekle arsa-yı mezbûreden ahz eylediği toprağın kıymeti ile istiʻmâl eylediği eyyâmın ücreti olan cemʻan yüz guruş taleb ederim deyü daʻvâ etdikde mezbûr Bogos cevâbında ancak mahâll-i mezbûrun toprağıyla iki bin kerpiç katʻını ve istiʻmâlini ikrâr ve iʻtiraf edip lâkin müddeʻiye-i mezbûre ziyâde müddeʻâsını beyândan izhâr-ı acz ve tahlîfe dahi tâlibe olmamağla tavassut-ı muslihîn ile nefʻan-li’l-vakf mütevelliye-i mezbûreye on beş guruş defʻ u teslîm, ol dahi meclis-i şerʻle mezbûr Bogos zimmî yedinden cânib-i vakf içün baʻde’l-ahz ve’l-kabz mezbûr Bogos mahâll-i mezbûra ilkā eylediği molozu ihrâc ve tathîr etmek üzere taʻahhüd edip ol vechile katʻ-ı nizâʻ etdikleri tescîl olunup huzûr-ı âlîlerine iʻlâm olundu. Bâkī fermân men-lehü’l-emrindir.<br><br>Fî 28 Zilkaʻde sene 1159</p>          <br><a title="Önceki sayfa" style="text-decoration:none" href="./ayrmetin.php?idno=16989"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16991"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b106"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o767"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>