﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 100<br>Hüküm no: 49<br>Orijinal metin no: [5a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eleni bt. Yani’nin çocuğunun düşmesine sebep olan vekil Paşalı Sfelyan yerine onun müvekkili Ziso v. Yani aleyhine açtığı diyet davasının meşru olmadığı</b><br><br>Galata’da Sultan Bayezid Mahallesi’nde mütemekkin olup husûs-ı âtîde kendi nefsinden asîl ve zevcesi Eleni bt. Yani Nasrâniye tarafından ber-vech-i câ’î vekîl olduğu şahsını ârifân Nikoli v. Zakari ve Marko v. Yani zimmîler şehâdetleriyle sâbit olan Angeli v. Kostantin zimmî Galata Bâb Mahkemesi’nde meclis-i şer‘-i kavîmde Ziso v. Yani zimmî muvâcehesinde mahalle-i merkūmede vâki‘ mersûm Ziso zimmînin taht-ı icâresinde olan bir bâb menzilin bir odasında ben zevcem mersûme ile bi’l-ma‘iyye müşâhereten müstecir olmamızla oda-i merkūme icâresinden zimmetimde müctemi‘ olan meblağ-ı merkūmu benden mütâlebe için târih-i i‘lâmdan dört gün mukaddem menzil-i mezkûr mutasarrıfı tarafından îcârâtı kabza vekîli gāib ani’l-meclis Paşalı tâifesinden Sfelyan nâm kimesne menzil-i mezkûra nehâren duhûl ve ücret-i müctemi‘a-i merkūmeyi zevcem müvekkile-i mersûmeden taleb eyledikde zevcem müvekkilem mersûme havfından nâşî müstebînü’l-hilka bir cenînü’l-meyyit ilkā etmekle ben oda-i merkūmeyi mücerred mersûm Ziso zimmîden istîcâr etmiş olmamla cenîn-i merkūmun mûcib-i şer‘îsi zimmî-i mersûmdan bi’l-asâle ve bi’l-vekâle taleb ederim deyü tasaddî eylediği da‘vâsı takrîr-i meşrûhu üzere meşrû‘a ve mu‘tebere olmadığı müdde‘î-i mersûma tefhîm-birle zimmî-i mersûme bî-vech-i şer‘î mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 6 S sene 1221.</p>          <br><a title="Önceki sayfa" style="text-decoration:none" href="./ayrmetin.php?idno=22244"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22246"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b100"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o500"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>