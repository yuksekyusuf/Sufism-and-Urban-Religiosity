﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 147<br>Hüküm no: 123<br>Orijinal metin no: [25a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Rıfat Efendi’nin Halatçılar Kethüdası Mustafa’nın eşi Kâmile Hatun aleyhindeki alacak davasında anlaşma sağlanması</b><br><br>Mübâşiri Fenerli Süleyman Kavvâs’a teslîm<br><br>Ma‘rûz,<br><br>Mâliye Hazîne-i celîlesinde Mektûbî Odası hulefâsından sâhib-i arzuhâl Mehmed Rıfat Efendi b. Mehmed Âşir mahfil-i şer‘iyyâtda İstanbul’da Süleymaniye Câmi‘-i şerîfi kurbünde Samanviran-ı evvel mahâllesinde sâkine müteveffâ Halatçılar Kethüdâsı Hacı Mustafa Ağa zevcesi demekle arîfe [ve] derûn-ı arzuhâlde mezkûretü’l- ism Kâmile Hatun bt. el-Hâc Mehmed b. Lutfullah tarafından husûs-ı âti’l-beyanda sulh ve ibrâya vekâlet-i âmme-i mutlakā-i sahîha-i şer‘iyye ile vekîl olduğu zât-ı mezbûreyi bi’l-ma‘rifeti’ş-şerîfe ârifân el-Hâc Mehmed Ali Ağa b. Mehmed Salih ve Kayıkçı Ali b. Mehmed nâm kimesneler şehâdetleriyle mahzar-ı hasm-ı câhidde ber-nehc-i şer‘î sâbit ve sübût-ı vekâletine hükm-i şer‘î lâhık olan İlyas Bey b. Süleyman muvâcehesinde müvekkile-i mezbûre Kâmile Hatun işbu târîh-i i‘lâmdan bir buçuk sene mukaddem malımdan ve yedimden iktirâz ve kabz ve umûruna sarfla istihlâk edip zimmetinde alacak hakkım olan on bin guruşun yedi bin guruşunu müvekkile-i mezbûre Kâmile Hatun bana edâ ve teslîm edip bâkīsi olan üç bin guruşu ve ben müvekkile-i mezbûre Kâmile Hatun’un İstanbul’da Kantarcılar nâm mahâlde Şerbetçi sokağında vâki‘ menzilinde müsâfiren sâkin iken müvekkile-i mezbûrenin bi-şarti’r-rücû‘ emriyle on iki ay müddetde müvekkile-i merkūme için tabh etdirdip kendüye teslîm eylediğim ta‘âm ve nân-ı azîz semenlerine malımdan bâ-defter-i müfredât medfû‘um olup müvekkile-i mezbûre zimmetinde bi’l-mürâca‘a alacak hakkım olan bin altı yüz seksen guruş ki cem‘an dört bin altı yüz guruşu müvekkile-i mezbûreye izâfetle vekîl-i mezbûr İlyas Bey’den hâlâ taleb ederim deyü tasaddî eylediğim da‘vâmdan bâ-tavassut-ı muslihûn vekîl-i mezbûr İlyas Bey ile bi’t-tav‘ ve’r-rızâ işbu yüz guruş üzerine sulh olduğumda ol dahi sulh-ı mezkûru müvekkile-i mezbûreye izâfetle kabûl ve bedel-i sulh-ı mezkûr bin beş yüz guruşu müvekkilesi mezbûrenin malından olarak işbu meclis-i şer‘de bana bi’l-vekâle def‘ ü teslîm eylediğinde ben dahi yedinden tamâmen ve kâmilen ahz ü kabz etmemle bi’l-cümle husûs-ı mezkûrlara müte‘allıka âmme-i de‘âvîden müvekkile-i mezbûre Kâmile Hatun’un zimmetini ibrâ-i âmm-ı sahîh-i şer‘î ile ibrâ ve iskāt eylediğimde ol dahi ibrâ-i mezkûrumu bi’l-vekâle kabûl edip külliyen kat‘-ı münâza‘a eyledik deyü müdde‘î-i mezbûr Mehmed Rıfat Efendi’nin sâdır olan bi’l-cümle takrîr-i meşrûhunu vekîl-i mezbûr İlyas Bey bi’l-vekâle tahkīk ve tasdîk eylediği tescîl ve huzûr-ı [âlîlerine i‘lâm olundu].<br><br>Fî 12 R sene [12]74.<br><br>Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=38358"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38360"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b147"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o172"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>