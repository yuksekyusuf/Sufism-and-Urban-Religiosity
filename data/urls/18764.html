﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 196<br>Hüküm no: 284<br>Orijinal metin no: [68a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mustafa b. el-Hâc Hamza’nın mülk bağının vârisler arasında paylaştırıldığı</b><br><br>Bundan akdem mahmiye-i Galata mahallâtından el-Hâc Hüsrev mahallesinde müteveffâ olan Mustafa b. el-Hâc Hamza’nın vârislerinden vâlidesi Emine Hâtun ve müteveffâ-yı mezbûrun oğluna vasî olan karındaşı Kerim Bey meclis-i şer‘de takrîr-i kelâm ve tebyîn-i merâm edip dedi ki müteveffâ-yı mezbûrun bundan akdem mahmiye-i Üsküdar kazâsına tâbi‘ İstavroz nâm mevzi‘de vâki‘ olan Terzibaşı ve el-Hâc Nasuh ve Behram nâm …? Vasil nâm kimesne mülkleriyle ve tarîk-i âm ile mahdûd bir bâb fevkānî ev önünde sofa ve hücre ve bi’r-i mâ’ ve kenîf ve eşcâr-ı müsmire ve gayr-ı müsmire[yi] müştemil ve muhtevîdir zikr olunan mülk bağ müteveffâ-yı mezbûr el-Hâc Hamza fevt oldukdan sonra oğlu müteveffâ-yı merkūm fevt olunca mâbeynimizde tevzî‘ ve taksîm olunmayıp kalmışdır el-hâletü hâzihî zikr olunan mülk içinde olan hisse-i şer‘iyyemizin zâhir olunmasını taleb eylerim dedikde hâssa mi‘mârlarından üstâd Cafer ve üstâ[d] Sinan ve cemm-i gafîr ve cemâ‘at-i kesîre ile varılıp bennâ zirâ‘ıyla yirmi altı bin zirâ‘ olup zikr olunan bağı tahmîn-i sahîh ile takvîm edip altmış bin akçeye mahdûd-ı mezbûrun nısf-ı şâyi‘i ki bennâ zirâ‘ıyla tûlen karârı on dört bin zirâ‘ olur içinde eşcâr-ı müsmire ve gayrı müsmiresiyle ve fevkānî ve tahtânî ev önünde sofa ve bi’r-i mâ’ ve kenîf zikr olunan bağın mâbeyninde olan üç tûl zirâ‘ı mukābelesinde sınır çekip kur‘a ile müteveffâ-yı mezbûrun oğlu Mustafa’ya düşüp ve nısf-ı âharı dahi on iki bin zirâ‘ bahçe eşcâr-ı müsmire ve gayr-ı müsmiresiyle müteveffâ-yı mezbûra intikāl edip müteveffâ-yı mezbûrun oğlu Mustafa dahi fevt olmağla oğlu Mehmed nâm sagīreye intikāl edip meblağ-ı merkūmdan müteveffâ el-Hâc Hamza’nın zevcesi merkūme Emine’ye sümün hisse-i şer‘iyye yedi bin altı yüz yetmiş bir akçe ihrâc olundukdan sonra mâ vaka‘a kayd olundu. Tahrîren fî evâili şehri Cumâdelûlâ sene 999.<br><br><br>Şuhûdü’l-hâl: Hamza Bey b. Abdullah, Mustafa b. Abdullah, Şaban b. Mustafa, Yusuf b. Hasan, Mustafa b. Murad, Ömer b. Abdullah, Nurullah b. Murad?, Ali b. Bâli ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=18763"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18765"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b196"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o378"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>