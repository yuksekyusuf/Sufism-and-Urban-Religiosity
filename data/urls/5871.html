﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 142<br>Hüküm no: 117<br>Orijinal metin no: [30b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye Hatun’un Akşemseddin mahallesinda bulunan evini Osman Çelebi’ye sattığı</b><br><br>Mahmiye-i İstanbul’da Ak Şemseddin mahallesi sâkinelerinden Rukiye bt. Eyüb Efendi [b.] Abdurrahman nâm hatun tarafından husûs-ı âti’l-beyânı ikrâra vekîl olduğu zâtını ârifân Ömer Çelebi b. Süleyman ve Osman b. İbrahim şehâdetleriyle şer‘an sâbit olan Derviş b. Mehmed meclis-i şer‘-i şerîf-i enverde işbu râfi‘u’l-kitâb Osman Çelebi b. Mehmed mahzarında bi’l-vekâle ikrâr ve takrîr-i kelâm edip akd-i âti’z-zikrin sudûruna değin müvekkil-i mezbûrenin yedinde mülk ve hakkı olup mahalle-i mezbûrede vâki‘ bir tarafdan Sâ‘atî Mehmed Çelebi mülkü ve bir tarafdan benim mülküm ve bir tarafdan tarîk-ı âm ile mahdûd ve iki tarafdan taş duvar ve bir bi’r-i mâ ve kenîfi muhtevî arsa-i hâliyesini bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-ı bâtt-ı sahîh-i şer‘î ile yüz beş guruşa mezbûr Osman Çelebi’ye bi’l-vekâle bey‘ ve temlîk ve teslîm ol dahi ber-vech-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezbûr yüz beş guruşu mezbûr Osman Çelebi yedinden bi’l-vekâle ahz u kabz eyledim. Min-ba‘d arsa-i mahdûd-ı mezkûrda müvekkile-i mezbûre Rukiye Hatun’un kat‘a alâka ve medhali kalmayıp mezbûr Osman Çelebi’nin mülk-i müşterâsı ve hakk-ı sırfı olmuşdur. Keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâdî aşer min-Zilka‘de li-sene 1143.<br><br>Şuhûdü’l-hâl: Mehmed Efendi b. Mustafa el-imâm, Mehmed Ağa b. Mehmed, Abdullah Çelebi b. Abdullah, Musa Ağa serdengeçdi, Mehmed Çelebi b. Abdullah, İbrahim b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=5870"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5872"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b142"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o442"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>