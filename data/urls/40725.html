﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 445<br>Hüküm no: 446<br>Orijinal metin no: [64b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Abdurrahman b. Mustafa’nın sattığı kayığın bedelini ödemesi için Ahmed b. İsmail’e beş ay süre verdiği ve borca karşılık evini rehin aldığı</b><br><br>Mahmiye-i İstanbul’da Ali Paşa kurbünde Çaşnigir odalarında sâkin es-Seyyid Abdurrahman b. Mustafa meclis-i şer‘-i hatîr-i lâzimü’t-tevkīrde hâmilü hâze’l-kitâb Ahmed b. İsmail nâm kimesne muvâcehesinde takrîr-i kelâm edip zikri âtî akdin sudûruna değin silk-i mülkümde münselik olup çekeleve ta‘bîr olunur sekiz zirâ‘ kayığımı tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûr Ahmed’e dört bin fıddî râyic fi’l-vakt akçeye bey‘ ve teslîm edip ol dahi vech-i muharrer üzere iştirâ ve kabz ve tesellüm eyledikden sonra semeni olan meblağ-ı mezbûru merkūm Ahmed’in hâlâ edâya iktidârı olmayıp taksîte tâlib olmağla ben dahi mezbûr Ahmed’e târih-i kitâbdan beş ay tamâmına değin her haftada bana ikişer yüz akçe vermek üzere semen-i mezbûr dört bin akçeyi taksît edip ol dahi vech-i muharrer üzere taksît-i mezbûru kabûl eyledi ba‘de’l-yevm zikrolunan kayık-ı mezbûr Ahmed’in mülk-i müşterâsıdır dedikde gıbbe’t-tasdîkı’l-mu‘teber mezbûr Ahmed dahi meclis-i şer‘de merkūm es-Seyyid Abdurrahman mahzarında ikrâr ve i‘tirâf edip silk-i mülkümde olup mahmiye-i İstanbul’da Debbâğzâde mahallesinde vâki‘ bir tarafı Derviş b. Durmuş mülküne ve bir tarafı merhûm Yunus Efendi veresesi mülküne ve bir tarafı Kara Suhte mülküne ve bir tarafı tarîk-ı âmma müntehî olup büyût-ı adîdeyi müştemil mülk menzilimi bi-cümleti’t-tevâbi‘ ve’l-levâhık meblağ-ı mukassat-ı mezbûr mukābilesinde mezbûr es-Seyyid Abdurrahman yedine rehin vaz‘ ve teslîm edip ol dahi irtihân ve kabûl eyledi dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâmin ve’l-ışrîn min-Zilka‘deti’ş-şerîfe li-sene 1067.<br><br>Şühûdü’l-hâl: Mehmed Efendi eş-şehîr bi-Mü’minzâde, Ahmed Efendi eş-şehîr bi-Aşkīzâde, Mehmed Beşe b. Mehmed er-râcil, İbrahim b. Mehmed el-hallâc, Osman Beşe çukadâr, İsa Bey b. Ahmed, el-Hâc Ca‘fer b. Abdullah ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40724"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40726"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b445"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o848"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>