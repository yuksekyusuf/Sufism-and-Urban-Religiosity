﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 122<br>Hüküm no: 89<br>Orijinal metin no: [16b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim’in Eğridir nahiyesinin Serpe köyündeki tımarına eski sahibi Mehmed tarafından müdahale olunmaması talebi</b><br><br>Ma‘rûz,<br><br>Sâdır olan fermân-ı âlîlerine imtisâlen hâmiş-i arzuhâlde mezkûr derkenâra nazar olundukda Hamid sancağında Eğridir nâhiyesinde vâki‘ Serpe nâm karye ve gayrıdan bin sekiz yüz otuz altı akçe timâra mukaddemâ mutasarrıf olan Mehmed bin yüz yetmiş senesi Rebî‘ülâhiri’nin yirmi altıncı günü hüsn-i rızâsıyla timâr-ı mezkûru sâhib-i arzuhâl İbrahim’e ferâğ ve kasr-ı yed edip hâlâ mezbûrun üzerinde olduğu derkenâr nâtık olup mezbûr İbrahim mahfil-i şer‘iyyâtda timâr-ı mezkûrun sâbıkā sâhib-i evvel olduğu zikr olunan Eğridir kazâsı kurbünde Bağlava kasabası ahâlîsinden olup İstanbul’da Kebeciler Hanı’nda sâkin Alicanoğlu Mehmed ve Cebecioğlu Ahmed ve Bogasici Veli Beşe ve Ahmed nâm kimesneler ihbârlarıyla mütehakkık olan Mehmed ile terâfu‘larında mezbûr Mehmed târîh-i mezbûrda mutasarrıf olduğu timâr-ı mezkûra müdâhale [17a] ve ta‘arruzdan hâlî olmadığın bildirip teşekkî eyledikde mezbûr Mehmed cevâbında timâr-ı mezkûru târîh-i merkūmda kendi hüsn-i rızâsıyla mezbûr İbrahim’e ber-vech-i muharrer ferâğ ve kasr-ı yedini ikrâr ü i‘tirâf ve müdâhale ve ta‘arruz etmemek üzere müte‘ahhid olup, lâkin mezbûr Mehmed yine timâr-ı mezkûra müdâhale ve ta‘arruza tasaddî ederse hasm ile mürâfa‘a olmadıkça kaydı derkenâr olunmamak üzere kaydına şerh verilmesi bâbında mezbûr İbrahim emr-i âlî ricâsında olduğu ma‘lûm-ı devletleri buyuruldukda fermân men-lehü’l-emr hazretlerinindir.<br><br>Fî 26 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42194"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42196"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b122"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o599"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>