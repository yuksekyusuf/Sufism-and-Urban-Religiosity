﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 534<br>Hüküm no: 562<br>Orijinal metin no: [139b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Çavuş’un varislerinden olan yeğeninin payına düşen miras hakkını diğer varislerden tamamen aldığı</b><br><br>Mahmiye-i İstanbul’da Kızılminâre mahâllesinde sâkin iken bundan [akdem] fevt olan Ali Çavuş b. İvaz’ın verâseti zevce-i menkûha-i metrûkesi Mümine Hatun bt. es-Seyyid Süleyman ile kebîre kızı Rukıye nâm hatuna ve sagīre kızı Hadîce’ye ve li-ebeveyn karındaşı oğlu İbrahim ibn-i Hasan nâm kimesneye münhasıra ve mesele-i mirâsı yirmi dört sehmden olup sihâm-ı mezbûrenin üç sehmi mezbûre Mümine Hatun’a ve sekizer sehmi mezbûretân Rukıye ve Hadîce’den her birine ve beş sehmi mezbûr İbrahim’e isâbeti tahakkukundan sonra mezbûr İbrahim [140a] mahmiye-i mezbûrede meclis-i şer‘de ve sagīre-i mezbûre Hadîce’nin vâlidesi ve tesviye-i umûruna kıbel-i şer‘den mansûbe vasîsi olmağla tereke-i müteveffâ-yı mezbûra bi’l-verâse ve bi’l-vesâyâ vâzı‘atü’l-yed olan râfi‘atü’l-vesîka mezbûre Mümine Hatunun tarafından husûs-ı âti’l-beyana vekîl-i şer‘îsi karındaşı es-Seyyid Halil b. el-mezbûr es-Seyyid Süleyman mahzarında ikrâr-ı tam ve takrîr-i kelâm edip mûrisim müteveffâ-yı mezbûr Ali Çavuş’un terekesi ma‘rifet-i şer‘le tahrîr olundukda zimem-i nâsda olan hukūkundan mâ‘adâ cemi‘ emlâk ü urûz ve evânî-i nühâsiye ve gayri nühâsiyeden ber-mûceb-i defter-i kassâm tashîh-i mezkûr üzere bana isâbet eden beş sehim hisse-i ırsiye-i şer‘iyyemi mezbûre Mümine Hatun yedinden tamamen ahz u kabz edip müteveffâ-yı mezbûrun zimem-i nâsda olan hukūkundan mâ‘adâ terekesinden bana âide beş sehim hisse-i ırsiyeme müte‘allıka âmme-i da‘vâ ve kâffe-i mutâlebâtdan mezbûre Mümine Hatun ile sagīre-i merkūmenin zimmetlerini ibrâ ve iskāt eyledim dedikde gıbbe’t-tasdîkı’ş-şer‘ı mâ-vaka‘a bi’t-taleb ketb olundu.<br><br>Fi’l-yevmi’s-sâmin min-Şa‘bâni’l-mu‘azzam li-sene sitte aşere ve mi’e ve elf.<br><br>Şuhûdü’l-hâl: el-Hâc İbrahim bin Ahmed, el-Hâc Ali bin Ahmed, Osman Çelebi b. Mahmud, el-Hâc Mustafa Efendi b. Süleyman Efendi, İbrahim bin Receb, Mısırlı el-Hâc Mehmed b. Mustafa, es-Seyyid Halil b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=42091"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42093"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b534"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o553"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>