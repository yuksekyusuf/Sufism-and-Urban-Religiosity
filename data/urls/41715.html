﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 236<br>Hüküm no: 185<br>Orijinal metin no: [52a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Çelebi’nin İstefe kazasında çiftlik olarak bilinen arsası ile ona bağlı tarlalarını Ayşe Hatun’a satması</b><br><br>Fi’l-asl vilâyet-i Rumeli’nde İstefe kazâsı ahâlîsinden olup hâlâ mahrûse-i Galata muzâfâtından kasaba-i Kasımpaşa’da Tahta Kādı mahâllesinde sâkin Hüseyin Çelebi b. Abdullah nâm kimesne mahmiye-i İstanbul’da meclis-i şer‘de işbu sâhibetü’l-kitâb fahrü’l-muhadderât Âişe Hanım bt. Ahmed Paşa tarafından husûs-ı âti’l-beyanı tasdîka vekîl olduğu zât-ı müşârün-ileyhâyı ma‘rifet-i şer‘iyye ile ârifân olan Ali Çelebi b. Süleyman ve es-Seyyid Yusuf b. es-Seyyid Sunullah nâm kimesneler şehâdetleriyle vekâleti sâbite olan Hüseyin Efendi b. Ahmed nâm kimesne mahzarında bi-tav‘ihî ikrâr ve takrîr-i kelâm edip akd-i âtî sudûruna değin yedimde mülk ve hakkım olup mârrü’z-zikr İstefe kazâsında Kazmış demekle ma‘rûf mevzi‘de vâki‘ etrâf-ı erba‘ası müvekkile-i mûmaileyhânın mülkü ile mahdûd ve mümtâz Yahyaoğlu Yurdu demekle meşhûr çiftlik ta‘bîr olunur mülk arsamı cümle tevâbi‘ ve levâhıkı ile tarafeynden bi’l-îcâb ve’l-kabûl bey‘-i kat‘î ile müvekkile-i müşârün-ileyhâya yirmi guruşa bey‘ ve temlîk, ol dahi iştirâ ve temellük edip ve çiftlik-i mahdûda teba‘iyetle zirâ‘at olunur taht-ı tasarrufunda olan ma‘lûmü’l-hudûd ve’l-kıt‘a ve dönümü beynimizde ma‘lûm tarlaların hakk-ı tasarrufunu dahi ma‘rifet-i sâhib-i arz ile altmış guruş bedel mukābelesinde müvekkile-i mûmâ-ileyhâya ferâğ ve tefvîz ol dahi tefevvüz ve kabûl eylediğinden sonra semen-i mezkûr yirmi guruş ile bedel-i merkūm altmış guruş ki cem‘an seksen guruşu yedinden tamâmen ahz u kabz eyledim. Ba‘de’l-yevm çiftlik-i mezkûr müvekile-i mûmâ-ileyhânın mülk-i müşterâsı ve tarlalar dahi hakk-ı müfevvezi olmuşdur. keyfe mâ teşâ ve tahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâmin min-şehri Rebî‘i’l-evvel li-sene sitte aşere ve mi’e ve elf.<br><br>Şuhûdü’l-hâl: Fahrü’l-ümerâ Hasan Paşa b. Mustafa, el-Hâc İbrahim Bey b. Hasan Paşa, el-Hâc Mehmed b. Abdullah, Ahmed Ağa yazıcı, Ahmed Çelebi b. Hasan, Bayram Çelebi b. Abdullah, el-Hâc Yusuf b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=41714"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41716"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b236"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o641"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>