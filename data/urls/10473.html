﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 244<br>Hüküm no: 311<br>Orijinal metin no: [89a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bogosna bt. Dimitri’nin merhum Mehmed Çelebi b. Ahmed’den kırk kuruş borç aldığına yemin ettiği</b><br><br>Mahrûse-i Galata’ya tâbi‘ kasaba-i Beşiktaş muzâfâtından Arnavudköyü demekle ma‘rûf nâm karye sükkânından iken bundan akdem müteveffâ olan Mehmed Çelebi b. Ahmed’in evlâd-ı sıgārına kıbel-i şer‘den mansûbe vasîleri olan vâlideleri Bâdyeldân bt. Abdullah nâm hatun tarafından da‘vâ-yı âtîye vekîl olan es-Seyyid Ali Çelebi b. es-Seyyid Abdülkādir meclis-i şer‘-i hatîr-i lâzımü’t-tevkīrde karye-i mezbûre sâkinelerinden Bagosna bt. Dimitri nâm Nasrâniye muvâcehesinde üzerine bi’l-vekâle da‘vâ ve takrîr-i kelâm edüp müteveffâ-yı mezbûr Mehmed Çelebi sıhhati hâlinde merkūme Bagosna[‘ya] yetmiş kıt‘a riyâlî guruş-ı kebîr ikrâz ve teslîm eyledi ol dahi vech-i muharrer üzere müteveffâ-yı merkūmun yedinden istikrâz ve ahz u kabz ve tesellüm eyledikden sonra kable’l-istîfâ fevt olmağla hâlâ meblağ-ı mezbûru vekâletim hasebiyle taleb ederim suâl olunup alıverilmesi murâdımdır dedikde gıbbe’s-suâl mezbûre Bagosna cevâbında merkūm Mehmed Çelebi’den sıhhati hâlinde ancak kırk kıt‘a riyâlî guruş istikrâz ve kabz ve tesellüm eylediğin ikrâr edüp ziyâde olan otuz guruşu inkâr etmekle vekîl-i mezbûrdan ziyâdeyi mübeyyine beyyine taleb olundukda ol dahi ityân-ı beyyineden izhâr-ı kemâl-i acz edüp istihlâf etmeğin müteveffâ-yı mezbûrdan meblağ-ı merkūm kırk guruşdan ziyâde ahz u kabz etmediğine yemin teklîf olundukda ol dahi alâ-vefkı’l-mes’ûl yemîn billâhi’llezî enzele’l-İncîle alâ İsa aleyhisselâm etmeğin mâ-vaka‘a bi’t-taleb ketb olundu, tahrîr olundu.<br><br>Tahrîren fi’l-yevmi’s-sâdis min-Zilhicceti’ş-şerîfe li-sene isneyn ve sittîn ve elf.<br><br>Şühûdü’l-hâl: Hızır Efendi el-kâtib, Mustafa Beşe [b.] Mehmed, Cafer b. Mehmed, Mehmed b. Ramazan ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10472"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10474"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b244"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o292"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>