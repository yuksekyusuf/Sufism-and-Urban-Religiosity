﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 170<br>Hüküm no: 155<br>Orijinal metin no: [29a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çavuş b. Mehmed’e rüşvet yoluyla Bekir Bey b. Mehmed’den aldığı parayı iâde etmesi husûsunda tembihte bulunulduğu</b><br><br>Sâbıkā Ergani Sancağıbeyi olan bâ‘isü’l-kitâb umdetü’l-ümerâʼi’l-kirâm Bekir Bey b. Mehmed mahfil-i şer‘-i hatîrde belde-i Rakka ahâlîsinden olup el-ân mahmiye-i İstanbul’da sâkin olan fahrü’l-cüyûş Mustafa Çavuş b. Mehmed mahzarında üzerine da‘vâ edip bundan akdem bin otuz iki senesi şehri Ramazâni’l-mübârekinin evâsıtında bana zikr olunan sancağı alıvermek içün bi-tarîki’r-rüşve mezbûr Mustafa Çavuş’a mâlımdan sahîhü’l-ayâr ve kâmilü’l-vezn altmış altun ve yüz otuz aded guruş ve her biri onar akçeye râyic dört bin beş yüz fıddî Osmânî def‘ u teslîm edip ol dahi alıp kabz etmiş idi meblâğ-ı mezbûrun şer‘an reddi vâcib olmağın taleb ederim dedikde gıbbe’s-suâl müşârun-ileyh Mustafa Çavuş cevâbında vech-i mezkûr üzere mûmâ-ileyh Bekir Bey’in yedinden tarîh-i mezbûrda bi-tarîki’r-rüşve sahîhü’l-ayâr ve kâmilü’l-vezn altmış Filori ve yüz otuz guruş ve her biri onar akçeye râyic dört bin beş yüz fıddî Osmânî aldığını i‘tirâf edicek i‘tirâfı mûcebince bi-gayr-i vech-i şer‘î aldığı meblâğ-ı mârrü’z-zikri reddetmeye tenbîh olunup mâ-vaka‘a bi’t-taleb ketb olundu.<br><br>Hurrire fî-evâʼili şehri Ramazâni’l-mübârek li-sene selâse ve selâsîn ve elf.<br><br>Şuhûdü’l-hâl: Cafer Çavuş el-mübâşir, Mahmud Çavuş kethüdâ, Ahmed Ağa reîsü’l-muhzır, Murad Ağa b. Abdullah el-cündî, Mehmed Bey b. Ali, ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39446"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39448"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b170"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o409"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>