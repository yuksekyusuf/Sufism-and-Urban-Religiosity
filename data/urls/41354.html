﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 232<br>Hüküm no: 205<br>Orijinal metin no: [52b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Veli Beşe b. Ahmed’in bakkal dükkânının ortağı olan Hasan Beşe’nin ortaklığını feshederek sermaye ve kazancını Süleyman b. Receb’e havale ettiği</b><br><br>Mahmiye-i İstanbul’da Fethiye Câmi‘-i Şerîfi kurbünde sâkin Veli Beşe b. Ahmed nâm kimesne mahzarında ikrâr-ı tâm ve takrîr-i kelâm edip mezbûr Hasan Beşe bundan akdem merhûm Sultân Selim Han -aleyhi’r-rahmetü ve’r-rıdvân- Câmi‘-i Şerîfi kurbünde vâki‘ bir bâb bakkāl dükkânımda destgâhdârım ve şerîkim olmağla hâlâ fesh-i akd-i şirket edip beynimizde hesâb gördüğümüzde asl-ı mâl ve fâideden mezbûrun zimmetinde ancak iki bin sekiz yüz otuz akçe hakkım zuhûr etmekle meblağ-ı mezbûr iki bin sekiz yüz otuz akçeyi işbu hazır bi’l-meclis Süleyman b. Receb nâm kimesneye üçümüz bir meclisde iken havâle-i sahîha-i şer‘iye ile havâle edip onlar dahi her biri havâle-i mezkûreyi kabûl eylediklerinden sonra şirket-i mezkûreye ve sâir târih-i kitâba gelince beynimizde cereyân eden ahz ü i‘tâ ve mu‘âmelât-ı şettâya müte‘allika âmme-i de‘âvî ve mutâlebât ve eymân ve muhâsamâtdan mezbûr Hasan Beşe’nin zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim min-ba‘d mezbûr Hasan Beşe ile şirket-i mezkûreye ve sâire müte‘allika vechen mine’l-vücûh da‘vâ ve nizâ‘ım yokdur dedikde gıbbe’t-tasdîkı’ş-şer‘î mezbûr Süleyman dahi meclis-i mezbûrda merkūm Hasan Beşe mahzarında i‘âde-i kelâm edip bâlâda ketb ü tahrîr olunup merkūm Veli Beşe’nin merkūm Hasan Beşe’den bana havâle eylediği meblağ-ı mezkûr iki bin sekiz yüz otuz akçeyi mezbûr Hasan Beşe bana tamamen edâ ve teslîm ben-dahi yedinden ahz ü kabz ve tesellüm edip ben-dahi meblağ-ı mezbûra ve sâir târih-i kitâba gelince beynimizde cereyân eden ahz ü i‘tâya müte‘allika âmme-i da‘vâdan mezbûr Hasan Beşe’yi ibrâ-i âmm-ı kātı‘u’n-nizâ‘la ibrâ ve ıskāt eyledim dedikde gıbbe’t-tasdîkı’l-mu‘teberi’l-vicâhî mâ-hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ aşer min-Saferü’l-hayr li-sene ihdâ ve tis‘în ve elf.<br><br>Şuhûdü’l-hâl: Kösec el-Hâc Ali, Bakkāl el-Hâc Ali, Süleyman b. Receb, Mehmed Bey b. el-Bevvâb, Kaşıkçı el-Hâc Hasan.</p>          <br><a title="Önceki sayfa" style="text-decoration:none" href="./ayrmetin.php?idno=41353"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41355"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b232"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o448"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>