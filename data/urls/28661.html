﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 339<br>Hüküm no: 245<br>Orijinal metin no: [77b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman b. Abdülkerim’in Rus asıllı kölesi Mustafa b. Abdullah’ı mükâtebe yoluyla azat ettiği</b><br><br>Mahmiye-i İstanbul’da Keçeci Pîrî mahallesi sükkânından el-Hâc Süleyman b. Abdülkerim nâm kimesne meclis-i şer‘-i şerîf-i enverde kendüye rıkkını mu‘terîf[e] olan işbu orta boylu açık kaşlı sarı elâ gözlü Rusiyyü’l-asl hâmil-i hâze’l-kitâb Mustafa b. Abdullah mahzarında ikrâr-ı tâm ve takrîr-i kelâm edip mevsûf-ı mezbûr Mustafa beher yevm ikişer para olmak üzere ayda altmışar paradan târih-i kitâb şehri gurresinden bir sene tamamına değin bana on sekiz guruş verip ba‘dehû malımdan âzad olmak üzere kitâbete kat‘ edip mevsûf-ı mezbûr Mustafa dahi ber-vech-i meşrûh kitâbet-i mezbûreyi kabûl ve meblağ-ı mezbûru vech-i muharrer üzere müddet-i madrûbe tamamına değin bana edâ ve teslîm eylediğinden sonra mevsûf-ı mezbûr Mustafa sâir ahrâr-ı asliyyîn gibi hür olsun dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fi’l-yevmi’l-hâdî aşar min-Şevvali’l-mükerrem li-sene seb‘a ve mie ve elf.<br><br>Şuhûdü’l-hâl: Fahrü’l-müderrisîni’l-kirâm Uşşâkīzâde es-Seyyid İbrahim Efendi, umdetü’l-müderrisîni’l-kirâm Abdurrahman Efendi, Hasan Beşe b. Mehmed el-mübâşir, Mustafa Beşe [b.] Salih, Ahmed Ağa b. Mehmed, Mustafa Efendi b. Eyüb, Mustafa Efendi b. Ahmed, Ahmed Efendi b. İbrahim Efendi el-mukayyid, Mehmed Çelebi b. Hasan, İsmail Efendi b. İbrahim, İbrahim Çelebi b. Ahmed, Kâtibi’l-hurûf Ali Efendi b. Sunullah, Ali b. Bali.</p>          <br><a title="Önceki sayfa" style="text-decoration:none" href="./ayrmetin.php?idno=28660"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28662"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b339"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o838"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>