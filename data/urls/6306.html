﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 135<br>Hüküm no: 90<br>Orijinal metin no: [13a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Hatice’nin istiğlâl yoluyla Mustafa Ağa’dan borç aldığı</b><br><br>İstiğlâl<br><br>Husûs-ı âti’l-beyânın mahallinde ketb ü tahrîri için bi’l-iltimâs savb-ı şer‘-i enverden irsâl olunan Mevlânâ Ahmed Efendi mahmiye-i İstanbul’da Debbâğzâde mahallesinde vâki‘ Şerife Hadîce bt. eş-Şeyh Ahmed Efendi’nin sâkine olduğu menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i şerîf ettikde zâtı Müslimîn-i mezkûrîn ta‘rîfleriyle mu‘arrefe olan mezbûre Şerife Hadîce meclis-i ma‘kūd-ı mezkûrda işbu bâ‘isü’l-kitâb Mustafa Ağa b. İsmail nâm kimesne mahzarında ikrâr ve takrîr-i kelâm edip arsası Burusî el-Hâc Ahmed nâm sâhibü’l-hayrın vakfından taht-ı tasarrufumda ve üzerinde olan ebniyesi yedimde mülküm olup mahalle-i mezbûrede vâki‘ bir tarafdan Molla Abdüllatif menzili ve bir tarafdan ba‘zan Mumcu Ömer Beşe ve ba‘zan Sipâhi menzilleri ve iki tarafdan tarîk-i âm ile mahdûd büyût-ı adîde ve müştemilât-ı sâire-i ma‘lûmeyi hâvî işbu akd-i meclis-i şer‘ olunan menzilimin ebniye-i memlûkesini bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık mezbûr Mustafa Ağa’ya iki yüz yirmi guruşa bi-tarîkı’l-istiğlâl bey‘ ve teslîm eylediğimde ol dahi ber-vech-i muharrer iştirâ ve tesellüm ve kabûl ve semeni olan meblağ-ı mezbûr iki yüz yirmi guruşu bana teslîm eylediğimde ben dahi yedinden bi’t-tamâm ahz u kabz eylediğimden sonra mezbûr Mustafa Ağa menzil-i mahdûd-ı mezkûru ba‘de’t-tahliyeti’ş-şer‘iyye ve’t-tekābuzü’l-mer‘î işbu târîh-i kitâbdan bir sene tamâmına değin kırk guruşa bana îcâr ve teslîm eylediğinde ben dahi [13b] ber-minvâl-i muharrer istîcâr ve tesellüm ve kabûl eyledim dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb ü tahrîr ba‘dehû ma‘an mürsel ümenâ-i şer‘le meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a bi’t-taleb ketb olundu.<br><br>Fî-gurreti Muharremi’l-harâm sene 1153.<br><br>Şuhûdü’l-hâl: el-Hâc Mustafa b. Mehmed, Molla Hüseyin b. Süleyman, Mustafa Ağa b. İsmail, Ali Efendi b. Mehmed, el-Hâc Mustafa b. Abdullah aşçı, Kara Mehmed b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=6305"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6307"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b135"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o670"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>