﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 300<br>Hüküm no: 322<br>Orijinal metin no: [46b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kötü halinden dolayı bulunduğu mahalleden çıkan ve daha önce zindana girmesi sebebiyle bir evladı vefat eden Hadice bt. Mustafa’nın mahalle ile dava ve nizası olmadığı</b><br><br>Mahrûse-i Galata muzâfâtından kasaba-i Tophane’de Cihangir mahallesinde sâkine Hadice bt. Mustafa nâm hâtun zâtı ba‘de’t-ta‘rîfi’ş-şer‘î meclis-i şer‘de mahalle-i mezbûre ahâlîsinden işbu ashâbi’l-kitâb İmâm İbrahim Efendi b. Mehmed ve Müezzin Ahmed Efendi b. Hüseyin ve Molla Ahmed b. ( ) ve el-Hâc Mehmed ( ) ve el-Hâc Ahmed ve el-Hâc Mehmed b. Ahmed ve es-Seyyid Ahmed b. Mehmed vesâirleri mahzarında ikrâr ve takrîr-i kelâm edip mahalle-i mezbûre ahâlîsi yedlerinde olan i‘lâmları nâtık olduğu üzere bundan akdem benim sû-i hâlimi ihbâr ve mahalle-i mezbûreden hurûcumu iltimâs eylediklerinde ta‘neten mahalle-i mezbûreden hurûc eylemediğim ecilden izn-i şer‘iyle beni vaz‘-ı zindân eylediklerinde zindânda bir evlâdım vefât eylemiş idi hâlâ ben rızâm ile bir dahi mahalle-i mezbûreye gelmemek üzere hurûca ta‘ahhüd ve evlâdımın fevtine müte‘allik ahâlî-i mahalle-i mezbûre ile kat‘an da‘vâ ve nizâ‘ım olmayıp zimmetlerini ibrâ ve ıskāt eyledim dedikde gıbbe’t-tasdîki’ş-şer‘î mezbûre Saliha Hâtun’un ber-vech-i muharrer mahalle-i mezbûre hurûcuna karındaşı el-Hâc Mehmed b. Mustafa nâm kimesne kefîl olup ve mezbûr el-Hâc Mehmed’in dahi nefsine ve hîn-i mutâlebede meclis-i şer‘a ihzârına Doğramacı Mehmed kefîl olmağın mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâlis aşer min-Cumâdelûlâ sene 1137.<br><br>Şuhûdü’l-hâl: Mustafa Çelebi b. el-Hâc İbrahim, Mustafa Ağa b. el-Hâc Mehmed, Ali Çelebi b. İsa, Hasan Çelebi b. İbrahim, Hüseyin b. Mustafa ve gayrühum. </p>          <br><a title="Önceki sayfa" style="text-decoration:none" href="./ayrmetin.php?idno=22060"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22062"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b300"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o435"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>