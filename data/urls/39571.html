﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 268<br>Hüküm no: 279<br>Orijinal metin no: [54a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Beylerbeyi Mehmed Paşa’nın Koçak Mehmed Ağa b. Mustafa’da alacağı olduğu</b><br><br>Bundan akdem ( ) beğlerbeğisi olup vilâyet-i Rumeli’nde ber vech-i arpalık Tırhala sancağına mutasarrıf olan emîrü’l-ümerâi’l-kirâm kebîrü’l-küberâi’l-fihâm Mehmed Paşa mahfil-i şer‘-i hatîrde zahrü’l-a‘yân Koçak Mehmed Ağa b. Mustafa muvâcehesinde üzerine takrîr-i da‘vâ edip bundan esbak müşârun-ileyh Mehmed Ağa’ya mâlımdan altı bin fıddî akçe ikrâz ve teslîm edip ol dahi istikrâz ve tesellüm eyledikden sonra üç bin akçesini yedinden alıp kabz eyledim bâkī kalan üç bin akçesini dahi taleb ederim dedikde inde’s-suâl mezbûr Mehmed Ağa cevâbında hâl zikr olunan minvâl üzere olduğuna i‘tirâf edip lâkin bâkī kalan üç bin akçenin iki bin iki yüz akçesini dahi bundan esbak Leh seferinde Hotin altında müşârun-ileyh paşa hazretlerinin emri ile âdemlerinden Sırrı Çavuş nâm kimesneye edâ ve teslîm eyledim ancak zimmetimde sekiz yüz akçe hakkı kaldı deyicek gıbbe’s-suâl paşa-yı müşârun-ileyh merkūm Pîrî Çavuş’u kabz için irsâl eylediğini mu‘terif olub lâkin mezbûra teslîm eylediğini inkâr edicek merkūm Mehmed Ağa’dan kelimât-ı meşrûhasına mutâbık beyyine taleb olundukda udûl-i müslimînden sipâh-ı zafer-penâh zümresinden Halil Bey b. Ahmed ve zümre-i sâdatdan es-Seyyid Sadık Çelebi b. es-Seyyid Halil li-ecli’ş-şehâde meclis-i şer‘a hâzırân olup gıbbe’l-istişhâd fi’l-vâki‘ mezbûr Koçak Mehmed Ağa ber nehc-i mastûr zimmetinde bâkī kalan üç bin akçenin iki bin iki yüz akçesini mevzı‘-ı mezkûrda müşârun-ileyh paşa hazretlerinin âdemlerinden irsâl eylediği merkūm Sırrı Çavuş’a edâ ve teslîm edip ol dahi bi-esâmî-i müşârun-ileyh için huzûrumuzda ahz u kabz eyledi bu husûsa şâhidleriz şehâdet dahi ederiz deyü edâ-i şehâdet-i şer‘iyye eylediklerinde gıbbe ri‘âyet-i şerâiti’l-kabûl şehâdetleri makbûle olmağın i‘tirâfı üzere meblağ-ı bâkī sekiz yüz akçenin edâsına tenbîh olundu.<br><br>Hurrire fî-evâhiri Zilka‘deti’l-harâm li-sene selâse ve selâsîn ve elf.<br><br>Şuhûdü’l-hâl: Fahrü’l-müderrisîn Mevlânâ Hatibzâde Ahmed Efendi el-Burusî, Zahrü’l-cüyûş Ahmed Çavuş b. Mehmed, Mehmed Bey b. Mustafa, el-Hâc Mahmud b. İsa, Ali b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39570"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39572"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b268"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o384"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>