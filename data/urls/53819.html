﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 520<br>Hüküm no: 794<br>Orijinal metin no: [65a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali b. Abdullah’ın Hafız Yusuf Ağa’daki alacaklarını tahsil ettiği</b><br><br>Ma‘rûz;<br><br>Medîne-i Üsküdar’da Kefçe mahallesinde sâkin sâhib-i arzuhâl Ali b. Abdullah nâm Zenci medîne-i mezbûrede mahfil-i bâbda meclis-i şer‘-i hatîrde arzuhâlde ismi mezkûr Hafız Yusuf Ağa b. el-Hâc Hüseyin nâm kimesne mahzarında ben ücret ile hizmet eder makūleden olmamla beher şehr onar guruş ücret kavliyle mezbûr Hafız Yusuf Ağa’ya vilâyet-i Anadolu’da Amasya sancağında vâki‘ taht-ı iltizâmında olan Hacıköyü nâm kasabada ve medîne-i mezbûrede menzilinde târih-i i‘lâma gelince on beş ay hizmet etmemle şühûr-ı mezkûrede zimmetinde müctemi‘ olan yüz elli guruş hakkımın elli yedi buçuk guruşunu yedinden ahz ü kabz ve doksan iki buçuk guruşu bâkī zimmetinde kalmağla taleb ederim deyü eylediği ücret da‘vâsından üç guruş bedel-i makbûza mezbûr Hafız Yusuf Ağa ile sulh olup husûs-ı mezkûra ve hukūk-ı sâireye müte‘allika âmme-i de‘âvîden mezbûr Hafız Yusuf Ağa’nın zimmetini ibrâ eyledikde ol dahi müdde‘î-i merkūma kendiye hizmeti esnâsında medfû‘u olan beynlerinde ma‘lûm on sekiz guruş kıymetli eşyâ-i mütenevvi‘aya müte‘allika âmme-i de‘âvîden mezbûr Ali’nin zimmetini ibrâ ve ıskāt ve her biri âharın ber-vech-i muharrer ibrâsını kabûl edip kat‘-ı münâza‘a eyledikleri bi’l-iltimâs huzûr-ı âlîlerine i‘lâm olundu.<br><br>Fî 13 min-Z sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53818"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53820"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b520"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1034"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>