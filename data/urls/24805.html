﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 455<br>Hüküm no: 700<br>Orijinal metin no: [83a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen müteveffa İmre v. Yani’nin mîrâsının taksimi</b><br><br>Mahmiye-i İstanbul’da Mirahor mahallesi sâkinlerinden olup bundan akdem mürd olan İmra v. Yani nâm zimmînin sulbiye sagīre kızı Roşan ve Turkadın nâm zimmîyelerin cânib-i şer‘den mansûb vasî[si] olan Papa Karagöz v. Kırlı meclis-i şer‘-i kavîmde, yine mürd-i mezbûrun zevcesi olan işbu râfi‘atü’l-kitâb Sultana bt. Mihal mahzarında ikrâr ve takrîr-i kelâm edip, bundan akdem muhallefât-ı mürd-i mezbûrdan mahalle-i mezbûrede vâki‘ bir tarafı İlya v. Tanrıvermiş mülkü ve bir tarafı İstemad v. ( ) mülkü ve bir tarafı tarîk-i âm ve bir tarafı tarîk-i hâs ile mahdûd olan menzili, zarûret-i deyn-i mürd-i mezbûr için vesâyetim hasebi ile mezbûre Sultana’ya râyic fi’l-vakt yirmi bin akçeye bey‘-i bâtla bey‘ ve teslîm edip, semeni olan meblağ-ı mezbûrdan emrimle mezbûre Seltan’a, yedi bin akçesini el-Hâc Mehmed vakfına [vakfı] mütevellîsi Ramazan b. Hüseyin nâm kimesneye, dört bin akçesini Attâr Kurd nâm kimesneye mürd-i mezbûrun deyn-i sebti için verip ve üç bin dört yüz akçesini yine mürd-i mezbûrun li ebeveyn kız kardeşleri ve vârisleri olan Güldalı ve Meryem nâm zimmîyelere hisse verip ve altı yüz akçesini mürd-i mezbûrun techîz ve tekfînine harc ve sarf edip, bâkī mezbûre Sultana zimmetinde beş bin akçe kalmış idi. Hâlâ vesâyetim hasebi ile meblağ-ı mezbûr beş bin akçeyi mezbûre Sultana yedinden sagīretân-ı mezbûretân için alıp kabz etdim. Menzil-i mezbûrun semeni olan meblağ-ı mezbûrdan merkūme Sultana zimmetinde bir akçe kalmadı dedikde, vasiyy-i mezbûru ikrâr-ı meşrûhunda mezbûre Sultana vicâhen tasdîk edip, mâ vaka‘a ketb olundu. Tahrîren fî evâili Şevvâli’l-mükerrem li sene seb‘a ve ışrîn ve elf.<br><br><br>Şuhûdü’l-hâl: Mehmed b. Kemal, Hasan b. Ahmed, Mehmed Çelebi b. Emin, Mehmed b. Receb, Mehmed b. Ali el-imâm, Mehmed Çelebi el-müezzin, Mustafa b. Abdi, Hasan Çelebi b. Ahmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24804"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24806"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b455"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o514"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>