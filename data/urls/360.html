﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 154<br>Hüküm no: 177<br>Orijinal metin no: [27b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasım Ağa’nın bağ, bahçe ve bostanını sattığı</b><br><br>Mahrûse-i Üsküdar -sînet ani’l-ekdâr- kazâsı muzâfâtından nefs-i Karamürsel’de sâkin Osman b. Mehmed mahfil-i kazâda Dârü’s-saltanatü’s-seniyye Kostantıniyyeti’l-mahmiyede sabıkā mi‘mârbaşı olan iftihârü’l-emâcid ve’l-ekârim câmi‘ü’l-mehâmid ve’l-mekârim Kasım Ağa b. Ali taraf-ı şerîflerinden ikrâr-ı âti’l-beyânı tasdîka vekîl olup vekâleti hasm-ı câhid-i şer‘î mahzarında Hasan Bey b. Mehmed ve Hasan Beşe b. Hüseyin şehâdetleri ile şer‘an sâbite olan işbu bâ‘isü’l-kitâb Mustafa Efendi b. Osman mahzarında ikrâr u i‘tirâf edip zikr olunan Karamürsel nâhiyesine tâbi‘ Saraycık nâm karye sınırında vâki‘ cevânib-i erba‘ası mezbûr Hasan Bey yerleri ve el-Hâc Hasan yerleri ve tarîk-i âm ve sâhil-i bahr ile mahdûd olup birbirine mülâsık olan eşcâr-ı müsmire-i mütenevvi‘ayı muhtevî bir kıt‘a mülk bağçe ve bir kıt‘a mülk bağımı cümle tevâbi‘ ve levâhıkıyla müvekkil-i müşârun-ileyh hazretlerine bin kıt‘a riyâlî guruşa tarafeynden îcâb ve kabûlü hâvî bey‘-i bâtt-ı sahîh-i şer‘î ile bi-safkatin vâhidetin bey‘ edip onlar dahi iştirâ ve kabûl eyleyip ve yine zikr olunan bağ ve bağçeye muttasıl olup kezâlik birbirlerine mülâsık olan üç kıt‘a bostan [28a] yerlerimin dahi hakk-ı tasarruflarını iki yüz kıt‘a riyâlî guruş bedel mukābelesinde sâhib-i arz ma‘rifetiyle tefvîz edip onlar dahi tefevvüz ve kabûl eyleyip semen-i mezbûr ile bedel-i merkūmdan müctemi‘ olan bin iki yüz kıt‘a riyâlî guruşu müvekkil-i mûmâ-ileyh hazretleri yedlerinden bi’t-tamam ve’l-kemâl ahz u kabz eylediğimden sonra zikr olunan bağ ve bağçe ve bostan yerlerini mahallinde tesellüm ve zabt ve tasarrufa müşteri-i mûmâ-ileyhi teslît eyledim dedikde mukırr-ı merkūm Osman Çelebi’yi ikrâr-ı meşrûhunda vekîl-i mersûm Mustafa Efendi vicâhen tasdîk ve şifâhen tahkīk etmeğin mâ-hüve’l-vâki‘ gıbbe’t-taleb ketb olundu.<br><br>Fi’l-yevmi’t-tâsi‘ mine’l-Muharremi’l-harâm li-sene erba‘a ve sittin ve elf.<br><br>Şuhûdü’l-hâl: Hasan Efendi b. ( ), Mehmed Bey an-çavuşân-ı dergâh-ı âlî, Osman Çelebi el-kâtib, Solak Hasan Bey kethüdâ-yı çiftlik, Mustafa câbî-i vakf, Mısırlı Hasan Bey er-râcil, Ali Çelebi der-sâkin-i karye-i Tepe, el-Hâc Hasan b. el-Hâc Hüseyin, Ali Beşe b. Mehmed, İbrahim b. Davud ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=359"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=361"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b154"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o415"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>