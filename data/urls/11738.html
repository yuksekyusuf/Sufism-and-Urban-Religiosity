﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 458<br>Hüküm no: 407<br>Orijinal metin no: [130a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Daye Hatun mahallesinden Hızır Ağa’nın menzilini vakfettiğinin anlaşıldığı</b><br><br>El-emru kemâ hurrire fîhî, nemakahü’l-fakīr Abdurrahim b. Mehmed el-müvellâ bi-muhâsebeti’l-evkāf bi-Kostantıniyyeti’l-mahmiye -ufiye anhû-<br><br>Yu‘teberu mâ-fîhî inde sübûtihî şer‘an harrerehü’l-fakīr Ebû Said Mehmed b. Esad el-Kādî bi-medîneti Kostantıniyyeti’l-mahmiye -ufiye anhümâ-<br><br>Yu‘melü bimâ fîhî inde sübûti mazmûnihî şer‘an harrerehü’l-fakīr Seyyid Mehmed b. Seyyid Mehmed el-Habeşî el-kādîasker-i Rumeli -ufiye anhümâ-<br><br>Vakf-ı âti’l-beyâna kıbel-i şer‘den mansûb mütevellî olup da‘vâya me’zûn olan işbu hâfızü’l-kitâb Yusuf Bey b. Hüseyin mahfil-i kazâda mahmiye-i Kostantıniyye’de vâki‘ Daye Hatun mahallesinde sâkin iken bundan akdem vefât eden merhûm Hızır Ağa b. Abdullah’ın verâseti zevce-i metrûkesi Belkıs Hatun bt. Abdullah’a ve sulbî kebîr oğlu Sefer Ağa’ya münhasıra olup menzil-i âti’z-zikre vâzı‘ü’l-yed oldukları şer‘an mütehakkık oldukdan sonra mahzarlarında üzerlerine takrîr-i da‘vâ edip müteveffâ-yı mezbûr Hızır Ağa hâl-i sıhhatinde târîh-i kitâbdan iki sene mukaddem mahalle-i mezbûrede vâki‘ bir tarafdan Solak Yusuf Bey mülkü ve bir tarafdan Rıdvan Kethüdâ mülkü ve bir tarafdan Dârü’l-hadîs ve bir tarafdan tarîkle mahdûd muhavvata-i dâhiliyyesinin tabaka-i ulyâsında dört bâb oda, ânın fevkinde bir köşkü ve tabaka-i vustâsında beş bâb odayı ve tabaka-i süflâsında bir ıstablı ve matbahı ve iki kubbeli hamâm ve cüneyneyi ve iki kenîf ve muhavvata-i hâriciyyesinin tabaka-i ulyâsında üç bâb oda ve iki sofa ve vustâsında dört bâb oda ve süflâsında bir ahır ve iki kenîf ve cüneyneyi müştemil olan mülk menzilini cümle-i tevâbi‘ ve levâhıkıyla hasbeten lillâhi vakf edip süknâsını mâdem ki kayd-ı hayâtda ola kendi nefsine, ba‘de vefâtihî evlâdına ve evlâd-ı evlâdına ba‘de’l-inkırâz utekāya, ba‘de’l-inkırâz Medîne-i Münevvere -sallallâhü te‘âlâ alâ-münevvirihâ- fukarâsına şart ve ta‘yîn eylemişdir. Menzil-i mahdûd-ı mezbûr minvâl-i meşrûh üzere vakf olmuşken merkūme Belkıs ve mezbûr Sefer Ağa mülkiyyet üzere zabt u tasarruf ederler, suâl olunup ihkāk-ı hak olunmak matlûbumdur dedikde gıbbe’s-suâl ve akībe’l-inkâr mütevellî-i mezbûr Yusuf Bey’den takrîrine muvâfık beyyine taleb olundukda Ali Çavuş b. Pervane ve Hüseyin Bey b. Abdullah ve Ali Bey b. ( ) ve Mehmed Bey [b.] Hasan nâm kimesneler li-ecli’ş-şehâde mahfil-i kazâya hâzırûn olup gıbbe’l-istişhâd fi’l-vâki‘ müteveffâ-yı mezbûr Hızır Ağa bizim huzûrumuzda târîh-i kitâbdan iki sene mukaddem hâl-i sıhhatinde menzil-i mahdûd-ı mezkûru hasbeten lillâh vakf ve habs edip süknâsını evvelâ kendi nefsine, ba‘de vefâtihî evlâdına, ba‘de’l-inkırâz utekāsına, ba‘dehû Medîne-i Münevvere fukarâsına şart ve ta‘yîn eyledi, biz bu husûsa şâhidleriz, şehâdet dahi ederiz deyu edâ-i şehâdet-i şer‘iyye ettiklerinde ba‘de’t-ta‘dîl ve’t-tezkiyye şehâdetleri hayyiz-i kabûlde vâkı‘a olup mûcebiyle hükm birle mâ-vaka‘a bi’t-taleb ketb olundu.<br><br>Hurrire fî-evâhiri Şevvâli’l-mükerrem li-sene erba‘a ve selâsîn ve elf.<br><br>Şühûdü’l-hâl: Mehmed Çelebi b. ( ) el-kâtib, Murad b. Mehmed el-Muhzır, Halil Çelebi el-imâm, Mustafa Çelebi el-müezzin, Hasan Ağa b. ( ) ez-zevvâk, Mehmed Ağa el-müteferrika.<br><br>Zeyd-i müteveffânın bir menzilini hâl-i hayâtında evlâdına ve evlâd-ı evlâdına ve ba‘de’l-inkırâz Medîne-i Münevvere fukarâsına gallesi verile deyu şart ettiği veresesi muvâcehelerinde isbât olup hâkimü’ş-şer‘ dahi sıhhat-i vakf ve lüzûmuna hükm ettikden sonra utekāsından Amr ve Bekir ve Bişr gallesi bize dahi kendi evlâdı inkırâzından sonra meşrûtadır deyu izn-i hâkim ile da‘vâ ve isbât etseler şer‘an mesmû‘a olur mu?<br><br>El-cevâb: Olur.<br><br>Ketebehû Yahya el-fakīr -ufiye anhû-</p>          <br><a title="Önceki sayfa" style="text-decoration:none" href="./ayrmetin.php?idno=11737"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11739"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b458"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o697"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>