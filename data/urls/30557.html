﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 119<br>Hüküm no: 98<br>Orijinal metin no: [25a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen İsmail Usta’nın kasap dükkanı gedik hissesinin oğulları tarafından es-Seyyid Mehmed’e satıldığı</b><br><br>Ma‘rûz<br><br>Evkâf-ı hazret-i şehriyârîden Yedinci Selhhâne’ye merbût olup İstanbul’da Acemoğlanı Meydanı kurbünde dört yol ağzında vâki‘ bir bâb kasab dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin iki kıt‘a mütevellî temessüküyle mutasarrıfı olup bundan akdem vefât eden İsmail Usta b. Mehmed’in sulbî kebîr oğulları Ahmed ve Mehmed nâm kimesneler meclis-i şer‘-i kavîmde hâlâ Kasabbaşı Mehmed Emin Ağa tarafından vekîli kasablar kethüdâsı el-Hâc Ali Ağa ve ustalarından el-Hâc Osman ve es-Seyyid el-Hâc Mahmud hâzırûn oldukları hâlde yine kasab ustalarından [25b] es-Seyyid Mehmed b. Ali muvâcehesinde her biri takrîr-i kelâm edip biz babamız müteveffâ-yı mezbûrdan intikâl eden mârrü’z-zikr âlât-ı lâzıme-i ma‘lû[me]nin nısfını tasarrufumuzda ibkâ ve nısf-ı âharını dahî hüsn-ı rızâ ve ihtiyârımız ile bedel-i ma‘lûm mukâbelesinde bâ-re’y-i mütevellî mezbûr es-Seyyid Mehmed’e ferâgat ve kasr-ı yed edip fîmâ ba‘d âlât-ı mezkûrenin nısfı bizim ve nısf-ı âharı mezbûr es-Seyyid Mehmed’in hakk-ı mufavvazı olmuşdur dediklerinde mezbûr es-Seyyid Mehmed dahî ba‘de’t-tasdîk âlât-ı mezkûrenin nısf-ı şâyi‘i mezburân Ahmed ve Mehmed’in ferâğ ve kasr-ı yedlerinden mezbûr es-Seyyid Mehmed üzerine tahrîr ve defter-i vakfa kayd birle yedine temessük i‘tâ olunmak ricâsında oldukları İstanbul Mahkemesi’nden huzûr-ı âlîlerine i‘lâm olundu.<br><br>Fî 6 Cumâde’l-âhire sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30556"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30558"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b119"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o322"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>