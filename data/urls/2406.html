﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 124<br>Hüküm no: 88<br>Orijinal metin no: [18a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdi Ağa’nın Yenice Karasu kazasında bulunan tarla ve çayır yerlerini Halil Çavuş’a satması</b><br><br>Vilâyet-i Rumili’nde Karasu Yenicesi kazâsına tâbi‘ Harem nâm karye ahâlîsinden olup mahmiye-i İstanbul’da Saraçhane kurbünde Dülgerzâde mahallesinde müsâferet tarîkı ile sâkin olan fahrü’l-eşbâh Abdi Ağa b. Sefer meclis-i şer‘-i şerîf-i enverde Dergâh-ı âlî çavuşlarından olup mahalle-i mezbûrede sâkin Halil Çavuş b. Mustafa muvâcehesinde ikrâr-ı tâm ve takrîr-i kelâm edip taht-ı tasarrufumda olup karye-i mezbûre sınırı dâhilinde vâki‘ inde’l-ahâlî ve’l-cîrân ma‘lûmü’l-hudûd ve tahmînen yüz dönüm tarla ve kazâ-i mezbûre tâbi‘ Koruköyü demekle ma‘rûf karye hudûdunda vâki‘ inde’l-ahâlî ve’l-cîrân ma‘lûmü’l-hudûd tahmînen yirmi dönüm <<tarlalarımın>> çayır ve yine zikr olunan Koruköyü dâhilinde [18b] vâki‘ inde’l-ahâlî ve’l-cîrân ma‘lûm yedi dönüm tarlalarımın hakk-ı tasarruflarını ma‘rifet-i sâhib-i arz ile fıddî râyic fi’l-vakt kırk bin akçe bedel mukābelesinde mezbûr Halil Çavuş’a ferâğ ve tefvîz edip ol dahi vech-i muharrer üzere tefevvüz ve kabûl eyledikden sonra bedel-i tefvîz-i mezbûr kırk bin akçeyi mezbûr Halil Çavuş yedinden tamâmen ahz u kabz eyledim, ba‘de’l-yevm hudûd-ı mezbûr ile mahdûd olan tarlalar ve çayırları mahallinde zabt ve tasarrufa mezbûr Halil Çavuşu taslît eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-işrîn min-Cumâdelâhire li-sene ihdâ ve semânîn ve elf.<br><br>Şuhûdü’l-hâl: Mustafa Çelebi b. İbrahim, Osman Beşe bölük 43, Veli Beşe b. Abdullah, İbrahim Çelebi b. Abdullah, Musli b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2405"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2407"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b124"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o606"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>