﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 103<br>Hüküm no: 79<br>Orijinal metin no: [8a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Emine bt. Hüseyin’in Acemi kâtibi Davud Ağa’nın oğlu Mehmed’deki alacağını tahsil ettiği</b><br><br>Mahmiye-i İstanbul’da Dülgerzâde mahallesinde sâkine Emine Hâtun bt. Hüseyin tarafından husûs-ı âti’z-zikri ikrâra mezbûre Emine Hâtun’u ma‘rifet-i şer‘iyye ile ârifeyn olan Cafer b. Abdullah ve Mustafa b. Ali şehâdetleri ile vekâleti sâbite olan Ali Çelebi b. Abdullah er-râcil meclis-i şer‘-i kavîm-i lâzımü’t-tekrîmde, bundan akdem acemi kâtibi olan iftihârü’l-emâcid ve’l-ekârim câmi‘ü’l-mekârim Mi‘mârzâde demekle şehîr Mehmed Efendi b. Davud Ağa kıbelinden ikrâr-ı âti’l-beyânı tasdîka Mehmed b. Mustafa er-râcil ve Mustafa b. Mehmed er-râcil şehâdetleriyle şer‘an vekâleti sâbite olan fahrü’l-cüyûş Ali Çavuş b. Pervâne muvâcehesinde ikrâr ve ta‘bîr ani’l-merâm edip, bundan esbak mûmâ-ileyh Mehmed Efendi bi tarîki’l-karz müvekkilem mersûme Emine Hâtun’dan altmış bin fıdda akçe iktirâz edip mukābelesinde mahmiye-i mezbûrede İskender Paşa mahallesinde vâki‘ bir tarafdan Hasan Ağa b. Abdullah mülküne ve bir tarafdan tarîk-i hâssa ve bir tarafdan tarîk-i âmma müntehî olup, büyût-ı müte‘addideyi hâvî olan mülk menzilini ba‘de’t-tahliyye mezbûre Emine Hâtun katında rehin vaz‘ eylemişdi. El-hâletü hâzihî müvekkile-i mezbûre meblağ-ı merkūmu bi’t-tamâm müşârun-ileyh Mehmed Efendi yedinden alıp kabz eyleyip, menzil-i mezbûru kendiye teslîm edip fekk-i rehin eyledim. Min ba‘d meblağ-ı mersûmdan mezkûr Mehmed Efendi zimmetinde bir akçe ve bir habbe hakkım kalmadı dedi deyicek, vekîl-i mezbûru ikrâr-ı meşrûhunda mersûm Ali Çavuş vekâleten tasdîk edicek, mâ hüve’l-vâki‘ ketb olundu. Tahrîr fi’l-yevmi’s-sâlis min şehri Rebî‘ilevvel li sene seb‘a ve ışrîn ve elf.<br><br><br>Şuhûdü’l-hâl: Umdetü’l-asâkir ve’l-cüyûş Mustafa Çavuş b. Abdülmennân, Ebûbekir Çelebi b. Ali, Hasan Efendi b. el-Hâc Şaban, Murad b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=24183"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24185"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b103"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o589"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>