﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 219<br>Hüküm no: 194<br>Orijinal metin no: [57b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kayıp olan Tohari v. Yanaki’nin dükkân ve odalardaki bozulması muhtemel mallarını satmaya izin verilen vasî ve kayyım Aci Kostantin v. Dimitri’deki eşyaları defteri</b><br><br>Sâdır olan fermân-ı âlîlerine imtisâlen kıbel-i şer‘den mürsel Kâtib Ahmed Efendi İstanbul’da Balkapanı tüccârından ve bakkāl tâifesinden olup gaybet-i münkatı‘a ile gāib olan Tohari v. Yanaki zimmînin İstanbul’da Ketâncilerbaşı’nda Haseki Mustafa Ağa hânında vâki‘ odasını küşâd ve oda-i mezkûre derûnunda ve Kapan’da ve Yeni Hân’da mevcûd olan bi’l-cümle eşyâsını mazbûtü’l-esâmî Müslimîn huzûrlarında tahrîr ve gāib-i mezbûrun hâli mütebeyyin oluncaya değin gerek eşyâ-i mevcûdeyi ve gerek berren ve bahren zuhûr edecek emvâl ve eşyâsını hıfza kıbel-i şer‘den bâ-hüccet-i şer‘iyye vasî ve kayyım nasb ü ta‘yîn olunan Kapan ahâlîsinden Aci Kostantin v. Dimitri nâm zimmîye teslîm olunup, lâkin eşyâ-i mezkûrenin ekseri yağ ve bal misillü telef ve zâyi‘ olacağı mütehakkık olduğundan eşyâ-i mezkûre vakit ve zamanıyla sa‘r ve râyici üzere bey‘ ve semenleri hıfz olunmak gāib hakkında enfa‘ [ve] eyser olmağla, telef ve zâyi‘ olacak eşyâyı sa‘r ve râyici üzere kapan nâibi efendi ma‘rifetiyle bey‘ ve semenlerini Kapan defterine idhâl etmek üzere merkūm Aci Kostantin zimmîye cânib-i şer‘den izin verilmekle, gāib-i mezbûrun mahâll-i mezkûre[de] olan eşyâsı defteridir ki ber-vech-i âtî zikrolunur.<br><br>Fi’l-yevmi’l-hâdî ve’l-işrîn min-Recebi’l-ferd sene [11]94.<br><br>Yün memlû minder aded 3 Yün memlû beledî yasdık aded 5 Kırmızı ihrâm mak‘ad aded 1 Basma çit mak‘ad aded 1 Yanbolu kebesi aded 3 Alaca kebe aded 1 Kastamonu astarı top aded 2 Kırmızı bez top aded 1 Kilim aded 2 Köhne mâ‘i beylik aded 1 Müsta‘mel sîm sâ‘at aded 2 Kehrübâr pafta aded 1 [58a] Ceviz pîştahta aded 1 Sîm tâs aded 1 Cedîd sîm gülâbdân ma‘a buhû[r]dân aded 1 Başları telli beyâz bez top aded 6 Billûr bardak aded 1 Akçe tahta[sı] aded 2 Alacehri boyası çuval aded 1 Balta aded 1 Ağaç sofra aded 1 Pirinç şam‘dân ma‘a mikrâs aded 1 Aba kapu perdesi aded 1 Mangal tahtası aded 1 <<İskele>> İskemle aded 1 Leğen ma‘a ibrik aded 1 Ağaç çötere aded 1 Boş çuval aded 1 Saplı tencere ma‘a kapak aded 1 Defter vaz‘ olunan demir sandık aded 1 Revgan-ı sâde desti aded 1 tahmînen kıyye 10 fî para 8 Ketâncilerbaşı’nda Yeni Hân’da mevcûd asel-i potna aded 51 kıyye ma‘a dara 4071 Kapan’da mevcûd revgan-ı don ve çereviş yedek aded 14 kıyye ma‘a dara 5952 Kapan’da mevcûd revgan-ı peynir yedek aded 9 kıyye 1112<br><br>Şuhûdü’l-hâl: Edirnelizâde el-Hâc Mehmed, Hâfız el-Hâc Hasan, Peynirci Hüseyin Ağa, es-Seyyid el-Hâc Süleyman Ağa, Çukadar Hüseyin Ağa.</p>          <br><a title="Önceki sayfa" style="text-decoration:none" href="./ayrmetin.php?idno=30395"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30397"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b219"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o300"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>