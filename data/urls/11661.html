﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 381<br>Hüküm no: 330<br>Orijinal metin no: [106a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Midilli’de Sinan Çelebi Vakfı olup Haremeyn Evkafı’na intikal eden bahçenin gelirini almak için vekil tayin edilen Ali Bey b. Ahmed’in hüccet talebi</b><br><br>Sâhibü hâze’l-kitâb ebnâ-i sipâhiyândan fahrü’l-emâsil ve’l-akrân Ali Bey b. Ahmed meclis-i şer‘-i şerîfe hâzır olup takrîr-i kelâm kılıp Midilli kazâsında karye-i Katotritoz nâm karye dâhilinde Aya Marine demekle ma‘rûfe hadîkayı Dergâh-ı âlî yeniçerilerinden Sinan Çelebi b. Nasuh nâm kimesne mülkünde iken utekāsına vakfedip vakfiyyesine utekādan ziyâdesi Medîne-i Münevvere fukarâsına ola deyu şart edip on seneden beri Haremeyn-i Muhteremeyn Evkāf-ı şerîfesine intikāl edip ba‘de’l-intikāl evkāf-ı şerife-i mezbûra âid olan mahsûlü ve ba‘de’l-yevm vâki‘ olacak mahsûlü dahi ahz u kabz etmesine bi’l-fi‘il evkāf-ı mezbûre mütevellîsi olan ebnâ-i sipâhiyândan fahrü’l-emâsil ve’l-akrân Hüseyin Ağa tevkîl tarîkiyle bana deruhde edip ben dahi vekâleti kabûl ettikden sonra minvâl-i mezbûr üzere tevkîl ve deruhde ettiğine hatemiyle mahtûm ve imzâsıyla mümzâ elime temessük vermişdir. Nazar olunup mûcebince savb-ı şer‘-i şerîfden dahi bir hüccet-i şer‘iyye verilmek matlûbumdur deyu mütevellî-i müşârun-ileyhin hatemi ve hattı müştemil târîh-i kitâb şehrinin gurresiyle müverrah temessükü ibrâz edip nazar olundukda her vechile merkūm Ali Bey’in kelâm-ı meşrûhuna mutâbık bulmalı savb-ı şer‘-i şerîfden dahi mûcebince işbu hurûf-ı sebîl-i temessük ketb olunup yed-i tâlibe def‘ olundu ki lede’l-hâce müzekkir-i mâ-cerâ ola.<br><br>Cerâ ve hurrire fi’l-yevmi’s-sâbi‘ min-Recebi’l-mürecceb li-sene isneyn ve selâsîn ve elf.<br><br>Şühûdü’l-hâl: Hasan Çelebi b. Hüseyin el-mi‘mâr, Fahrü’l-müderrisîn Halil b. Mahmud, Mustafa b. Lutfullah el-bevvâbü’s-sultânî, Mehmed Çelebi b. Abdülgani es-sahhâf, Mehmed Çelebi b. Musa el-Eyyûbî.</p>          <br><a title="Önceki sayfa" style="text-decoration:none" href="./ayrmetin.php?idno=11660"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11662"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b381"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o721"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>