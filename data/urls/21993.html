﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 249<br>Hüküm no: 254<br>Orijinal metin no: [36a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Panayot v. Yani’nin İstefan v. Yorgi’den alacağının vârisleri adına tahsil edildiği</b><br><br>Vilâyet-i Anadolu’da vâki‘ Trabzon kazâsı muzâfâtından Akçaabad nâhiyesine tâbi‘ Mersin nâm karye ahâlîsinden olup Soma kasabasında ticaret vechi üzere mütemekkin olduğu hâlde bundan akdem hâlik olan Panayot v. Yani nâm zimmînin verâseti karye-i mezbûrede sâkine zevce-i metrûkesi Peruze bt. Kiryaki v. Yani ve anası Moskande bt. Papa Todori v. Yani nâm Nasrâniyelere ve sulbiye sagīre kızı Semireye ve li-ebeveyn er karındaşı Yorgi ile li-ebeveyn kız karındaşı Sofya nâm Nasrâniye ye münhasıra ve tashîh-i meselesi bi-hükmi’l-ferâiz yetmiş iki sehimden olmağla sihâm-ı mezbûreden 9 sehimi zevcesi merkūme Peruze’ye 12 sehmi anası mersûme Moskande’ye 36 sehmi kızı sagīre-i merkūme Semireye 10 sehmi er karındaşı merkūm Yorgi’ye 5 sehmi merkūme Sofya’ya isâbet edip ve merkūme Peruze kızı sagīre-i merkūme Semireye’nin kıbel-i şer‘den mansûbe vasîsi olduğu lede’ş-şer‘i’l-enver [36b] zâhir oldukdan sonra merkūm Yorgi ile merkūmât Peruzeve Moskande ve Sofya taraflarından zikri âtî meblağı taleb ve da‘vâ ve ahz u kabza ve kendülere îsâle ve lede’l-iktizâ sulh ve ibrâya vekîl olduğu ber-mûceb-i hüccet-i şer‘iyye sâbit olan Panayot v. Aleksi nâm zimmî meclis-i şer‘de abacı tâifesinden işbu râfi‘u’r-rakīm İstefan v. Yorgi nâm zimmî muvâcehesinde bi’l-vekâle ikrâr ve takrîr-i kelâm edip hâlik-i merkūmun merkūm İstafan zimmetinde cihet-i karz-ı şer‘îden yüz guruş hakkı olmağla meblağ-ı mezbûru kable’l-ahz hâlik olmağla meblağ-ı mezbûr verese-i mezkûresine mevrûs olmağın hâlâ ben meblağ-ı mezbûr yüz guruşu verese-i mezkûre taraflarından vekâletim hasebiyle mezbûr İstafan yedinden bi’t-tamâm ve’l-kemâl ahz u kabz eyledim dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’r-râbi‘ aşer min-Zilka‘deti’ş-şerîfe sene 1137.<br><br>Şuhûdü’l-hâl: İbrahim Çelebi b. Halil, es-Sâbikūn </p>          <br><a title="Önceki sayfa" style="text-decoration:none" href="./ayrmetin.php?idno=21992"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21994"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b249"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o446"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>