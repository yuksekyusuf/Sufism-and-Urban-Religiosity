﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 424<br>Hüküm no: 645<br>Orijinal metin no: [76a-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen İbrahim b. Abdullah’ın Kovacı Dede vakfına borcunun ödendiği</b><br><br>Havâss-ı Kostantıniyye müzâfâtından Çiftalan nâm karye sâkinlerinden iken bundan akdem fevt olan İbrahim b. Abdullah nâm kimesnenin sulbiye sagīre kızı Ayşe’nin vâlidesi olup, kıbel-i şer‘den mansûbe vasîsi olan Emine bt. Musli nâm hâtun, mahfil-i kazâda mahmiye-i Kostantıniyye’de Kovacı Dede vakfına mütevellî olan hâmilü hâze’l-kitâb Kâmyâb b. Abdullah mahzarında takrîr-i kelâm ve ta‘bîr ani’l-merâm kılıp, müteveffâ-yı mezbûrun karye-i mezbûrede vâki‘ bir tarafı Mustafa b. Abdullah mahallesi avârızına ve bir tarafı Asiye bt. Abdullah ve bir tarafı Mehmed b. Ahmed mülkleriyle ve taraf-ı râbi‘i tarîk-i âm ile mahdûd olup, bir bâb tahtânî ve bir bâb fevkānî evleri ve ahırı ve avluyu müştemil olan menzil mülkü olup, ba‘de vefâtihî sagīre-i mezbûreye intikāl etmişdi. Lâkin müteveffâ-yı mezbûrun vakf-ı merhûma cihet-i karzdan bin akçe deyni olup, şuhûd-ı udûl ile benim muvâcehemde sâbit olmakla hükm olunup, müteveffâ-yı mezbûrun menzil-i merkūmdan gayrı terekesi olmamakla, zarûrî deyn için bey‘ olunmak lâzım gelmeğin, Sûk-ı sultânî’de muvakkı‘-ı kitâb izniyle kirâren ve mirâren müzâyede olunup, ba‘de inkıtâ‘i’r-râğbe mezbûr Kâmyâb üzerinde iki bin nakd râyic fi’l-vakt fıddî akçede hakk-ı karâr ile karâr edip, ziyâde ile tâlib-i âhar zuhûr etmemeğin, menzil-i merkūmu mezbûr Kâmyâb’a vesâyeti hasebiyle meblağ-ı mezkûr iki bin akçeye bey‘-i kat‘î ile bey‘ edip, bedel-i mezbûrdan bin akçesin ahz u kabz edip, bâkī kalan bin akçesin müteveffâ-yı merkūmun vakf-ı mezbûra olan bin akçe deynine takas eyledim. Ba‘de’l-yevm menzil-i merkūm mezbûr Kâmyâb’ın mülk-i müşterâsıdır. Keyfe mâ yeşâ mutasarrıf olsun dedikde, gıbbe’t-tasdîk mâ hüve’l-vâki‘ bi’t-taleb ketb olundu. Hurrire fi’l-yevmi’s-sâlis ve’l-ışrîn min Şa‘bâni’l-mu‘azzam li sene seb‘a ve ışrîn ve elf.<br><br><br>Şuhûdü’l-hâl: Şaban Halife b. Ahmed el-imâm, Hasan b. Mehmed, el-Hâc İbrahim b. Abdullah, Şaban b. Abdullah, İbrahim b. Receb.</p>          <br><a title="Önceki sayfa" style="text-decoration:none" href="./ayrmetin.php?idno=24749"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24751"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b424"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o521"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>