﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 145<br>Hüküm no: 67<br>Orijinal metin no: [16a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Ali Beşe b. Hacı’nın karısı ve çocuklarının nafakası için tayin edilen akçenin vasîden alınıp varislerin ihtiyacı için harcanması</b><br><br>Mahrûse-i Galata a‘mâlînden kasaba-i Kasımpaşaˈda Yeldeğirmeni mahallesinde sâkin iken bundan akdem Kili kasabasında fevt olan Ali Beşe b. Hacıˈnın verâseti zevce-i metrûkesi Havva bt. el-Hâc Hüseyin ile vâlidesi Sâliha bt. Aliˈye ve sulbî sagīr oğlu Mehmedˈe münhasıra olduğu şer‘an zâhir ve müte‘ayyin oldukdan sonra işbu bâ‘isetüˈl-vesîka merkūme Havva tarafından zikri câ’î husûsa vekîl olup mezbûrenin zâtını ma‘rifet-i şer‘iye ile ârifân olan Rasûl b. Ali ve Mehmed b. Ramazan şehâdetleriyle şer‘an vekâleti sâbite olan Ebûbekir Çelebi b. el-Hâc Osman meclis-i şer‘de sagīr-i mezbûrun tesviye-i emrine kıbel-i şer‘den mansûb vasîsi olup tereke-i müteveffâ-yı mezbûra vâzi‘uˈl-yed olan el-Hâc Hüseyin b. Ali mahzarında biˈl-vekâle üzerine da‘vâ ve takrîr-i kelâm edip müteveffâ-yı mezbûr mukaddemâ zikrolunan Kili kasabasına gittikden sonra müvekkilem mezbûreyi bilâ-nafaka ve kisve bırakıp nafakadan kemâl-i zarûreti olmağla bin seksen iki senesi Saferiˈnde mahrûse-i mezbûrede askerî olan İbrahim Efendi müvekkilem mezbûrenin ve bir hâdimesinin nafakası’çün ba‘deˈt-tahlîf küllî gāib zevci merkūme Ali Beşe üzerine yirmi akçe farz ve takdîr edip ve hîn-i zarûretde istidâneye vakt-i zaferde mezbûr Ali Beşe üzerine rücû‘a izin verdikden sonra târih-i mezbûrdan bin seksen üç senesi Şevvalˈi gāyetine gelince yirmi ayda müctemi‘ olan on iki bin akçe nafaka-i mefrûza-i müstedânesini müvekkilem mezbûre Havva Hatun kableˈl-ahz zevci merkūm Ali Beşe vefât etmekle zimmetinde kalmışdı deyü târih-i mezbûr ile müverraha ve merkūm İbrahim Efendi imzâ ve hatmini hâviye hüccet-i şer‘iye ibrâz edip vasî-i merkūm muvâcehesinde feth ü kırâet ve istintâk olundukda vasî-i mezbûr mazmûn-ı hüccet-i mezkûreyi inkâr edicek vekîl-i mezbûrdan mazmûn-ı hüccete beyyine taleb olundukda udûl-ı Müslimînˈden Osman Çelebi b. el-Hâc Mehmed ve Rasûl Beşe b. Ali nâm kimesneler li-ecliˈş-şehâde meclis-i şer‘a hâzırân olup isreˈl-istişhâd fiˈl-hakīka müvekkile-i mezbûreyi târih-i merkūmda kassâm-ı müşârün-ileyh İbrahim Efendi tahlîfden sonra gāib zevc-i mezbûr Ali Beşe üzerine müvekkile-i merkūme ile hâdimesi’çün günde yirmi akçe nafaka bizim huzûrumuzda farz ve takdîr edip hîn-i zarûretde istidâne ve vakt-i zaferde merkūm Ali Beşe üzerine rücû‘a izin verdi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde müvekkile-i mezbûre muhadderâtdan olup meclis-i şer‘a huzûru müte’azzire olmağın tahlîfe kıbel-i şer‘den Mevlânâ Ömer Efendi irsâl olunup [16b] ol dahi müvekkile-i mezbûrenin menziline varıp zeyl-i sahîfede isimleri muharrer olan Müslimîn huzûrlarında merkūmeye aleˈl-vechiˈl-meşrû‘ yemîn teklîf ettikde ol dahi billâhi etmeğin mûcebiyle ba‘deˈl-hükm mâ vaka‘a biˈt-taleb ketb olundu.<br><br>Fiˈl-âşir min-Muharremiˈl-harâm li-sene erba‘a ve semânîn ve elf.<br><br>Şuhûdüˈl-hâl: Ahmed Çelebi b. Mehmed, Mehmed Ağa b. Süleyman, Hızır Beşe b. Oruç, İbrahim b. İlyas, Mehmed Çavuş Tophâneli, es-Seyyid Mustafa Çelebi b. Yusuf</p>          <br><a title="Önceki sayfa" style="text-decoration:none" href="./ayrmetin.php?idno=21130"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21132"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o1012"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>