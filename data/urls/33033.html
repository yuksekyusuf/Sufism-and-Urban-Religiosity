﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 169<br>Hüküm no: 135<br>Orijinal metin no: [33b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Mustafa Ağa b. Hüseyin’in sabuncu işyerini ve bir masûra suyunu Hulusi Mustafa Efendi ve Zenci Molla Selim’e sattığı</b><br><br>Sabuncu kârhânesi ve bir masûra mâ-i lezîz mübâya‘ası<br><br>İhrâç şüd fî 5 Ca sene [12]64.<br><br>Dergâh-ı âlî kapıcıbaşılarından hâlâ hâssa kasabbaşısı sa‘âdetlü es-Seyyid el-Hâc Mustafa Ağa b. es-Seyyid Hüseyin’in kethudâsı ve tarafından husûs-ı âti’l-beyânı ikrâr ve i‘tâ-i hüccete vekîl olduğu Mustafa Ağa b. Ahmed ve Hüseyin Ağa b. Hasan nâm kimesneler şehâdetleriyle ber-nehc-i şer‘î sâbit olan es-Seyyid el-Hâc Osman Efendi b. es-Seyyid Hasan meclis-i şer‘-i hatîr-i lâzımü’t-tevkīrde bâ‘isetü hâzihi’l-vesîka Hulusi Mustafa Efendi b. Mustafa tarafından husûs-ı âtiyyü’l-beyânı tasdîka vekîl-i şer‘îsi Molla Hüseyin b. Yusuf nâm kimesne ile Sabuncu Zenci Molla Selim b. Abdullah mahzarlarında bi’l-vekâle ikrâr-ı tam ve takrîr-i kelâm edip müvekkilim mûmâ-ileyh es-Seyyid el-Hâc Mustafa Ağa mahmiye-i İstanbul’da Kantarcılar kurbünde Kepenkçi Sinan mahallesinde vâki‘ mukaddemâ Sulusaray demekle ma‘rûf saraydan müfrez etrâf-ı râbi‘ası Fetvâ Emîni esbak merhûm İbrahim Efendi arsası ve Sabuncu Mehmed Emin Ağa bahçesi ve menziline mahsûs tarîk ve el-Hâc Mustafa Efendi ve Abdulfettahzâde menzilleri ve tarîk-i âm ile mahdûd fevkānî üç bâb oda ve üç kazgan ocağı ve bir kârgîr mahzen ma‘a hava ve kanavâtına teb‘ıyyetle mülk olan bir buçuk masûra mâ-i lezîz cârî ve müştemilât-ı sâire-i ma‘lûmeyi hâvî bir bâb sabuncu kârhânesinin terbî‘an bin yedi yüz zira‘ arsası Mollagürânî kurbünde Defterdâr Ahmed Çelebi mahallesinde vâki‘ Devâtdâr Mehmed Efendi vakfına yevmi beş akçe mukāta‘a-i kadîme ile bâ-temessük-i mütevellî müvekkil-i mezbûr Hulusi Mustafa Efendi ve mezbûr Zenci Molla Selim’in iştirâken tasarruflarında mâ‘adâ ma‘lûmü’l-mikdâr arsası ile üzerinde kâin bi’l-cümle ebniye-i mezkûre ve kanavâtına teb‘ıyyetle bir buçuk masûra mâ-i lezîz-i cârî-i merkūm ve kârhâne-i mezkûre derûnunda mevcûde üç kebîr sabun kazganı ve sâir sabuncu âlât-ı lâzıme-i ma‘lûmesi akd-i âtiyyü’z-zikrin sudûruna değin bâ-hüccet-i şer‘iye müstakıllen yedimde mâlım ve mülküm olmağın ben zikr olunan bir buçuk masûra mâ-i lezîz-i cârînin ancak nısf masûrasını yedimde ibkā etmemle mâ‘adâsı olan bir masûra mâ-i lezîz cârî ile bi’l-cümle ebniye-i memlûke-i mezkûre ve sâlifü’l-beyân ma‘lûmü’l-mikdâr mülk mahal ve zikirleri mürûr eden kazganları ve sâir sabuncu âlât-ı lâzıme-i ma‘lûmesinin bi-cümleti’t-tevâbi‘ ve’l-levâhık ve kâffetü’l-hukūk ve’l-merâfık nısflarını bin beş yüz guruşa müvekkil-i mezbûr Hulusi Mustafa Efendi’ye ve nısf-ı âharlarını yedi bin beş yüz guruşa mezbûr Zenci Molla Selim’e tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile bey‘ ve temlik ve vech-i lâyıkı üzere teslîm eylediğimde onlar ber-vech-i muharrer yedimden iştirâ ve temellük ve tesellüm ve kabz ü kabûl ve semenleri olan meblağ-ı merkūm beş yüz guruşu müvekkil-i mezbûr Hulusi Mustafa Efendi ve meblağ-ı mezkûr yedi bin beş yüz guruşu mezbûr Zenci Molla Selim’den her biri bana def‘ ü teslîm eylediğinde ben dahi yedlerinden tamamen ve kâmilen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt dahi etmemizle fîmâ-ba‘d zikr olunan sabuncu kârhânesinin mülk olan arsa ve ebniyesinde ve mârrü’l-beyân kazganlarda ve kanavâtına teb‘an ancak bir masûra mâ-i lezîz-i merkūmda benim kat‘a alâka ve medhalim kalmayup nısfları müvekkil-i merkūm Hulusi Mustafa Efendi’nin ve nısf-ı âharları mezbûr Zenci Molla Selim’in mâl-ı müşterâsı ve hakk-ı sırfları olmuşdur dedi dedikde gıbbe’t-tasdîki’ş-şer‘î zikr olunan bir masûra mâ-i lezîz-i cârînin iktizâ eden senedini dahi memûrin ma‘rifetleriyle tanzîme tarafeynden ta‘ahhüd etmeleriyle mâ-vaka‘a [bi’t-taleb ketb olundu.]<br><br>Fî 20 Ra sene [1]238.<br><br>Şühûdü’l-hâl: Mustafa Ağa b. Ahmed, Hüseyin Ağa b. Hasan, Halil Ağa, Ömer Ağa, Kâtib Safvet Efendi.</p>          <br><a title="Önceki sayfa" style="text-decoration:none" href="./ayrmetin.php?idno=33032"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33034"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b169"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o442"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>