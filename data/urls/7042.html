﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 88<br>Hüküm no: 2<br>Orijinal metin no: [1b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nalçacı esnafının kethudalığına Hacı Mehmed Çelebi b. Mustafa’nın tayini</b><br><br><<A‘lemü’l-izâm>><br><br>A‘lemü’l-ulemâi’l-izâm efdalü’l-fudalâi’l-fihâm zahru’l-mevâli’l-kirâm sa‘âdetlü semâhatlü Çelebizâde İsmail Âsım Efendi hazretlerinin zamân-ı mekremetlerinde olan i‘lâmât sicillinin ikinci sicill-i mahfûzlarıdır.<br><br>Fi’l-yevmi’r-râbi‘ ve’l-işrîn min-Safer sene 1162<br><br>Bâ-mühr-i hazret-i efendi<br><br>Kethudâ-yı na‘lçacı<br><br>Ashâb-ı arzuhâl na‘alçacı esnâfının yiğitbaşıları Abdullah Çelebi ve duâcıları Mehmed Efendi ve mütevellîleri Mustafa Çelebi ve ihtiyâr ustalarından Bey Mustafa Ağa ve Mustafa Çelebi ve el-Hâc İbrahim ve İbrahim Usta ve Usta Mehmed ve Mustafa Çelebi ve Molla Osman ve es-Seyyid el-Hâc Mehmed Çelebi ve es-Seyyid el-Hâc Abdülvehhab Çelebi ve Ömer Bey ve Süleyman Çelebi ve el-Hâc Ahmed ve Molla İsmail ve Usta Ahmed ve sâir mazbûtü’l-esâmî ustalar meclis-i şer‘de derkenârda mastûr olduğu üzere bâ-berat-ı âlîşân kethudâmız olan Halil b. Mustafa nâm kimesnenin evzâ‘ ve etvârından hoşnûd ve râzı olmadığımızdan esnâfımız kethudâlığı mezbûr Halil’den ref‘ ve cümlemizin muhtârı olan işbu el-Hâc Mehmed Çelebi b. Mustafa ihtiyâr ustalarımızdan olmağla yerine kethudâ nasb u ta‘yîn ve yedine berat-ı âlîşân sadaka ve ihsân buyurulmak matlûbumuzdur dediklerinde bu makūle kethudâlık esnâfın muhtârı olmak lâzım olduğundan kethudâlık-ı esnâf-ı mezkûre mezbûr Halil b. Mustafa ref‘inden muhtârları olan merkūm el-Hâc Mehmed Çelebi b. Mustafa’ya tevcîh ve yedine berat-ı âlîşân sadaka ve ihsân buyurulmak bâbında ber-minvâl-i muharrer istid‘â ve istirhâmât ma‘lûm-ı devletleri buyruldukda emr ü fermân hazret-i veliyyü’l-emrindir.<br><br>Fî 24 Safer sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7041"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7043"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b088"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o659"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>