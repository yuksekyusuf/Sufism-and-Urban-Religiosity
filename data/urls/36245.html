﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 302<br>Hüküm no: 320<br>Orijinal metin no: [121-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saatçi Mehmed Efendi’nin yanında bulunan oğlunun annesi Hatice Hatun’a verilmesi</b><br><br>İstanbul Kādılığı’na,<br><br>Fazîletlü Efendim Hazretleri,<br><br>Üç yaşında olup pederi Sâ‘atçi Mehmed Efendi nezdinde bulunan oğlunun bi-hakkı’l-hıdâne vâlidesi Hadîce Hatun’a teslîmiyle sagīr-i mezbûr için pederi merkūm üzerine şehrî altmış guruş nafaka tahsîs ve i‘tâsına dâir Şâm-ı Şerîf Mahkeme-i Şer‘iyyesi’nden verilip merkūm tarafından temyîz olunan i‘lâm hükmünün netîce-i temyîze intizâren te’hîr-i icrâsı lâzım gelip gelmeyeceğini müstefsir Suriye Vilâyeti Mahkeme-i İstînâfiyesi Müdde‘î-i Umûmiliği’nden gelen tahrîrâtın leffiyle Adliye Nezâret-i celîlesinden meb‘ûs tezkire müfâdına nazaran bu makūle hüccetler hakkında cereyân eden mu‘âmelenin istîzâhını şâmil Meclis-i Tedkīkāt-ı Şer‘iyye ifâdesiyle Dersa‘âdet İ‘lâmât-ı Şer‘iyye İcrâ Me’mûriyet-i Behiyyesi’ne yazılan tezkire-i mecî üzerine nafakaya dâir verilen senedât-ı şer‘iye hakkında ne vechile mu‘âmele olunmak lâzım geleceğine [122] mütedâir mukaddemâ vukū‘ bulan istifsâra cevâben makām-ı mecîden tastîr kılınan ve hülâsa-i meâli lâyiha-i i‘tirâziye i‘tâ eden mahkûmîn yedlerine netîce-i tedkīka değin icrânın te’hîrini mutazammın birer ilmühaber i‘tâsının usûl ittihâzı mu‘âmelât-ı icrâiyenin hüsn-i inzibâtını ve bir takım aceze-i nisvân ve eytâmın hukūk-ı meşrû‘âlarının tesrî‘-i tahsîlini müstelzim olacağına dâir ânifü’z-zikr icrâ me’mûrîninden vârid olan tezkire mefsûh Mecelle Cem‘iyeti’nde mevki‘-i tezekküre konularak aceze-i nisvân ve eytâm haklarında takdîr-i nafakayı hâvî Dersa‘âdet Mehâkim-i Şer‘iyyesi’nden verilen senedât-ı şer‘iye re’sen me’mûriyet-i mûmâ-ileyhâ cânibinden doğrudan doğruya veyâhûd me’mûriyet-i mûmâ-ileyhânın işâreti üzerine Havâle Müdîriyeti’nden hakk ü sebklerinin tedkīki ve mühürlerinin tatbîki zımnında derhâl Fetvâhâne’ye havâle ile oradan yazılan zahriye mûcebince îcâbının icrâsı müşkilât-ı vâkı‘anın def‘ine kâfî gibi mütâla‘a olunduğu dermeyân kılındığından ibâret bulunan tezkire mûcebince mu‘âmele olunmakta olduğu misillü çocuk teslîmi maddesine dâir olan i‘lâmât-ı şer‘iyenin suver-i icrâiyesi ise nafakaya makīs olmayıp bunlar hakkında ta‘lîmât-ı seniyyeye tevfîk-i mu‘âmele olunmak lüzûmu zâhir ve bir de ta‘lîmâtın neşrinden sonra mehâkim-i şer‘iyeden i‘tâ edilen i‘lâmâtdan hükmü hâvî olmayanların hakk ü sebklerinin tedkīki zımnında Fetvâhâne’ye havâlesi ve hükmü mutazammın bulunanların müddet-i temyîziyenin inkızâsından sonra mevki‘-i icrâya vaz‘ı cem‘iyet-i mezkûre karârıyla ta‘mîmen taşra rüesâsına iş‘âr edildiği mütebâdir-i hâtır olarak bununla beraber nafaka bir şahsın iyâl ve evlâdının muhâfaza-i hayatı için hükkâm-ı şer‘ cânibinden takdîr olunmuş bir para olduğundan bunlar hakkında i‘tirâz olunmuş olsa bile mâdemki o şahsın evlâd u iyâli ber-hayâtdırlar peder veyâ zevcleri nafakayı i‘tâya mecbûr bulunmasıyla bunun büsbütün kat‘ı cihetine gidilemeyip olsa olsa bir mikdâr şey tenzîl veyâ zam olunacağı emsâli delâletiyle bedîhî bulunduğuna binâen hükkâm-ı şer‘ tarafından nafakaya dâir verilecek senedât-ı şer‘iyenin i‘tirâz olunsun veyâ olunmasın târih-i teblîğinden i‘tibâren diğer bir hüccet veyâ i‘lâm istihsâl ve ibrâzına değin tahsîli tarafına gidilmesinin veyâhûd sûret-i âharla mümkün olduğu mertebe bu bâbda lâzım gelen teshîlâtın meclis-i mezkûrca karârlaştırılarak keyfiyetin iktizâ edenlere iş‘âr olunması ifâdesine mütedâir zeylen alınan cevâb meclis-i mezkûrda lede’l-kırâ’e takdîr-i nafakayı muhtevî verilen hücec-i şer‘iyenin netîce-i temyîze kadar te’hîr-i icrâsı muvâfık-ı maslahat olamayacağından ba‘demâ Dersa‘âdet ve bilâd-ı selâse mehâkim-i şer‘iyesinden mu‘tî nafaka hüccetleri makām-ı mecînin tezkire-i mebhûsasına tevfîkan Fetvâhâne’den tasdîk ettirildikden sonra târih-i teblîğden i‘tibâren diğer bir sened-i şer‘î ibrâzına değin dâire-i icrâca ma‘mûlün-bih ad edilmesi ve taşra mehâkiminden verilecek hüccetlerin dahi mahallî niyâbetleri vâsıtasıyla bi’l-irsâl Fetvâhâne’den tasdîk kılındıktan sonra yine târih-i teblîğinden i‘tibâren hüccet-i mezkûre mazmûnuna muhâlif diğer bir sened-i şer‘î sudûruna kadar tahsîli cihetine gidilmesi husûsunun Dersa‘âdet ve bilâd-ı selâse ve bi’l-umûm merâkiz-i vilâyet ve elviye-i müstakille nüvvâb-ı kirâmına izbâr ve me’mûriyet-i mûmâ-ileyhâya da ma‘lûmât i‘tâ olunması te’mîn-i maksada kâfî görüldüğü bâ-müzekkire ifâde edilmiş ve ber-minvâl-i muharrer teblîgāt-ı umûmiye icrâ kılınmış olmağla mahkeme-i fâzılânelerince dahi ona göre îfâ-yı mu‘âmeleye himmet buyurulması siyâkında tezkire-i mecî terkīm olundu.<br><br>Fî 19 Rebî‘ülâhir sene 308, fî 20 Teşrîn-i sânî sene 306.<br><br>Şeyhülislâm<br><br>Ömer Lütfi</p>          <br><a title="Önceki sayfa" style="text-decoration:none" href="./ayrmetin.php?idno=36244"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36246"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b302"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o516"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>