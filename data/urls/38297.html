﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 82<br>Hüküm no: 61<br>Orijinal metin no: [12a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nikola v. Zafiri’nin Bakkal Panayot ve Attar Dimitri aleyhindeki alacak davasından vazgeçmesi</b><br><br>Tophanevî Mustafa Kavvâs’a teslîm.<br><br>Ma‘rûz,<br><br>Vilâyet-i Anadolu’da Mudanya kasabası ahâlîsinden iken işbu târîh-i i‘lâmdan bir buçuk sene mukaddem fevt olan teba‘a-i Devlet-i aliyye’den ve Rum milletinden Şerbetçi Yanko v. Aci Dimitri v. Aci Yamandi’nin verâseti zevcesi İsmice bt. Yorgi ile sulbî sagīr oğlu diğer Yanko’ya münhasıra ba‘dehû sagīr-i merkūm diğer Yanko dahi fevt olup verâseti anası zevce-i merkūme İsmice ile min-kıbeli’l-eb ceddinin li-ebeveyn ammi oğlu Nikola v. Zafiri’ye münhasıra olduğu lede’ş-şer‘i’l-enver zâhir ve mütehakkık oldukdan sonra sâhib-i arzuhâl merkūm Nikola mahfil-i şer‘iyyâtda derûn-ı arzuhâlde mezkûrü’l-ism yine kasaba-i mezkûre ahâlîsinden ve Rum milletinden merkūm Bakkāl Panayot v. Togodoş ve Attâr Dimitri v. Apostol muvâcehelerinde mûrisimiz müteveffâ-yı evvel-i merkūm Yanko’nun hîn-i fevtinde bâ-defter-i müfredât ma‘lûmü’l-esâmi kesân zimmetlerinde cihet-i karzdan alacak hakkı olan kırk bin guruşu gerek merkūmûndan kable’l-ahz ve’l-istîfâ fevt olup meblağ-ı merkūm kırk bin guruş benimle zevce-i merkūmeye mevrûs oldukdan sonra işbu merkūmân Panayot ve Dimitri meblağ-ı merkūmu kesân-ı merkūmûndan emir ve tevkîlimiz bi’l-ma‘iyye ahz ü kabz ve hisse-i ırsiyemi bana vermeyip fuzûlî ve bi-gayrı hakkın kendi umûrlarına sarfla istihlâk edip el-hâletü hâzihi ben mücîz ve râzı olmamamla meblağ-ı merkūm kırk bin guruşdan hisse-i şer‘iyyemi merkūmân Panayot ve Dimitri’den bi-tarîkı’d-damân hâlâ taleb ederim deyü tasaddî eylediğim da‘vâmdan rızâmla meccânen fâriğ olduğumda onlar dahi benim fakīr hâlime merhameten bana mallarından teberru‘an ve seviyyen yüz guruş def‘ ü teslîm ve umûruma sarfla istihlâke emr eylediklerinde ben dahi yedlerinden ahz ü kabz ve emirleriyle umûruma sarfla istihlâk etmemle mutâlebesine ve bi’l-cümle husûs-ı mîrâsa müte‘allıka da‘vâdan merkūmân Panayot ve Dimitri’nin zimmetlerini ibrâ-i sahîh-i şer‘î ile kabûllerini hâvî ibrâ ve iskāt eylediğimde onlar dahi bana mallarından medfû‘ları olan meblağ-ı müstehlek-i merkūmun istirdâdına müte‘allıka da‘vâdan benim zimmetimi ibrâ-i sahîh-i şer‘î ile kabûlümü ibrâ ve iskāt edip bu vechile kat‘-ı münâza‘a eyledik deyü mukırr-ı müdde‘î-i merkūm Nikola’nın bi’l-cümle takrîr-i meşrûhunu merkūmân Panayot ve Dimitri’den her biri tasdîk ve tahkīk eyledikleri tescîl ve huzûr-ı [âlîlerine i‘lâm olundu].<br><br>Fî 19 L sene [12]73.<br><br>el-Hâc İbrahim</p>          <br><a title="Önceki sayfa" style="text-decoration:none" href="./ayrmetin.php?idno=38296"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38298"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b082"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o185"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>