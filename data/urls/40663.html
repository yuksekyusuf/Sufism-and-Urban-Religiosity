﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 392<br>Hüküm no: 384<br>Orijinal metin no: [55a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Bey b. Mehmed’in Hasan Bey b. Şaban’ı esaretten kurtarmak için yedi yüz guruş verdiği iddiasıyla açtığı davada iddiasını ispat edemediği</b><br><br>Hâssa helvacılarından Hasan Bey b. Mehmed meclis-i şer‘-i hatîr-i lâzimü’t-tevkīrde tâife-i mezbûreden sâhibü hâze’l-kitâb Hasan Bey b. Şa‘ban mahzarında üzerine takrîr-i da‘vâ edip bundan akdem merkūm Hasan Bey ile Girid cezîresine gider iken harbî Malta sefinelerine râst gelip ma‘an esîr olduğumuzdan mezbûr Hasan Bey’i ve beni Mesellere nâm harbî kâfir hissesi için ma‘an ahz edip iki seneden mütecâviz mezbûr Mesellere’nin esîri olduğumuzdan sonra merkūm Hasan Bey bahâ ile çıkmağa tâlib olup bahâsını kat‘a ve ba‘de’l-kat‘ kefâlete bana emr etmekle ben dahi mezbûrun vech-i muharrer üzere emrine binâen yedi yüz guruşa bahâsını kat‘ ve meblağ-ı mezbûra emriyle kefîl olup mezbûru tahlîs ve dâru’l-İslâma irsâl etmişidim merkūm Hasan Bey dâru’l-İslâma gelip zikrolunan yedi yüz guruşu irsâl etmemeğin mezbûr Mesellere meblağ-ı mezbûr yedi yüz guruşu benden tazmîn ve ahz eylemişdir suâl olunup suâl olunup meblağ-ı mezbûrun merkūm Hasan Bey’den alıverilmesini taleb ederim dedikde gıbbe’s-suâl mezbûr Hasan Bey cevâbında müdde‘î-i mezbûr ile ma‘an esîr olduğumuzda ben mezbûrun hizmetkârı olduğum ecilden kendi bahâsı benim bahâmı kat‘ ve bahâ-i mezkûru tahsîl için beni dâru’l-İslâma irsâl etmişidi deyu vech-i meşrûh üzere kendiyi tahlîse emrini inkâr edicek müdde‘î-i mezbûrdan da‘vâ-yı meşrûhasını mübeyyine beyyine taleb olundukda ityân-ı beyyineden izhâr-ı acz ile istihlâf eyledikde merkūm Hasan Bey’e vech-i meşrûh üzere kendiyi tahlîs için müdde‘î-i mezbûra emr etmediğine ve üzerinde bu vechile mezbûrun hakkı olmadığına yemîn teklîf olundukda ol dahi alâ vefki’l-mes’ûl yemîn billâhi’l-aliyyi’l-a‘lâ edicek müdde‘î-i merkūm da‘vâ-yı meşrûhasından men‘ olunup mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâdî aşer min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Seyyid Mehmed Çelebi b. es-Seyyid Ali, Sefer Çavuş b. Ali, Osman Beşe çukadâr, Mehmed Beşe b. Hüseyin ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40662"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40664"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b392"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o858"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>