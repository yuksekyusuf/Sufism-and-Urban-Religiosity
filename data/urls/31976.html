﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 571<br>Hüküm no: 568<br>Orijinal metin no: [82a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sava v. Aleksi’nin Kireki v. Kostantin’de olan alacağına mahsup etmek üzere haksız yere oğlu Dimitri’den aldığı beş bin beş yüz kuruşu iadesine karar verildiği</b><br><br>5.500 guruş men‘<br><br>Ma‘rûz<br><br>Anadolu’da Balıkesri Kazâsı civârında İne Ma‘deni’nde ma‘denci ustalarından Kireki oğlu Dimitri nâm zimmî Çarşamba günü arz odasında huzûr-ı hazret-i sadâret-penâhîde ma‘kūd meclis-i şer‘-i münîrde tüccârdan Basmacıoğlu Yorgi v. Menayil zimmî hâzır olduğu hâlde ma‘den-i mezkûrda sâbıkā ustabaşı olan Sava v. Aleksi nâm zimmî muvâcehesinde târih-i i‘lâmdan on beş ay mukaddem ben malımdan hâzır-ı mesfûr Basmacıoğlu Yorgi zimmîye mudârebe tarîkıyla verdiğim beş bin beş yüz guruş mesfûrun yedinde iken ticâret tarîkıyla kazâ-i merkūma vardıkda işbu mesfûr Ma‘denci Ustası Sava zimmî benim ma‘denci ustalarından Kireki v. Kostantin zimmetinde külliyetli alacağım vardır ve oğlu Dimitri’nin sana mudârebe tarîkıyla verdiği meblağ-ı merkūm beş bin beş yüz guruş babası mesfûr Kireki zimmînin malı olmağla mersûm Kireki zimmî meblağ-ı mezbûr ile beni gıyâbınızda üzerinize havâle eyledi diyerek sâhib-i arzuhâl işbu hâzır bi’l-meclis [82b] Kayseriyeli Arayıcı Anaştaş zimmî ma‘rifetiyle hâzır-ı mesfûr Basmacıoğlu Yorgi zimmîyi bilâ-mürâfa‘a kazâ-i merkūm voyvodasına bir takrîb habsetdirip meblağ-ı merkūm beş bin beş yüz guruşu bi-gayrı hakkın yedinden ahz etmekle mehûzu olan meblağ-ı mezbûru mesfûr Sava zimmîden istirdâd murâdımızdır deyü hâzır-ı mersûm Yorgi zimmî tasdîkiyle ma‘an da‘vâ etdiklerinde mersûm Sava zimmî cevâbında meblağ-ı merkūm beş bin beş yüz guruşu vech-i meşrûh üzere ahz ü kabz etmiş idim deyü tâyi‘an ve kat‘iyyen ikrâr ü i‘tirâf edip lâkin benim mersûm Dimitri’nin babası mesfûr Kireki zimmîde bâ-mürâsele mahkûmun-bih cevher ta‘bîr olunur dokuz yüz seksen dört koğa ma‘den toprağı alacağım olup kā‘ide-i ma‘denciyân üzere beher koğası yirmişer guruşdan cem‘an on dokuz bin altı yüz seksen guruşa bâliğ olmağla meblağ-ı mezbûrun yedi bin beş yüz guruşunu gāib-i mersûm Kireki zimmîden mahâllinde kabz eyledim ve işbu oğlu müdde‘î-i mersûm Dimitri’nin hâzır-ı mesfûr Yorgi zimmîye mudârebe tarîkıyla verdiği meblağ-ı merkūm beş bin beş yüz guruş dahi babası mersûm Kireki zimmînin malı olmağla binâen-aleyh zikri mürûr eden alacağıma mahsûben ahz etmiş idim deyü îrâd eylediği kelâmı def‘e sâlih cevâb-ı şer‘î olmamağla iltifât olunmayıp ikrârı mûcebince bi-gayrı hakkın makbûzu olan meblağ-ı merkūm beş bin beş yüz guruşu mesfûr Sava zimmîden şer‘an tahsîl ve mersûm Yorgi zimmî huzûrunda müdde‘î-i mesfûr Dimitri zimmîye redd ü teslîm olunmak iktizâ eylediğini nâtık arzuhâl üzerine tahrîr olunarak bir kıt‘a i‘lâm-ı şer‘î i‘tâ olunmuş olmağla işbu hâzır-ı mesfûr Kayseriyeli Arayıcı Anastaş zimmîden şer‘an nesne lâzım gelmediği İstanbul Mahkemesi’nden huzûr.<br><br>Fî-gurreti Şa‘bân sene [1]223.</p>          <br><a title="Önceki sayfa" style="text-decoration:none" href="./ayrmetin.php?idno=31975"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31977"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b571"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o591"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>