﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 159<br>Hüküm no: 117<br>Orijinal metin no: [18a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye Hanım’ın Cebecibaşı mahallesindeki evde olan hissesini diğer hissedar Anadolu Kalemi Başhalifesi Mustafa Efendi’ye satması</b><br><br>Menzilden hisse mübâya‘ası<br><br>Husûs-ı âti’l-beyânın mahâllinde ketb ü tahrîri iltimâs olunmağın bu fakīr mahmiye-i İslâmbol’da Çarşamba Pazarı kurbünde Koğacı Dede mahallesinde kâin hâlâ Anadolu Kalemi başhalîfesi umdetü erbâbi’t-tahrîr ve’l-kalem zübdetü’t-tastîr ve’r-rakam sa‘âdetlü Mustafa Efendi b. Mehmed Efendi’nin sâkin olduğu menzile varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i hatîr etdikde mahmiye-i mezbûrede Cebecibaşı mahallesinde kâin bir tarafdan eşrâf-ı kuzâtdan Arabzâde kerîmesi menzili ve bir tarafdan Nefise Hatun arsası ve iki tarafdan tarîk-i âm ile mahdûd dâhilen ve hâricen büyût-ı adîde ve müştemilât-ı sâire-i ma‘lûmeyi hâvî bir bâb mülk menzil iki yüz sehm i‘tibârıyla yüz otuz yedi sehmi mûmâ-ileyh Mustafa Efendi’nin yedinde mülkü ve kırk iki sehmi Mehmed Tâhir Efendi ve yirmi bir sehmi Rukiye Hanım evlâd-ı Ahmed Efendi’nin yedlerinde mülk-i mevrûsları olduğu lede’ş-şer‘i’l-enver zâhir oldukdan sonra mûmâ-ileyhâ Rukiye Hanım meclis-i ma‘kūd-ı mezkûrda bâ‘isü hâze’l-kitâbi’l-müstetâb mûmâ-ileyh Mustafa Efendi mahzarında ikrâr-ı tam ve takrîr-i kelâm edip ben bâlâda tahdîd ve tavsîf olunan menzil-i mezkûrda olan i‘tibâr-ı merkūm üzere mülküm olan yirmi bir sehm hisse-i irsiye-i şâyi‘amı tarafeynden îcâb ve kabûlü hâvî bey‘-i bâtt-ı sahîh-i şer‘î ile mûmâ-ileyh Mustafa Efendi’ye iki yüz on guruşa bey‘ ve temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı merkūm iki yüz on guruşu mûmâ-ileyh Mustafa Efendi yedinden tamamen ahz ü kabz eyledim, ba‘de’l-yevm menzil-i mahdûd-ı mezkûrda i‘tibâr-ı merkūm üzere olan yirmi bir sehmde benim aslâ alâka ve medhalim kalmayıp mûmâ-ileyh Mustafa Efendi’nin mülk-i müşterâsı ve hakk-ı sarfı olmuşdur dedikde gıbbe’t-tasdîki’ş-şer‘î mâ-vaka‘a bi’t-taleb.<br><br>Fî 7 min-Zilhicceti’ş-şerîfe sene 1196<br><br>Şühûdü’l-hâl: Mevâlî-i i‘zâmdan sâbıkā Kayseriye kādısı Sunullah Efendi, es-Seyyid Ahmed Besim Efendi b. Ahmed Efendi, es-Seyyid Mehmed Şakir Efendi b. Salih Efendi, Uncuzâde Mehmed Emin Efendi b. Ahmed Efendi ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10659"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10661"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b159"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o679"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>