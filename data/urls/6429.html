﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 233<br>Hüküm no: 213<br>Orijinal metin no: [30a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Fatıma Hatun’a borcu olan Abdullah Efendi’nin borcunu varisi olduğunu ispat eden Zeyneb Hatun’a ödediği hakkında terkin edilmiş kayıt</b><br><br><<Sehv olmağla bozulmuşdur<br><br>İsbât-ı verâset<br><br>Fi’l-asl vilâyet-i Anadolu’da Gölpazar-ı Bolu kasabası ahâlîsinden olup mahmiye-i İstanbul’da Kızlarağası mahallesinde sâkine ve ber-vech-i âtî verâset iddi‘â eden râfi‘atü hâze’l-kitâb Zeyneb bt. Ali nâm hatun meclis-i şer‘-i hatîr-ı lâzımü’t-tevkīrde mahmiye-i mezbûrede Bayram Paşa Türbesi’nde türbedâr olan es-Seyyid Abdullah Efendi b. es-Seyyid Mehmed Emin nâm kimesne mahzarında üzerine da‘vâ ve takrîr-i kelâm edip mahalle-i mezbûrede sâkine iken bundan akdem vefât eden Fâtıma Hatun’un babası Receb benim babam mezbûr Ali ile li-eb karındaşlar olup babaları ismi Mustafa ve dedeleri ismi Rasûl ve maskat-ı re’sleri sâlifü’z-zikr Gölpazar-ı Bolu kasabası olup müteveffât-ı mezbûre Fâtıma Hatun’un zî-rahm cihetinden verâseti bana münhasıradır, benden gayrı vârisi ve terekesine müstahıkk-ı âharı olmamağla müteveffât-ı mezbûre Fâtıma Hatun’un mezbûr es-Seyyid Abdullah Efendi zimmetinde cihet-i karzdan dokuz guruş hakkı olup kable’l-ahz fevt olmağla meblağ-ı mezbûru mezbûr es-Seyyid Abdullah Efendi’den bi’l-verâse taleb ederim, suâl olunup bana edâya tenbîh olunması murâdımdır dedikde gıbbe’s-suâl mezbûr es-Seyyid Abdullah Efendi cevâbında fi’l-hakīka müteveffât-ı mezbûre Fâtıma Hatun’a cihet-i mezkûreden zimmetinde dokuz guruş deyni olduğunu ikrâr lâkin müdde‘iye-i mezbûrenin ber-vech-i muharrer verâsetini inkâr edicek müdde‘iye-i mezbûre Zeyneb Hatun’dan ber-vech-i muharrer müdde‘âsına mutâbık beyyine taleb olundukda udûl-ı ahrâr-ı ricâl-i Müslimînden ve mahalle-i mezbûre sâkinlerinden Mehmed Ağa b. Mehmed Efendi ve Mehmed Çelebi b. Veliyüddin ve İbrahim b. Mehmed nâm kimesneler li-ecli’ş-şehâde meclis-i şer‘a hâzırûn olup istişhâd olunduklarında fi’l-vâki‘ vilâyet-i Anadolu’da Gölpazar-ı Bolu kasabası ahâlîsinden olup mahmiye-i İstanbul’da Kızlarağası mahallesinde sâkine iken bundan akdem vefât eden Fâtıma Hatun’un babası Receb işbu müdde‘iye-i mezbûre Zeyneb Hatun’un babası Ali ile li-eb karındaşlar olup babaları ismi Mustafa ve dedeleri ismi Rasûl ve maskat-ı re’sleri vilâyet-i Anadolu’da Gölpazar-ı Bolu kasabası olup müteveffât-ı mezbûrenin verâseti zî-rahm cihetinden müdde‘iye-i mezbûre Zeyneb Hatun’a münhasıradır, gayri vârisi ve terekesine müstahıkk-ı âhar olduğu ma‘lûmumuz değildir, bizler bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettiklerinde ba‘de ri‘âyeti şerâiti’l-kabûl şehâdetleri makbûle olmağın mûcebiyle ba‘de’l-hükm ve’t-tenbîh müdde‘iye-i mezbûre Zeyneb Hatun meclis-i şer‘de mezbûr es-Seyyid Abdullah Efendi mahzarında ikrâr ve takrîr-i kelâm edip ânifen edâsına tenbîh olunan meblağ-ı mezbûr dokuz guruşu mezbûr es-Seyyid Abdullah yedinden tamâmen ahz u kabz eyledim dedikde mâ hüve’l-vâki‘ bi’t-taleb ketb olundu.<br><br>Fî-selhi Muharremi’l-harâm li-sene selâse ve hamsîn ve mi’e ve elf.<br><br>Şuhûdü’l-hâl: Halil Ağa b. İbrahim, Mehmed Çelebi b. Abdullah, Mehmed b. Süleyman, Kayıkcı Mustafa b. Mehmed, Mustafa b. Mehmed, Hacı Hüseyin Çelebi b. Mehmed, Ali b. Abdullah ve gayruhum>></p>          <br><a title="Önceki sayfa" style="text-decoration:none" href="./ayrmetin.php?idno=6428"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6430"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b233"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o653"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>