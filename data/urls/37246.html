﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 419<br>Hüküm no: 302<br>Orijinal metin no: [77a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ahmed Ağa’nın müteveffa Mimar Mehmed Halife’de olan alacağının sulh yoluyla tahsili</b><br><br>Dergâh-ı âlî kapıcıbaşılarından olup bundan akdem medyûnen vefât eden merhûm Ser-kâtib Ahmed Ağa b. Mustafa Efendi b. Bekir’in terekesini kabz ve düyûn-ı müsbetesini edâya cümle dâyinleri ma‘rifetiyle bâ-hüccet-i şer‘iyye vasî ve kayyım nasb ü ta‘yîn olunan Mustafa Ağa b. Haydar Paşa meclis-i şer‘de mahmiye-i İstanbul’da Kâtibkasım mahallesinde sâkin iken bundan esbak vefât eden Mimâr-ı hâssa Mehmed Halîfe b. Abdullah’ın verâseti zevce-i metrûkesi Âişe Hatun’la sulbî kebîr oğlu İbrahim Beşe ve kebîre kızları diğer Âişe ve Râbia nâm hatunlara münhasıra oldukdan sonra merkūmûn İbrahim Beşe ve diğer Âişe ve Râbia taraflarından husûs-ı âti’l-beyânda vekîl olduğu mezbûretânın vârislerini ma‘rifet-i şer‘iyye ile ârifân İbrahim Efendi b. Mehmed ve Mehmed Çelebi b. Abdülfettah şehâdetleriyle şer‘an sâbit olan mezbûre diğer Âişe’nin zevci İbrahim Çelebi b. Abdullah mahzarında bi’l-vesâye ikrâr-ı tâm ve takrîr-i kelâm edip müteveffâ-yı evvel mûmâ-ileyh Ahmed Ağa’nın müteveffâ-yı sânî mezbûr Mehmed Halîfe zimmetinde işbu deyn temessükü mûcebince cihet-i karzdan iki yüz yirmi guruş hakkı olmağla meblağ-ı mezbûrun yüz otuz beş guruşunu hayâtında mezbûr Mehmed Halîfe’ye beynlerinde ma‘lûm ücret tarîkıyle istîfâ ve temessük zahrına tahrîr etmekle yüz kırk beş guruşu bâkī kalıp kable’l-edâ mezbûr Mehmed Halîfe ve ba‘dehû Ahmed Ağa dahi fevt olmuşlar idi el-hâletü hâzihi ben vesâyetim hasebiyle meblağ-ı bâkī-i merkūmun seb‘a-i ismânını terekesine vaz‘-ı yed eden merkūmûn İbrahim Beşe ve diğer Âişe ve Râbia’nın vekîlleri mezbûr İbrahim Çelebi’den taleb ve da‘vâ eylediğimde ol dahi bi’l-külliye inkâr ve benim beyyinem [77b] olmayıp ve müvekkillerimin yemîn etmeleri mukarrer olmağla sulh her vechile merhûm-ı merkūm Ahmed Ağa’nın dâyinleri hakkında nef‘-i mahz olmağla cümle dâyinlerin izin ve rızâlarıyla bi-şarti’d-damân vekîli mezbûr ile ancak seb‘a-i ismânı da‘vâsından mukābelesinde altmış guruş üzerine sulh olduğumda ol dahi sulh-ı mezbûru kabûl ve bedel-i sulh olan meblağ-ı mezbûr altmış guruşu tereke-i müteveffâ-yı mezbûr Mehmed Halîfe ve vekîl-i merkūm yedinden ahz u kabz edip ve mâ‘adâdan ancak müvekkilûn-ı mezbûrûnun zimmetlerini ibrâ ve iskāt eyledim dedikde gıbbe’t-tasdîk mâ-vaka‘a bi’t-taleb kayd-şüd.<br><br>Hurrire fî-evâsıtı şehri Rebî‘ülevvel sene 1110<br><br>Şuhûdü’l-hâl: Abdullah Ağa b. Haydar Paşa, Şatır İbrahim Bey, Hammâmîzâde Ebubekir Beşe el-Mubassır, Yusuf Beşe b. Veli, Ahmed Ağa Kethüdâ.</p>          <br><a title="Önceki sayfa" style="text-decoration:none" href="./ayrmetin.php?idno=37245"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37247"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0419"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1168"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>