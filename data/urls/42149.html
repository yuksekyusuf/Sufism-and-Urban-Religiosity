﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 91<br>Hüküm no: 43<br>Orijinal metin no: [8b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nalbur Ahmed’e borcunu ödemesi hususunda Simyon Kalfa’ya tenbihte bulunulması</b><br><br>Ma‘rûz,<br><br>Sâhib-i arzuhâl Na‘lbur el-Hâc Ahmed b. Abdullah nâm kimesne mahfil-i şer‘iyyâtda derûn-ı arzuhâlde mezkûr Simyon Kalfa v. Anaştaş v. Simyon zimmînin tarafından husûs-ı ati’l-beyânda sâbitü’l-vekâle vekîl olan Kiryako v. Yosep zimmî muvâcehesinde müvekkil-i mesfûr Simyon Kalfa zimmetinde bin yüz altmış dokuz senesinde yedimden iştirâ ve kabz eylediği ecnâs ve mikdârı beynimizde ma‘lûm eyer bahâsından yedimde olan işbu defter nâtık olduğu üzere bana edâ ve teslîmâtından mâ‘ada ba‘de külli’l-hesâb bâkī iki yüz elli sekiz guruş otuz beş akçe hakkım olmağla hâlâ taleb ederim deyü da‘vâ etdikde, vekîl-i mezbûr dahi cevâbında müvekkili mezbûr Simyon Kalfa’nın müdde‘î-i mezbûra minvâl-i muharrer üzere cihet-i mezkûreden zimmetinde ancak iki yüz yirmi dört guruş deyni olduğunu bi’l-vekâle ikrâr ü i‘tirâf edip ber-vech-i muharrer otuz dört guruş otuz beş akçe ziyâde müdde‘âsını bi’l-vekâle ba‘de’l-inkâr müdde‘î-i mezbûr ziyâde müdde‘âsını beyân edemeyip istihlâf etmeğin tahakkuk-ı özr-i şer‘îye binâen müvekkil-i mezbûru tahlîf için irsâl olunan Kâtib es-Seyyid İbrahim Efendi dâ‘îleri müvekkil-i mezbûrun Fenerkapısı hâricinde sâkin olduğu menzilinde akdeylediği meclis-i şer‘de müdde‘î-i mezbûrun muvâcehesinde müvekkil-i mezbûru tahlîf-i şer‘î ile tahlîf eylediğini mahâllinde tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ etmeğin mûcebiyle müdde‘î-i mezbûr ziyâde müdde‘âsı için bilâ-beyyine-i âdile bî-vech mu‘ârazadan ba‘de’l-men‘ vekîl-i mezbûrun i‘tirâfı mûcebiyle sâbit ve zâhir olan iki yüz yirmi dört guruşu müvekkil-i mezbûr Simyon Kalfa müdde‘î-i mezbûr el-Hâc Ahmed’e edâ ve teslîm etmek üzere vekîl-i mezbûra tenbîh olunduğu huzûr-ı âlîlerine i‘lâm olundu.<br><br>Fî 10 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42148"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42150"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b091"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o607"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>