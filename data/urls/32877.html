﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 466<br>Hüküm no: 451<br>Orijinal metin no: [94b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah Ağa b. Ali’nin, Cako Moflipaki v. Andon’a olan borcunu ödemesi gerektiği</b><br><br>8.891 guruş ilzâm<br><br>Ma‘rûz[-ı dâ‘î-i devlet-i aliyyeleridir ki]<br><br>Derûn-ı takrîrde mastûrü’l-ism Nemçe tüccârından Cako Moflipaki v. Andon nâm müste’men tercümânı Rab hâzır olduğu hâlde meclis-i şer‘-i münîrde kezâlik derûn-ı takrîrde isimleri mastûr tüccârdan Abdullah Ağa b. Ali muvâcehesinde harîr Dellâlı Molla Ahmed b. Abdullah ve Esirci Sancakdâr es-Seyyid Mehmed Ağa b. es-Seyyid Süleyman nâm kimesneler hâzır oldukları hâlde işbu yedimde olup sene-i sâbıkā Şevvâli’nin yirmi yedinci günü târihiyle müverrah mümzâ ve mahtûm bir kıt‘a tahvîl mantûkunca merkūm Abdullah Ağa zimmetinde yedimden ve mâlımdan iştirâ ve kabz eylediği ma‘lûmü’l-vezn ve’l-fiyat Akdeniz aseli semeninden on bin altı yüz guruş alacak hakkım olup meblağ-ı merkūma mezbûrân Molla Ahmed ve Sancakdar es-Seyyid Mehmed Ağa târih-i mezkûrdan otuz bir gün tamamına değin medyûnum mezbûr Abdullah Ağa edâ edemez ise biz kefîl ve dâminleriz deyü tarafeynden bi’l-emr ve’l-kabûl kefâlet-i muvakkata-yı sahîha ile mezbûrân Molla Ahmed ve es-Seyyid Mehmed Ağa’dan her biri başka başka kefîl ve dâmin olup meblağ-ı mezkûr on bin altı yüz guruşu medyûnum asıl-ı merkūm Abdullah Ağa târih-i mezbûrdan berü bana edâ ve îfâ etmeyüp ancak bin yedi yüz doksan guruşunu kefîl-i merkūm Molla Ahmed bundan akdem ceste ceste bana edâ ve teslîm ben dahi yedinden ahz ü kabz etmemle bâkīsi olan sekiz bin sekiz yüz doksan bir guruşu asıl ve kefîlân-ı merkūmândan biri hâlâ edâ etmeleriyle meblağ-ı bâkī-i mezbûru asıl-ı mezbûr Abdullah Ağa’dan ve kefâlet-i mahkiyelerine binâen mezbûrân Molla Ahmed ve Sancakdar es-Seyyid Mehmed Ağa’dan taleb ederim deyü da‘vâ ettikte onlar dahi cevâblarında müdde‘î-i müste’men-i mersûmun da‘vâ-yı mezkûresini her biri bi-tamâmihâ ikrâr u i‘tirâf edüp ancak kefîlân-ı merkūmân Molla Ahmed ve es-Seyyid Mehmed Ağa târih-i mezbûrdan bir gün mürûrunda biz mahrûse-i Galata’da Voyvoda konağı civârında vâki‘ müdde‘î-i müste’men-i mersûmun mağazasına varup müdde‘î-i müste’men-i mesfûr bizim talebimiz ve kendi rızâsıyla kefâlet-i mezkûreden bizi azl ve ihrâc etmişdi deyü müdde‘î-i müste’men-i mesfûrun inkârına mukārin eyledikleri def‘lerine şâhid olmak üzere ikāme eyledikleri kimesneler edâ-yı şehâdet-i şer‘iyye edemeyip şâhid-i âharımız vardır dediklerinde yine def‘-i meşrûhlarıyla beyâna havâle olunup lâkin ikrârları mûcebince kefâlet-i merkūmelerine ba‘de’l-hükm meblağ-ı bâkī-i mezbûru kefâlet-i merkūmelerine binâen müste’men-i mersûma edâları lâzım geldiği her birine tefhîm olunduktan sonra kezâlik ikrârı mûcebince meblağ-ı bâkī-i mezkûr sekiz bin sekiz yüz doksan bir guruşun müdde‘î-i müste’men-i mersûma bi’t-taleb edâ ve teslîmiyle asıl-ı mezbûr Abdullah Ağa iltizâm olunduğu İstanbul Mahkemesi’nden [huzûr-ı âlîlerine i‘lâm olundu.]<br><br>Fî 5 S sene [1]238</p>          <br><a title="Önceki sayfa" style="text-decoration:none" href="./ayrmetin.php?idno=32876"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32878"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b466"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o495"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>