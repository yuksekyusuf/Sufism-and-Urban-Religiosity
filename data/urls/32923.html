﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 71<br>Hüküm no: 25<br>Orijinal metin no: [6a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çörekçi esnafından Dimo v. Aposto’un simitçi ve çörekçi fırını gediğini Kethuda İbrahim Ağa ve kardeşi Mehmed Ağa’ya sattığı</b><br><br>Lanka’da simidci ve çörekçi fırını<br><br>Mahmiye-i İstanbul’da kâin simidci ve çörekçi esnâfından Dimo v. Apostol nâm zimmî meclis-i şer‘-i hatîr-i lâzımü’t-tevkīrde işbu bâ‘isü’l-kitâb esnâf-ı merkūme Kethudâsı İbrahim Ağa ve ustalarından karındaşı el-Hâc Mehmed Ağa ibney Mustafa ile esnâf-ı merkūmeden İbrahim Usta b. Mehmed mahzarlarında ikrâr-ı tam ve takrîr-i kelâm edip mahmiye-i mezbûrede Langa nâm mahâlde kolluk ittisâlinde ve ekmekçi fırını karşısında kâin ma‘lûmü’l-hudûd bir bâb simidci ve çörekçi fırını derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibâriyle otuzar sehmden cem‘an altmış sehmi mezbûrân Kethudâ İbrahim Ağa ve karındaşı el-Hâc Mehmed Ağa’nın bâ-hüccet-i şer‘iye mülk-i müşterâları ve mâ‘adâ altmış sehmi akd-i âti’z-zikrin sudûruna değin benim yedimde mâlım ve mülküm olmağla ben âlât-ı lâzıme-i ma‘lûme-i mezkûreden i‘tibâr-ı merkūm üzere yedimde mâlım ve mülküm olan altmış sehm hisse-i şâyi‘a-i mezkûremin on beş sehmini mezbûr Kethudâ İbrahim Ağa’ya bin iki yüz elli guruşa ve on beş sehmini karındaşı mezbûr el-Hâc Mehmed Ağa’ya bin iki yüz elli guruşa ve otuz sehmini mezbûr İbrahim Usta’ya iki bin beş yüz guruşa ki cem‘an beş bin guruşa tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile bey‘ ve temlik ve vech-i lâyıkı üzere teslîm eylediğimde onlar dahi ber-vech-i muharrer yedimden iştirâ ve temellük ve tesellüm ve kabz ü kabûl ve semenleri olan meblağ-ı mecmû‘-ı mezkûr beş bin guruşu bana def‘ ü teslîm eylediklerinde ben dahi yedlerinden tamamen ve kâmilen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt dahi etmemizle fîmâ-ba‘d âlât-ı lâzıme-i mezkûrenin i‘tibâr-ı merkūm üzere altmış sehm-i şâyi‘ında benim kat‘a alâka ve medhalim kalmayup ber-minvâl-i muharrer on beş sehmi mezbûr Kethudâ İbrahim Ağa’nın ve on beş sehmi karındaşı mezbûr el-Hâc Mehmed Ağa’nın ve otuz sehmi mezbûr İbrahim Usta’nın mâl-ı müşterâları ve hakk-ı sırfları olmuşdur dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 25 Za sene [1]237.<br><br>Şühûdü’l-hâl: Sultan Mehmed’de İnce Mehmed Usta, Dikilitaşlı Süleyman Usta, Maslak’da Çörekçi Kızıl Mehmed Usta, Yazıcı Ali Efendi, Yiğitbaşı Mehmed Usta Ayvansaraylı Mehmed Usta, Sarâchânebaşı’nda Ömer Usta, Küçükkaraman’da es-Seyyid Ali Usta.</p>          <br><a title="Önceki sayfa" style="text-decoration:none" href="./ayrmetin.php?idno=32922"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32924"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b071"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o470"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>