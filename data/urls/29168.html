﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 24 Numaralı Sicil (H. 1138-1151/M.1726-1738)<br>cilt: 21,&nbsp;sayfa: 278<br>Hüküm no: 190<br>Orijinal metin no: [58b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Balıkpazarı Kapısı içinde bulunan Yenicami fırınına ait ekmek satış yerleri</b><br><br>Bâ sah İstanbul kadısı fazîletlü Efendi Vukū‘u üzre i‘lâm eyleyesin deyû buyruldu. Balıkpazarı kapısı dâhilinde Câmi‘-i Cedîd fırını demekle ma‘rûf fırının kadîmî iskemlelerinin adedi ve her biri ne mahalde vaz‘ olunduğunu mahallerinde istifsâr ve haberlerini tahrîr için savb-ı şer‘den irsâl olunan ayak nâibimiz İbrahim Efendi hâlâ ekmekçiler kethüdâsı Mehmed Ağa ve yiğitbaşıları Ömer ve Salcı Ali ve ekmekçiler ustalarıyla her birinin üzerlerine varıp civârında olan bî-garaz udûl-i müslimînden istifsâr ve tefahhus eyledikde mâ tekaddemden fırın-ı mezbûr binâ olunduğu vakitde zikr olunan iskemleler cümle ittifâk ve ittihâdlarıyla zikr olunan mahallere vaz‘ olunup fırın-ı mezbûrda tab‘ olunan nân-ı azîz zikr olunan iskemlelerde bey‘ oluna gelip kat‘â kimesneye zarar-ı şer‘îsi yoğiken Çardak önünde Pirinççiler karşısında olan bir iskemle ve Çardak önünde Kolluk karşısında olan bir iskemle ki cem‘an iki iskemle hilâf-ı inhâ bir tarîk ile ref‘ olunup zikr olunan çardak önünde ibâdullâhın kesret ve vefreti olmağla ziyâde nân-ı azîze muhtâclar olup mahall-i mezkûrun birkaç iskemleye dahi tahammülü var iken bi’l-külliye hâlî kalıp, mahall-i mezbûrlarda olan ibâdullâhın ekmeğe müzâyakası olmağın, mahall-i mezbûr kimesnenin tasarrufuna dahi olmayıp bir tarafı leb-i deryâ ve iki tarafı tarîk-i mezbelelik olmağın mahall-i mezbûrun zeyli tathîr ve ke’l-evvel iki aded iskemle binâ ve nizâm-ı kadîm üzre fırın-ı mezbûrdan nân-ı azîz getirilip müstevfâ bulunmak ibâdullâha lâzım ve mühim olduğunu ihbâr ettiklerini nâib-i mezbûr mahallinde tahrîr ba‘de ümenâ-i şer‘ ile meclis-i şer‘a gelip ihbâr eyledi[kde] fırın-ı mezbûrun mutasarrıfı olan kimesne zikr olunan Çardak önünde Pirinççiler karşısında olan iskemlenin icâresi muhtesib çardağının huddâmına ve çardak-ı mezbûr önünde kolluk karşısında olan iskemlenin icâresi kolluk-ı mezbûr neferâtının me’ûnet-i zarûriyyelerine sarf için teslîm olunmak üzre kavl [ve] şart etmekle, husûs-ı mezbûru nâtık zikr olunan on dört aded iskemlelere kat‘â kimesne müdâhale ve mu‘âraza etmemek bâbında tuğrâ-yı sultânî ile muhallâ emr-i şerîf-i âlîşân ihsân buyurulmak bâbında fermân hazret-i veliyyü’l-emrindir. Fî 25 Safer sene [1]139. Yeni çarşı başında Sarrâf köşesinde iskemle 1 Balıkpazarı taşrasında iskemle 1 Balıkçılar karşısında iskemle 1 Kebîr gümrük önünde vâki‘ dükkânda iskemle 1 Balıkpazarı taşrasında Yahudiler sokağında bakkal dükkânında iskemle 1 Çardak önünde Pirinççiler karşısında leb-i deryâda vâki‘ iskemle 1 Bahçekapısı’nda 1 iskemle Tahtakale’de Pazarcı dükkânı köşesinde iskemle 1 Esirciler Hanı kurbunda iskemle 1 Saray-ı atîk kurbunda iskemle 1 Okçularbaşı’nda 1 iskemle def‘a Çardak önünde Kolluk karşısında leb-i deryâda iskemle 1 Ayazmakapısı taşrasında iskemle 1 Unkapanı kurbunda Kapan saçağı altında bayat yeri iskemlesi 1 Yekûn iskemle 14.</p>          <br><a title="Önceki sayfa" style="text-decoration:none" href="./ayrmetin.php?idno=29167"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29169"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist024&bsm=ist024b278"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist024&bsm=ist024o578"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>