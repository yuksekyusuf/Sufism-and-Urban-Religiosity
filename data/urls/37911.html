﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 158<br>Hüküm no: 106<br>Orijinal metin no: [23a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çorbacı Hasan Ağa’nın varisi olan oğlu Ahmed’in Turşucu Ahmed Odabaşı’daki hakkının terekeden alındığı</b><br><br>Kezâlik akd-i meclis-i şer‘-i şerîf ettikde mahmiye-i mezbûrede Hoca Hayreddin mahâllesi ahâlîsinden olup vilâyet-i Anadolu’da Mihaliç kasabasında serdâr iken fevt olan Çorbacı Hasan Ağa b. Abdullah’ın sulbî sagīr oğlu Ahmed’in tesviye-i umûruna kıbel-i şer‘den mansûb hâlâ vasîsi olan işbu bâ‘isü’l-kitâb Hüseyin Odabaşı Ağa b. Mehmed meclis-i ma‘kūd-ı mezbûrda müteveffâ-yı mezbûr Ahmed Odabaşı’nın sulbiye sagīre kızları Âişe ve Hadîce’nin tesviye-i umûrlarına bâ-hüccet-i şer‘iyye vasiyy-i muhtârları olmağla terekesine bi’l-vesâye vâzı‘ü’l-yed olan Süleyman Ağa b. Ali mahzarında bi’l-vesâye üzerine da‘vâ ve takrîr-i kelâm edip bin yüz kırk üç senesi Saferi’l-hayrı gurresi târîhiyle müverrah işbu muhâsebe defteri mûcebince vasîsi olduğum sagīr-i mezbûr Ahmed’in babası müteveffâ-yı mezbûr Çorbacı Hasan Ağa’nın terekesinden hissesine isâbet eden bin üç buçuk guruş ile sagīr-i mezbûrun yeniçeri ulûfesinden makbûzu olan yirmi guruş ki cem‘an bin yirmi üç buçuk guruşu müteveffâ-yı mezbûr Turşucu Ahmed Odabaşı b. Abdullah b. Abdullah sagīr-i mezbûrun vasîsi olmağla meblağ-ı mecmû‘-ı mezbûr bin yirmi üç buçuk guruşu kabz ve masârıfına sarf ile istihlâk edip hattâ müteveffâ-yı mezbûr Turşucu Ahmed Odabaşı hâl-i hayâtında târîh-i muhâsebede sagīr-i mezbûra meblağ-ı mecmû‘-ı mezbûru bi’l-vesâye taleb ederim suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsına beyyine taleb olundukda udûl-i ahrâr-ı ricâl-i Müslimînden mahmiye-i mezbûrede Karagümrük kurbünde Karabaş mahâllesinde sâkin Salih Çelebi b. Halil ve Bereketzâde mahâllesinde sâkin Mustafa Beşe b. Ahmed ve Halil Odabaşı b. Hüseyin ve Gül Câmi‘-i şerîfi Hatîbi el-Hâc Hasan Efendi b. Ali ve el-Hâc İbrahim b. Mehmed li-ecli’ş-şehâde meclis-i ma‘kūd-ı mezbûra hâzirûn olup isre’l-istişhâd fi’l-hakīka müteveffâ-yı mezbûr Turşucu Ahmed Odabaşı b. Abdullah b. Abdullah hâl-i hayâtında bin yüz kırk üç senesi Saferi’l-hayrı gurresi târîhiyle müverrah işbu muhâsebe defteri mûcebince müdde‘î-i mezbûr Hüseyin Odabaşı Ağa’nın vasîsi olduğum sagīr-i mezbûr Ahmed’in babası müteveffâ-yı mezbûr Çorbacı Hasan Ağa’nın terekesinden sagīr-i mezbûrun hissesine isâbet eden bin üç buçuk guruş ile sagīr-i mezbûr Ahmed’in yeniçeri ulûfesinden makbûzu olan yirmi guruş ki cem‘an bin yirmi üç buçuk guruşu müteveffâ-yı mezbûr Şorbacı Ahmed Odabaşı târîh-i muhâsebede meblağ-ı mecmû‘-ı mezbûru <<zimmetinde vâcibü’l-edâ deyni olduğunu huzûrumuzda ikrâr ve bizi işhâd eyledi>> bi’l-vesâye kabz ve masârıfına sarf ile istihlâk edip sagīr-i mezbûra meblağ-ı mecmû‘-ı mezbûr zimmetinde vâcibü’l-edâ deyni olduğunu huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın vasiyy-i mezbûr Hüseyin Odabaşı Ağa’nın husûs-ı mezkûrda sun‘u olmayıp yemîn dahi teveccüh etmemekle mûcebiyle ba‘de’l-hükm vasiyy-i mezbûr Hüseyin Odabaşı Ağa meclis-i ma‘kūd-ı mezbûrda vasiyy-i mezbûr Süleyman Ağa mahzarında bi’l-vesâye ikrâr ve takrîr-i kelâm edip ânifen edâsına hükm-i şer‘î lâhık olan meblağ-ı mecmû‘-ı mezbûr bin yirmi üç buçuk guruşu müteveffâ-yı mezbûr Turşucu Ahmed Odabaşı’nın terekesinden olmak üzere vasiyy-i mezbûr Süleyman Ağa yedinden tamâmen alıp kabz eyledim min-ba‘d meblağ-ı mecmû‘-ı mezbûr bin yirmi üç buçuk guruşdan vasiyy-i mezbûr Süleyman Ağa yedinde ve zimmetinde bir akçe ve bir habbe bâkī kalmadı dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr ilâ-âhırihî.<br><br>Fi’t-târîhi’l-mezbûr li-seneti’l-merkūme.<br><br>Şuhûdü’s-sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=37910"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37912"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b158"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>