﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 62<br>Hüküm no: 7<br>Orijinal metin no: [1b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Andon v. Şahin’in Van’da olan bağ ve evini Abraham v. Hüdaverdi ve Karabet. V. Markar’a satması</b><br><br>Van’da Bağ mübâya‘ası<br><br>Vilâyet-i Anadolu’da Van kasabasında Irak? toprağı re‘âyâsından olup mahrûse-i Galata’ya muzâfe Kabataş nâm mahâlde mütemekkin Andon v. Şahin zimmî meclis-i şer‘-i hatîr-i lâzımü’t-tevkīrde işbu hâmilü’r-rakīm Abraham v. Hüdaverdi ve Karabet v. Markar zimmîler muvâcehelerinde ikrâr-ı tam ve takrîr-i kelâm edip akd-i âti’z-zikrin sudûruna değin yedimde müstakıllen mülk ve hakkım olup zikr olunan Irak? toprağında vâki‘ üç tarafdan mersûmân Abraham ve Karabet zimmîler bağları ve bir tarafdan tarîk-i âm ile mahdûd eşcâr-ı müsmire ve gayr-ı müsmire ve dört oda ve bir mikdâr havluyu müştemil tahmînen bin iki yüz elli zirâ‘ kürûmu mülk bağımı tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile mersûmân Abraham ve Karabet zimmîlere ale’l-iştirâki’s-seviyy altı yüz yetmiş beş guruşa bey‘ ü temlik ve mahâllinde zabta tarafımdan mersûmânı taslît eylediğimde onlar dahi ber-vech-i muharrer iştirâken iştirâ ve temellük ve kabûl eylediklerinden sonra semeni olan meblağ-ı mezbûr altı yüz yetmiş beş guruşu müşteriyân-ı mersûmân bana def‘ ü teslîm ben dahi yedlerinden tamamen ahz ü kabz edip fîmâ-ba‘d bağ-ı mahdûd-ı mezkûr cemî‘ müştemilâtıyla mersûmân Abraham ve karabet zimmîlerin ale’l-iştirâki’s-seviyy mülk-i müşterâları ve hakk-ı sırfları olup, benim kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika da‘vâdan herbirimiz âharın zimmetini ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe’[t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 19 M sene [1]242<br><br>Şühûdü’l-hâl: Muhzır Fettah Çelebi, Muhzır Ali Çelebi, İstefan v. Kostan, Avanes v. Bogos,</p>          <br><a title="Önceki sayfa" style="text-decoration:none" href="./ayrmetin.php?idno=38386"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38388"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b062"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o551"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>