﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 200<br>Hüküm no: 148<br>Orijinal metin no: [14a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı İbrahim Ağa’nın, vakfettiği üç bin kuruş nakdi ile Üsküdar ve Yenişehir’deki emlakları vakfının mütevellisi Şerife Emetullah’ın görevinden alınıp yerine Haseki Mehmed Ağa’nın tayin edildiği</b><br><br>Der-i devlet-mekîne arz-ı dâ‘î-i kemîne oldur ki: Medîne-i Üsküdar’da Ahmed Çelebi mahallesinde sâkin iken bundan akdem vefât eden el-Hâc İbrahim Ağa b. Ahmed nâm sâhibü’l-hayrın ber-mûceb-i vakfiye-i ma‘mûlün-bihâ hayatında nakden üç bin guruş ile emlâkinden mahalle-i mezbûrede vâki‘ bir bâb mülk menzilini ve yine medîne-i mezbûrede Karaca Bakkāl karşısında bir bâb attâr dükkânının ve Bursa Yenişehri’nde altı bâb dükkânlarını vakf-ı sahîh ile vakf ve yevmî beş akçe vazîfe ile tevliyetini evvelâ kendiye ba‘dehû zevcesi Rukiye bt. Ahmed nâm hatuna ba‘dehâ evlâdına ba‘dehû akreb-i akrabâsının eslah ve erşedine şart ve ta‘yîn ve zevce-i mezbûre Rukiye Hatun kendiden mukaddem vefât edip ve evlâdı dahi olmamağla müteveffâ-yı mezbûrun li-ebin kız karındaşı kızı Şerife Emetullah bt. Memiş nâm hatun akreb-i akrabâdan olmak üzere tevliyet-i mezkûreyi bâ-arz üzerine tevcîh ve berât ettirip lâkin müteveffâ-yı mezbûrun âhar li-ebin kız karındaşı oğlu Haseki Mehmed Ağa b. Ali nâm kimesne hîn-i tevcîhde diyâr-ı âharda bulunup mezbûre Şerife Emetullah inâsdan olup umûr-ı vakfı rü’yete iktidârı olmadığından mâ‘adâ tevliyet-i mezkûreye tasarrufu hilâf-ı şart-ı vâkıf olmağla hâlâ ben mezkûrdan ve müteveffâ-yı mezbûrun akreb ve akrabâsının eslah ve erşedi olduğuma binâen şart-ı vâkıf üzere tevliyet-i mezkûreyi taleb ederim deyü mezbûre Şerife Emetullah tarafından kāimmakām-ı mütevellîsi ve vekîl-i şer‘îsi sadrî kebîr oğlu el-Hâc Mustafa b. Mehmed Tâhir mahzarında da‘vâ ve kāimmakām-ı mezbûr dahi fi’l-hakīka tevliyet-i mezkûreyi vâlidesi müvekkile-i mezbûre Şerife Emetullah müteveffâ-yı mezbûrun akreb-i akrabâsından olmak üzere üzerine tevcîh ve berât ettirdiğini ve müdde‘î-i mezbûrun akreb-i akrabâdan olduğunu ikrâr lâkin [a]slah ve erşed olduğunu inkâr etmeğin mezbûr Haseki Mehmed Ağa müteveffâ-yı mezbûrun akreb-i akrabâsının aslah ve erşedi olup tevliyet umûrunda a‘lem ve her vechile umûr-ı vakfı rü’yete muktedir olduğunu mevsûku’l-kelim müderrisîn-i kirâmdan Mehmed Emin b. Mehmed ve kuzât-ı kirâmdan İbrahim Hıfzî Efendi [b.] Mehmed ve Hafız Mustafa Efendi b. el-Hâc Mehmed ve Ahmed Ağa b. İbrahim ve es-Seyyid Mustafa Efendi b. Mehmed ve Ömer Efendi b. Ali ve Abdi Ağa b. Hasan nâm kimesneler şehâdetleriyle ber-nehc-i şer‘î muvâcehesinde isbât etmeğin mûcebiyle tevliyet-i mezkûre mezbûre Şerife Emetullah’ın ref‘inden şart-ı vâkıf üzere işbu bâ‘is-i arz-ı ubûdiyet mezbûr Haseki Mehmed Ağa’ya tevcîh ve yedine berât-ı şerîf-i âlî-şân sadaka ve ihsân buyurulmak ricâsına bi’l-iltimâs pâye-i serîr-i a‘lâya arz olunur.<br><br>Fî 27 min-Ş sene 1204<br><br>El-abdü’d-dâ‘î li’d-Devleti’l-aliyyeti’l-Osmâniye<br><br>Derviş Mehmed el-Kādı-i bi-medîne-i Üsküdar</p>          <br><a title="Önceki sayfa" style="text-decoration:none" href="./ayrmetin.php?idno=53172"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53174"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b200"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1085"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>