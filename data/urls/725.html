﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 48<br>Hüküm no: 8<br>Orijinal metin no: [4a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tuht kazasındaki Aşağı Dükkânönü Mescidi’nin imamet ve hitabet cihetlerinin Mehmed Halîfe’nin vefatıyla oğulları Ahmed ve Mustafa’ya tevcihi</b><br><br>Ma‘rûz,<br><br>Tuht kazâsında vâki‘ Aşağı Dükkânönü Mescid-i şerîfinin yevmî nîm akçe vazîfe ile imâmet ve ber-vech-i hasbî hitâbet cihetleri Mehmed Halîfe b. Osman’ın üzerinde olduğu askerî rûznâmçesinden derkenâr olunmağla meâl-i istid‘â ve derkenâra nazar ve bi’t-tahkīk keyfiyet ve iktizâsı i‘lâm olunmak bâbında sâdır olan fermân-ı âlîşâna imtisâlen kazâ-i mezbûr ahâlîsinden Der-aliyye’de bulunan bî-garaz erbâb-ı vukūfdan Sipâhioğlu Osman b. Mehmed ve Karacanoğlu b. Hüseyin nâm kimesneler meclis-i şer‘a celb ile keyfiyeti gereği gibi etrâfıyla suâl olundukda derûn-ı arzuhâlde tahrîr ve inhâ kılındığı üzere mezbûr Mehmed Halîfe’nin fevti vâki‘ ve sahib-i arzuhâl merkūmân Ahmed ve Mustafa sulbî sahîh oğulları olduğu mukır, mezbûr Mustafa her vechile ehil ve muhtâr-ı cemâ‘at olarak el-yevm mescid-i mezkûrda edâ-i hizmet etmekte idiği herbirinin alâ-tarîkı’ş-şehâde ihbârlarıyla zâhir ve ayân mezbûr Ahmed dahi Der-aliyye’de bulunduğundan ehliyet ve istihkākı lede’l-imtihân nümâyân olmağın bu sûretde tekessür-i huddâm maddesinde biri bulunmazsa biri edâ-yı hizmet etmek fâidesi derkâr olduğundan bu makūle cihat mutasarrıflarının hîn-i fevtinde müte‘addid ehliyeti evlâdı bulunduğu takdîrce iştirâken tevcîh olunageldiğine nazaran ciheteyn-i mezkûreteyn babaları müteveffâ-yı mezbûrun mahlûlünden merkūmân Ahmed ve Mustafa Halîfelere iştirâken tevcîh olunmak bâbında emr [ü] fermân hazret-i men-lehu’l-emrindir.<br><br>Fî 28 Z sene [12]47</p>          <br><a title="Önceki sayfa" style="text-decoration:none" href="./ayrmetin.php?idno=724"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=726"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b048"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o206"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>