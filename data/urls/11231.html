﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 552<br>Hüküm no: 688<br>Orijinal metin no: [92a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vakıf menzili ferağ eden Rukiye bt. Hüseyin ile icar ile evde oturan Ali Beşe arasındaki alacak davası</b><br><br>Mahmiye-i İslâmbol’da Çerâğî Hasan mahallesinde sâkine ve zâtı mu‘arrefe olan Rukiye bt. el-Hâc Hüseyin nâm hatun Davudpaşa Mahkemesi’nde meclis-i şer‘de Ali Beşe b. Mustafa nâm kimesne mahzarında ashâb-ı hayrâtdan Osman Ağa nâm sâhibü’l-hayrın vakfı müsakkafâtından olup mahalle-i mezbûrede vâki‘ bir tarafdan Âişe Hatun menzili arsası ve bir tarafdan Nâile Hatun menzili arsası ve bir tarafdan Hoca Paşa Vakfı’ndan es-Seyyid Süleyman Ağa’nın tasarrufunda olan bağçe ve bir tarafdan tarîk-i hâs ile mahdûd ma‘lûmü’l-müştemilât bir bâb vakıf menzil mezbûr Ali Beşe’nin bi’l-icâreteyn taht-ı tasarrufunda olduğu hâlde bin yüz doksan altı senesi Ramazani’l-mübâreki gurresinde menzil-i mahdûd-ı mezkûru seksen guruş bedel-i makbûz mukābelesinde bâ-ma‘rifet-i mütevellî bana ferâğ ve tefvîz ben dahi ba‘de’t-teveffüz ve’l-kabûl menzil-i mahdûd-ı mezkûrun beher şehr ecr-i misli kırk para olup menzil-i mezkûrdan bedel-i merkūmu istifâ etmedin menzil-i mezkûr şehr-i merkūmun on beşinci günü bi’l-külliye muhterik ve arsa sırfa kalmağla ben arsa-i mezbûreden kasr-ı yed ve on beş güne isâbet edip istifâ eylediğim yirmi paradan mâ‘adâ yetmiş dokuz buçuk guruş bedeli dahi mezbûr Ali Beşe’den bu esnâda taleb ve da‘vâya tesaddî etmiş idim. El-hâletü hâzihî beynimizde muslihûn tavassut edip ber-vech-i muharrer tesaddî eylediğim da‘vâ-yı mezkûremden mezbûr Ali Beşe ile altmış guruş üzerine inşâ-i akd-i sulh olup mâ‘adâ on dokuz buçuk guruşa müte‘allika âmme-i de‘âvîden mezbûr Ali Beşe’nin zimmetini ibrâ ve ıskāt eylediğimde ol dahi arsa-i mezkûreye müte‘allika da‘vâdan benim zimmetimi ibrâ ve ıskāt edip her birimiz ber-minvâl-i muharrer âharın sulh ve ibrâsını kabûl eyledik dediğini mezbûr Ali Beşe tasdîk etmeğin mûcebince bedel-i sulh-ı merkūm altmış guruşu müdde‘iye-i mezbûre Rukiye Hatun’a edâ ve teslîme mezbûr Ali Beşe’ye tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 27 Ra sene 1197</p>          <br><a title="Önceki sayfa" style="text-decoration:none" href="./ayrmetin.php?idno=11230"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11232"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b552"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o604"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>