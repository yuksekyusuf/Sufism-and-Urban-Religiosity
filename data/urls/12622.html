﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 133<br>Hüküm no: 183<br>Orijinal metin no: [21a-1, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Moskoyo v. Dimitri’nin evini Yakub Ağa Vakfı’na istiğlâl yoluyla sattığı</b><br><br>Moskoyo v. Dimitri tağyîr ve tahrîfden korunmuş olan meclis-i şer‘-i şerîf ve mahfil-i dîn-i münîfde ikrâr edip kendisine âid mülkü olan Havâss-ı Kostantıniyye el-mahmiyye’de Ayapa karyesinde vâki‘ bir beyt-i süflîyi muhtevî Kiryakoz mülkü ve Yani nâm zimmî mülkü ve bâyi‘-i mezbûr mülkü ve tarîk-i âm ile mahdûd olan cemî‘ menzilini bi-cümleti’l-hudûd ve kâffeti’l-hukūk fıddî râyic fi’l-vakt dört bin dört yüz akçe semen-i mu‘ayyen-i makbûza hâmil-i hâze’l-kitâb merhûm Yakub Ağa vakfı’na mütevellî olan İskender b. Abdullah’a bey‘-i sahîh-i şer‘î ile bey‘ eylemeğin ol dahi vakf-ı mezbûr malı ile andan istiğlâlen iştirâ eyleyip tahliyye ve tekābuzdan sonra menzil-i mezbûru işbu kitâbın zeylindeki târihin Muharremü’l-harâmı gurresinden sene-i kâmile tamâmına değin bu müddet-i mezbûre için mikdârı dört bin dört yüz akçe mezbûrü’n-na‘t ücret-i mu‘ayyeneye istîcâr eyledikde mütevellî dahi ana îcâr etmeğin istîcâr ve îcâr-ı sahîhayn-i şer‘iyyeyn ve ikrâr-ı sarîh-i mer‘î müşteri’l-merkūm kıbelinden vicâhen tasdîk olunup derk-i menzile karye-i mezbûreden Manol v. Dimitri emr ve kabûlü hâviye kefâlet ile kefîl olup [kayd olundu].<br><br><br>Şuhûdü’l-hâl: Mehmed b. Ali, Abdurrahman b. Kasım, İskender b. Mustafa, Bayram b. Abdullah, Ramazan b. Memi, Yusuf b. Abdullah, Mehmed b. İskender </p>          <br><a title="Önceki sayfa" style="text-decoration:none" href="./ayrmetin.php?idno=12621"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12623"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b133"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o238"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>