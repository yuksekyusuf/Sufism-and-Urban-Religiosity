﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 102<br>Hüküm no: 119<br>Orijinal metin no: [14b-2, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Âişe Hâtun bt. Nasuh’un evini Ahmed Dede Vakfı’na istiğlâl yoluyla sattığı</b><br><br>Âişe Hâtun bt. Nasuh ikrâr etti ki medîne-i Ebâ Eyyûb el-Ensârî -aleyhi rıdvânü’l-meliki’l-Bârî- mahallâtından Serv mahallesinde vâki‘ bir beyt-i süflîyi ve bir hücreyi muhtevî hudûdu Mahmud Bey mülkü ve bâyi‘a-i mezbûre mülkü ve tarafeynden tarîk-i âm ile mahdûd olan cemî‘ menzilini bi-cümleti’l-hudûd ve kâffeti’l-hukūk mikdârı fıddî râyic fi’l-vakt bin beş yüz akçe semen-i mu‘ayyen-i makbûza hâmil-i hâze’l-kitâb Ahmed Dede vakfı’nın mütevellîsi Mehmed b. Mehmed’e bey‘-i sahîh-i şer‘î ile bey‘ etmeğin ol dahi andan vakf-ı mezbûrun malı ile istiğlâlen iştirâ ettikden sonra ba‘de’t-tahliyye ve’t-tekābuz işbu kitâbın zeylindeki târihden sene-i kâmile tamâmına değin müddet-i mezbûrede mikdârı yüz elli akçe mezbûrü’n-na‘t ücret-i mu‘ayyeneye istîcâr eyledikde mütevellî dahi ana îcâr etmeğin îcâr ve istîcâr-ı sahîhayn-i şer‘iyyeyn ve ikrâr-ı sarîh-i mer‘î müşterî-i merkūm kıbelinden vicâhen ve şifâhen tasdîk olunup derk-i menzile ve ücretine bâyi‘a-i mezbûrenin babası Yusuf b. Halil ve mahalle-i mezbûreden Hasan b. İbrahim ve Düğmecibaşı mahallesinden Keyvan b. Abdullah emr ve kabûlü hâviye kefâlet ile kefîl olmağın [kayd olundu]. Cerâ zâlike ve hurrire fi’l-yevmi’s-sâlis min Saferi’l-muzaffer li sene 994.<br><br><br>Şuhûdü’l-hâl: Hasan b. ….? el-İmâm, Mustafa b. Sevindik el-Müezzin, Ahmed b. Mehmed el-Müezzin, Mehmed b. Nasuh, Keyvan b. Abdullah el-Müezzin, Bâli b. Hüseyin, Mustafa b. Müstecab, Mehmed b. Ali </p>          <br><a title="Önceki sayfa" style="text-decoration:none" href="./ayrmetin.php?idno=12557"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12559"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b102"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o244"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>