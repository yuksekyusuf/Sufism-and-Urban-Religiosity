﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 120<br>Hüküm no: 93<br>Orijinal metin no: [16b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Es-Seyyid Oruç b. es-Seyyid Ali’nin Muradcan v. Ahican ve ortaklarındaki alacaklarının kefâletinden dolayı Emircan v. Yakob’dan tahsil olunması</b><br><br>Mahrûse-i Âmid sükkânından işbu bâisü’l-kitâb es-Seyyid Oruç b. es-Seyyid Ali mahfil-i şer‘-i hatîr-i lâzımü’t-tevkīrde Emircan v. Yakob nâm Ermeni mahzarında üzerine takrîr-i da‘vâ edip bundan akdem mahrûse-i mezbûrede darbhâne emîni olan Muradcan v. Ahican ve şerîkleri Şirin Abdullah ve Safer v. Ruham zimmetlerinde deyn-i şer‘îden iştirâki’s-seviy üzere altmış bin akçe hakkım olup meblağ-ı merkūmu bin otuz iki senesi şehri Ramazânı’nda altı ay tamâmına teʼcîl eylediğimizden sonra meblağ-ı müeccel-i mezbûr mezkûr Emircan tarafeynden emir ve kabûlü hâviye kefâletle kefîl oldu idi kefâleti hasebiyle meblâğ-ı mezbûru taleb ederim dedikde gıbbe’s-suâl merkūm Emircan inkâr edip müdde‘î-i mezkûrdan da‘vâsına mutâbık beyyine taleb olundukda udûl-i Müslimînden mahrûse-i Kostantiniyye’de Karagümrük kurbünde Acıçeşme mahallesi ahâlîsinden el-Hâc Ramazan b. Abdullah ve Aksaray kurbünde Kazgancı Sadi mahallesinden el-Hâc Mustafa b. Mehmed ve Hüseyin Beşe b. Keyvan li-ecli’ş-şehâde hâzırûn olup fi’l-vâkı‘ mezbûr Emircan mezkûr es-Seyyid Oruc’un, merkūmûn Şirin ve Muradcan ve Sefer zimmetlerinde deyn-i şer‘îden olan altmış bin akçe hakkını vech-i mezbûr üzere teʼcîl olundukdan sonra tarafeynden emr u kabûlü hâviye kefâletle kefîl oldu. [Biz] bu husûsa şahidleriz şehâdet dahi ederiz deyü edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın edâsına tenbîh olundu mâ vaka‘a bi’t-taleb ketb ve imlâ olundu.<br><br>Hurrire fî-evâʼili şehri Recebi’l-ferd li-sene selâse ve selâsîn ve elf.<br><br>Şuhûdü’l-hâl: Es-Seyyid Ahmed Efendi b. es-Seyyid Hasan, es-Seyyid Hasan b. es-Seyyid Osman, el-Hâc Mahmud b. el-Hâc Abdullah, el-Hâc Derviş b. Abdullah, el-Hâc Mehmed el-muhzır ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39384"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39386"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b120"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o421"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>