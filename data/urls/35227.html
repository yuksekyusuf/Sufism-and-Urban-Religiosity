﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 127<br>Hüküm no: 89<br>Orijinal metin no: [20b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Rıdvan’ın babasının muhallefatından olan alacağını vasisinden aldığı</b><br><br>Mahrûse-i İstanbul’da Süleymanağa mahallesinde vefât eden Rıdvan Bey b. Mehmed’in sinni bulûğuna mütehammil olduğu hâlde bulûğuna mu‘terif olan oğlu Mustafa nâm emred-i bâliğ meclis-i şer‘de mezbûr Mustafa’nın kıbel-i şer‘den mansûb vasîsi olan hâssa kürkçülerden fahrü’l-a‘yân Mahmud Bey b. Abdülmennan mahzarında takrîr-i merâm edip babam müteveffâ-yı merkūm Rıdvan Bey b. Mehmed’in cümle muhallefâtından mahrûse-i mezkûrede Çadırcı Ahmed mahallesinde vâki‘ olup lede’l-cîrân ma‘lûmü’l-hudûd ve’l-müştemilât mülk menzilinden gayrı muhallefâtından kassâm-ı askerî defteri mûcebince on altı bin beş yüz akçe hakk-ı mevrûsumu vasîm olan mezbûr Mahmud Bey kabz ve zabt etmiş idi el-hâletü hâzihî meblağ-ı merkūmu on altı bin beş yüz akçe hakk-ı mevrûsumu vasîyy-i merkūm Mahmud Bey yedinden işbu meclis-i şer‘de hâzıra vâlidem Fahrünnisa Hatun bt. Mustafa ma‘rifeti ile bi’t-tamam ve’l-kemâl alıp kabz ve tesellüm eyledim. Meblağ-ı merkūmdan mezbûr Mahmud Bey’de bir akçe ve bir habbem kalmadı deyü ikrâr-ı tav‘ etdikde mâ-vaka‘a gıbbe’t-tasdîk ve’t-taleb ketb olundu.<br><br>Tahrîren fî 27 Muharremi’l-harâm sene sitte ve elf.<br><br>Şühûdü’l-hâl: Mehmed Efendi el-kâtibü’s-sultânî, Murad b. Himmet el-imâm, Hasan b. Ali el-müezzin, Veli Ağa b. Abdullah ez-zevvâku’s-sultânî, Hüsrev b. Abdullah, Yusuf b. Abdullah, Sefer b. İbrahim, Mahmud b. Ali, Mehmed b. Ramazan, Mustafa b. Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=35226"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35228"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b127"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o504"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>