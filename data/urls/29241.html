﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 24 Numaralı Sicil (H. 1138-1151/M.1726-1738)<br>cilt: 21,&nbsp;sayfa: 345<br>Hüküm no: 263<br>Orijinal metin no: [78b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kehhalbaşı Hasan’ın Topkapı’da ekmekçi fırını açmasına izin verilmesi</b><br><br>Akzâ kuzâtü’l-müslimîn evlâ vülâtü’l-muvahhidîn ma‘denü’l-fazli ve’l-yakīn râfi‘-i a‘lâmi’ş-şerî‘ati ve’d-dîn vâris-i ulûmü’l-enbiyâ’i ve’l-mürselîn el-muhtas bi mezîdi inâyeti’l-meliki’l-Mu‘în İstanbul kadısı Mevlânâ Şeyhzâde Mehmed -zîdet fezâiluhû- tevkī‘-i refî‘-i hümâyûn vâsıl olıcak ma‘lûm ola ki, kıdvetü’l-ulemâ’i’l-muhakki[kīn] hâlâ hâssâ kehhâlbaşı Hasan -zîde ilmuhû- südde-i sa‘âdetime arzuhâl edip mûmâ-ileyh Topkapısı dâhilinde bir küçük kârgîr ekmekçi fırını binâ, lâkin ol tarafda seyyidetü’l-muhadderât iklîletü’l-muhassenât cü’l-mestûrât Emine Sultân -dâmet ismetuhâ-nın ekmekçi fırını olmağla ol havâlîde muhdes fırınlar men‘ olunup ve mûmâ-ileyhin fırını dahi nizâma dâhil olmadığından nân tabhına ba‘zı kimesne mümâna‘at ve ta‘tîline bâ‘is olmalarıyla sultân-ı müşârün-ileyhâ tarafında başağası vesâtatıyla arzuhâl ve istîzân eyledi ki mûmâ-ileyhin fırını kendilerin fırınına muzır olmayıp kadîmî fırınlara ilhâk ve nân tabh olunmasına izin ve ruhsat verildiğin bildirip, ol bâbda istid‘â-yı inâyet olmağın sicill-i mahfûza nazar olundukda fırın-ı merkūm muhdes olmağla mukaddemâ verilen nizâma idhâlinde fermân-ı âlîye muhtâc olduğun[dan] sen ki Mevlânâ-yı mûmâ-ileyhsin i‘lâm etmekle i‘lâmın mûcebince mukaddemâ verilen nizâma dâhil olmamakla müceddeden idhâl ve kayd olunmak bâbında fermân-ı âlîşânım sâdır olmuşdur. Buyurdum ki, vusûl buldukda bu bâbda vech-i meşrû‘ üzre şeref-yâfte-i sudûr olan fermân-ı vâcibü’l-ittibâ‘ ve lâzımü’l-imtisâlimin mazmûn-ı itâ‘at-makrûnuyla âmil olasın. Şöyle bilesin, alâmet-i şerîfe i‘timâd kılasın. Tahrîren [fî] evâili Cemâziyelevvel li sene seb‘a ve selâsîn ve mi’e ve elf. Be makām-ı Kostantıniyye el-mahrûse.</p>          <br><a title="Önceki sayfa" style="text-decoration:none" href="./ayrmetin.php?idno=29240"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29242"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist024&bsm=ist024b345"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist024&bsm=ist024o558"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>