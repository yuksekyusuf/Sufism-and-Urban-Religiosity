﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 79<br>Hüküm no: 26<br>Orijinal metin no: [6a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sefer Beşe’nin Rus asıllı kölesi Ali’yi azat etmesi</b><br><br>Dergâh-ı âlî -dâme merci‘an li’l-e‘âlî- yeniçerilerinden yirmi birinci bölüğe mahsûs odada hâlâ odabaşı kāimmakāmı olan fahrü’l-emâsil ve’l-eşbâh Sefer Beşe b. Abdullah tarafından husûs-ı âti’l-beyâna vekîl olup vekâleti zikr olunan oda yoldaşlarından Mahmud Beşe b. Mehmed ve mahmiye-i İstanbul’da Mustafa Bey mahallesi sükkânından el-Hâc Beşir b. Abdullah nâm kimesneler şehâdetleri ile sâbit olup mahmiye-i mezbûrede Sarıgez kurbünde Kanbur Mustafa Paşa Câmi‘-i şerîfi’nde hatîb olan Hüseyin Efendi b. Rasûl nâm kimesne meclis-i şer‘-i şerîf-i Ahmedî ve mahfil-i dîn-i münîf-i Muhammedî’de bi’l-vekâle ikrâr ve takrîr-i kelâm edip müvekkilem mezbûr Safer Beşe kendüye rıkkiyetini mu‘terif olan orta boylu açık sarı kaşlı gök elâ gözlü Rusiyyü’l-asl bâ‘isü’l-kitâb Ali b. Abdülvahab nâm abd-ı memlûkünü hasbeten li’llâhi’l-hallâk malından tahrîr ve i‘tâk ve zümre-i ahrâr-ı asliyyîne idrâc ve ilhâk eyledi. Min-ba‘d mevsûf-ı mezbûr sâir ahrâr-ı asliyyîn gibi hür olup üzerinde velâ-yı şer‘îden gayrı müvekkilimin hakkı kalmadı dedikde gıbbe’t-tasdîk ketb olundu.<br><br>Fi’l-yevmi’s-sâbi‘ min-Cumâdelâhire li-sene ihdâ ve semânîn ve elf.<br><br>Şuhûdü’l-hâl: Şükrullah Bey b. Mustafa, Abdi Çelebi b. Hüseyin, Mustafa Çelebi b. el-Hâc Ahmed, Mehmed b. Ramazan, Hüseyin b. Receb, Murad Beşe b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=2343"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2345"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b079"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o618"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>