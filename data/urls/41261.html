﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 152<br>Hüküm no: 112<br>Orijinal metin no: [29b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen Yagob v. Hürmüz’ün vârislerinin Mardiros v. Serkiz’e açtıkları ev davasının reddedildiği</b><br><br>Mahmiye-i İstanbul’da Kefeli Mahallesi’nde mütemekkin iken bundan akdem hâlik olan Yagob v. Hürmüz nâm zimmînin verâseti zevce-i metrûkesi Turfanda bt. ( ) nâm Nasrâniye’ye ve li-ebeveyn kız karındaşı Enrime ve sulbiye kebîre kızı Şahzoda’ya münhasıra olduğu şer‘an sâbit oldukdan sonra mezbûretân Turfanda ve Şahzoda meclis-i şer‘-i şerîfde menzil-i âti’l-beyâna vâzı‘u’l-yed olan işbu bâ‘isü’s-sifr Mardiros v. Serkiz nâm zimmî muvâcehesinde her biri üzerine da‘vâ ve takrîr-i kelâm edip mahalle-i mezbûrede vâki‘ bir tarafından [30a] Bayram Çavuş menzili ve bir tarafından Yagob nâm zimmî menzili ve bir tarafdan diğer Yagob nâm zimmî menzili ve bir tarafdan tarîk-ı âm ile mahdûd bir bâb tahtânî oda ve fevkinde bir tahta-pûş ve bir mikdâr arsayı müştemil menzili mûrisimiz hâlik-i mezbûr Yagob hayatında kendi için iştirâ edivermek üzre mezbûr Mardiros’u tarafından vekîl edip mâlından yüz elli esedî guruş verdiğinden sonra mezbûr Mardiros dahi menzil-i mezbûru meblağ-ı mezbûr ile mûrisim[iz] hâlik-i mezbûr için iştirâ ve tesellüm etmek ile hâlâ suâl olunup menzil-i mezbûrdan kasr-ı yedine ve bize teslîme tenbîh olunmak matlûbumuzdur dediklerinde gıbbe’s-suâl ve akībe’l-inkâr müdde‘iyyetân-ı mezbûretândan müdde‘âlarını mübeyyine beyyine taleb olundukda ityân-ı beyyine için istimhâl edip mehl-i şer‘î ile imhâl olunup her biri ityân-ı beyyineden âciz olup mezbûr Mardiros’a yemîn dahi vermemeleriyle müdde‘iyyetân-ı mezbûretân bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fi’l-yevmi’l-âşir min-Zilka‘deti’ş-şerîfe li-sene tis‘în ve elf.<br><br>Şuhûdü’l-hâl: el-Hâc Mustafa Çukadâr, Receb Çelebi b. Ali, Mehmed Çelebi b. Haydar, Ahmed Çelebi b. Piyale.</p>          <br><a title="Önceki sayfa" style="text-decoration:none" href="./ayrmetin.php?idno=41260"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41262"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b152"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o471"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>