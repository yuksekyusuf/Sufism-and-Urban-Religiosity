﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 527<br>Hüküm no: 633<br>Orijinal metin no: [88a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacce Emine Hatun’un evinde kiracı olarak oturan Bostanî Mustafa’nın evi tahliye edeceği</b><br><br>Mahmiye-i İslâmbol’da Hacce Hatun mahallesinde sâkine mu‘arrefetü’z-zât Hacce Emine Hatun bt. Ahmed Davudpaşa Mahkemesi’nde meclis-i şer‘de zikri âtî bir bâb menzilde müşâhereten müsteciri Bostânî Mustafa b. Musa nâm kimesne mahzarında mezbûr Bostânî Mustafa mahalle-i mezbûrede vâki‘ ma‘lûmü’l-hudûd ve’l-müştemilât taht-ı tasarrufumda bir bâb vakıf menzilimde beher şehr ikişer guruş ücret tesmiyesiyle müstecirim olup bin yüz doksan altı senesi şehr-i Rebî‘ülevveli gurresinden sene-i mezbûre Zilhiccesi gāyetine gelince menzil-i mezkûr ücretinden mezbûr Bostânî Mustafa zimmetinde terâküm eden guruşun otuz parasını ahz ve on dokuz guruş on parası zimmetinde bâkī kalmağla bâkī-i merkūm on dokuz guruş on parayı mezbûr Bostânî Mustafa’dan taleb ederim deyü ba‘de’d-da‘vâ ve’l-istintâk mezbûr Bostânî Mustafa cevâbında müdde‘iye-i mezbûre Emine Hatun’un menzil-i mezkûrunda beher şehr içün otuzar para ücret ile müsteciri olduğunu ve müddet-i mezkûrede müdde‘iye-i mezbûre kabzını mu‘terife olduğu otuz paradan mâ‘adâ zimmetinde altı guruş otuz para bâkī kaldığını ikrâr mâ‘adâ ellişer para ücret kavlini inkâr etmekle müdde‘iye-i mezbûre Emine Hatun mâ‘adâ müdde‘âsını beyâna ba‘de’l-havâle mertebe-i ikrârı olan meblağ-ı bâkī-i merkūm altı guruş otuz paranın edâsıyla mezbûr Bostânî Mustafa ilzâm olundukdan sonra müdde‘iye-i mezbûre Emine Hatun işbu târih-i i‘lâm şehri gāyetinde fesh-i akd-i icâre birle [menzil-i] mezkûrun kendüye teslîmini mutâlebe etmeğin mezbûr Mustafa dahi târih-i i‘lâmdan bi’r-rızâ on güne değin hurûca ta‘ahhüd eylediği bi’l-iltimâs huzûr-ı âlîlerine i‘lâm olundu.<br><br>Fî 9 M sene 1197</p>          <br><a title="Önceki sayfa" style="text-decoration:none" href="./ayrmetin.php?idno=11175"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11177"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b527"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o608"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>