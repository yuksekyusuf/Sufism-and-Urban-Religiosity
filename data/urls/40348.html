﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 138<br>Hüküm no: 69<br>Orijinal metin no: [12a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kolonya köyü sipahisi Yusuf Bey b. Mehmed’in kendi reayasından olduğu iddiasıyla kırk seneden beri İstanbul’da oturan Nikola v. Yani’den vergi alamayacağı</b><br><br>Vilâyet-i Rumeli’nden Mizistre kazâsına tâbi‘ Kolonya nâm karyenin berât-ı âlîşân ile sipâhîsi olan Yusuf Bey b. Mehmed meclis-i şer‘-i hatîrde karye-i mezbûre re‘âyâsından işbu bâ‘isü’s-sifr Nikola v. Yani nâm zimmî muvâcehesinde üzerine da‘vâ ve takrîr-i kelâm edip mezbûr Nikola yedimde olan sûret-i defter-i cedîd-i sultânîde karye-i mezbûre re‘âyâsından olup âhar diyârda tavattun etmekle üzerine lâzım gelen ispençe ve çiftbozan resmini hâlâ mezbûr Nikola’dan taleb eylediğimde edâdan imtinâ‘ eder suâl olunsun dedikde gıbbe’s-suâl mezbûr Nikola cevâbında fi’l-vâki‘ mârrü’z-zikr karye re‘âyâsından Yani nâm zimmînin olup lâkin kırk sene mukaddemden bu ana gelince mahmiye-i İstanbul’da tavattun etmekle merhûm ve mağfûrun-leh Ebû’l-feth Sultân Mehmed Hân aleyhi’r-rahmetü ve’l-gufrân hazretlerinin defterlü vakf-ı şerîfi re‘âyâsına ilhâk olunup beher sene üzerime edâsı lâzım gelen cizye ve sâir rüsûmu cânib-i vakf-ı mezbûra edâ ve teslîm eylemekle karye-i mezbûreden kat‘-ı alâka eylemişdim hatta karye-i mezbûre sipâhîsi ol vechile benden ispençe ve çiftbozan akçesi almağa kādir olmadığını nâtıka hâlâ şeyhülislâm ve müftî’l-enâm hazretlerinden yedimde fetvâ-yı şerîfe dahi vardır deyu fetvâ-yı şerîfe ibrâz edip nazar olundukda mazmûnu; “Zeyd zimmî karyesinden kat‘-ı alâka edip varıp âhar karyede tavattun ve onda ra‘iyyet kayd olunup üzerine lâzım gelen cizye ve sâir tekâlifi edâ ederken karye-i ûlâ sipâhîsi gelip Zeyd’den ispençe ve çiftbozan akçesi nâmına bir nesne almağa kādir olur mu deyu istiftâ olundukda cevâb-ı bâ-savâblarında olmaz” deyu buyurulmağın ber-mûceb-i fetvâ-yı şerîfe müdde‘î-i mezbûr Yusuf Bey ta‘arruzdan men‘ olunup mâ-vaka‘a bi’t-taleb ketb olundu.<br><br>Fi’l-yevmi’s-sâlis aşer min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Mehmed Çavuş b. Osman el-mübâşir, Mustafa Çavuş b. Veli, İbrahim Bey b. Ahmed el-cündi, Osman Beşe çukadâr ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40347"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40349"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b138"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o901"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>