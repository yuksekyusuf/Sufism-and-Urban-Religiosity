﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 475<br>Hüküm no: 594<br>Orijinal metin no: [247-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hicri 1179 senesi Ramazan hilalinin tesbiti</b><br><br>İsbât-ı hilâl-i Ramazan<br><br>Ma‘rûz,<br><br>Zikri âtî husûs hukūkullah-ı sırfeden olup bilâ-da‘vâ istimâ‘-ı şehâdet emr-i meşrû‘ olduğuna binâen işbu bin yüz yetmiş dokuz senesi Şa‘bâni’l-mu‘azzamı’nın yirmi dokuzuncu yevm-i isneyn leyle-i selâsede ba‘de’l-gurub bi’l-müşâhede havada gaym olduğu hâlde mahmiye-i İslambol’da merhûm Fatih Sultân Mehmed Han Câmi‘-i şerîfi’nin sağ minâresinde Müezzin Hüseyin Efendi b. İsmail ve Molla Mehmed b. Ali ve dâ‘îhâneden es-Seyyid Mustafa b. Ahmed ve Abdi b. Hâfız Ömer ve sâir mazbûtü’l-esâmi kimesneler li-ecli’ş-şehâde mahmiye-i mezbûrede meclis-i şer‘-i münîrde hâzirûn olup biz bin yüz yetmiş dokuz senesi Şa‘bân-ı şerîfi’nin yirmi dokuzuncu Pazartesi günü ki Salı gecesi ba‘de’l-gurub câmi-i mezkûrun sağ minâresinde iltimâs-ı hilâl-i Ramazan-ı şerîf eylediğimizde ukf-ı semâda hilâl-i Ramazan-ı mübâreki iki uçları kıble cânibine müteveccihen re’yü’l-ayn müşâhede eyledik deyü edâ-yı şehâdet-i hasbiye-i şer‘iyye etmeleriyle yarınki Salı günü ibtidâ-yı Ramazan-ı şerîf olmağla îkād-ı kanâdîl-i minâre için Selâtîn-i izâm kayyûmlarına tenbîh ve ifhâm olunacağı ma‘lûm-ı devletleri buyruldukda emr ü fermân hazret-i men-lehü’l-emrindir.<br><br>Fî 29 Ş sene 1179.</p>          <br><a title="Önceki sayfa" style="text-decoration:none" href="./ayrmetin.php?idno=29884"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29886"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b475"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o522"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>