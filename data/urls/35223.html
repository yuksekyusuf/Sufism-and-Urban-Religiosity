﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 124<br>Hüküm no: 85<br>Orijinal metin no: [19b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Neyyare Hatun’un müteveffa eşi Gördöslü Hasan Çavuş’un muhallefatından hissesini aldığı</b><br><br>Mahrûse-i İstanbul’da Sultan Bâyezid Han -aleyhi’r-rahmetü ve’r-rıdvân- Câmi‘-i şerîfi kurbünde Mühreciler ardında vâki‘ mahallede sâkin olup Rumeli’nde Priştine yolunda bundan esbak vefât eden Gördöslü merhûm Hasan Çavuş b. Abdullah’ın sagīre kızı Safiye’ye ve Rabia’ya kıbel-i şer‘den mansûb vasî ve kebîre kızı Fatıma’nın husûs-ı âtîye ale’n-nehci’ş-şer‘î vekâleti sâbite olup vekîli olan fahrü’l-akrân Kasım Bey b. Abdullah nâm cündî ve müteveffâ-yı merkūmenin usûbet-i nesebiyye ile vârisleri olan düstûrü’l-ekrem vezir-i efham Hazret-i Hasan Paşa ve umdetü’l-ümerâi’l-kirâm İbrahim Bey b. Mehmed Paşa taraflarından vekîl olup bimâ hüve tarîkü’s-sübût şer‘an vekâleti sâbite olan umdetü’l-a‘yân Hasan Ağa b. Abdullah meclis-i şer‘-i şerîfde müteveffâ-yı merkūmun zevcesi ve vârisesi olup mahalle-i merkūmede sâkine olan fahrü’l-muhadderât Neyyâre Hatun bt. Abdullah mahzarında takrîr-i merâm edip müteveffâ-yı merkūm Hasan Çavuş’un mahrûse-i mezbûrede ve gayrıda vâki‘ olan akār ve emti‘a ve urûz ve nukūdu cem‘an yirmi bir yük ve yedi yüz yetmiş akçe olup meblağ-ı merkūmdan harc-ı ma‘kūl için beş bin akçe ihrâc olundukdan sonra bâkī kalan yirmi yük ve doksan beş bin yedi yüz [yetmiş] akçeden zevce-i mezbûre Neyyâre Hatun’un sümün hisse-i şer‘iyesi iki yüz altmış bir bin akçe olmuş idi el-hâletü hâzihî cümle-i muhallefâtdan mahalle-i merkūmede vâki‘ olup kıymeti doksan bin akçede karâr edip muhavvata-i dâhiliyesi iki beyt-i ulvî ve iki beyt-i süflî ve bir kenîfi ve muhavvata-i hâriciyesi bir ahır ve selamlığı ve bir müşterek su kuyusunu müştemil olup bir tarafı Sultan Bâyezid Hân-ı merhûm vakfına ve bir tarafı Kādı Aziz Vakfı’na ve bir tarafı tarîk-i âmma ve bir tarafı Rahime Hatun mülküne hudûdu müntehî olan mülk menzil zikr olunan kıymetden ziyâde ile yüz seksen bin akçeye zevce-i merkūme kabûl edip ve sagīre-i mersûmeler âhar vilâyetde olup vech-i mezkûr üzere ziyâde bahâ ile zevceye verildiği sagīrlere enfa‘ olmağın zevce-i merkūmenin sümün hissesinden yüz seksen bin akçeye menzil-i mezkûru mezbûr Neyyâre Hatun’a def‘ ü teslîm edip ol dahi vech-i meşrûh üzere kabz ve tesellüm eyledi. Min-ba‘d mülk-i mahzıdır deyip ve müteveffâ-yı merkūmun medyûnu olan Murad Ağa’da olan otuz bin akçe ve diğer medyûnu olan hâlâ mezbûre Neyyâre Hatun’un zevci olan Hüseyin b. Abdullah’da altı bin akçe sümün hisse-i şer‘iyesine ta‘yîn olunup bu takdirce sümün hissesinden muhallefât-ı müteveffâda ancak kırk beş bin dokuz yüz yetmiş bir akçesi kalıp onu dahi edâ edelim dediklerinde mâ-hüve’l-vâki‘ kayd olundu.<br><br>[Tarih yazılmamıştır.]<br><br>Şühûdü’l-hâl: Müezzin Muslihiddin Efendi b. Hamza ve diğer Mehmed Efendi b. Hamza ve Keyvan b. Abdullah ve Receb Bey b. Abdullah ve İbrahim Çavuş b. Mustafa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=35222"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35224"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b124"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o505"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>