﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 281<br>Hüküm no: 308<br>Orijinal metin no: [51b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Ağa’nın vasiyeti ve vasiyetinin uygulanması için eşi Hesna Hanım’ı vasi tayin etmesi</b><br><br>Vasiyetnâme<br><br>Husûs-ı âti’l-beyânın mahâllinde ketb ü tahrîri için savb-ı şer‘-i enverden bi’l-iltimâs irsâl olunan Mevlana Kâtib Mehmed Necmeddin Efendi mahmiye-i İstanbul’da Kırkçeşme kurbünde vâki‘ müderrisîn-i kirâmdan Mehmed Sadeddin Efendi’nin menziline varıp zeyl-i vesîkada muharrerü’l-esâmî Müslimûn <<merkūmûn ta‘rîfleriyle>> huzûrlarında akd-i meclis-i şer‘-i âlî ettikde menzil-i mezkûrda misâfiren sâkin Hüseyin Ağa b. Mehmed meclis-i ma‘kūd-ı mezkûrda hâlâ zevcesi ve zikri âtî vesâyâsını tenfîze vasîyy-i muhtâr nasb ü ta‘yîn eylediği işbu bâ‘isetü’l-vesîka zâtı mu‘arrefe Hesna Hanım bt. Ömer mahzarında ikrâr-ı tam ve takrîr-i kelâm edip ben bi-emrillâhi te‘âlâ vefât eylediğimde cemî‘ terekemi ve zimem-i nâsda olan hukūkumu zevcem mezbûre Hesna Hanım ahz ü kabz edip kadr-ı ma‘rûf meblağ ile sünnet-i seniyye üzere techîz ve tekfînim görüp düyûn-ı müsbetem zuhûr eder ise ba‘de’l-edâ bâkī kalan terekemin sülüsünü ifrâz ve sülüs-i mezkûrdan yüz elli guruş iskāt-ı salât ve kefâret-i savm ü yemîn ve nüzûrât ve bâkī kalmış zükûtum için devr ve fukarâ-yı Müslimîne tasadduk oluna ve yüzer guruşdan iki yüz guruşa iki cild mushaf-ı şerîf iştirâ olunup müstahıkkīnden birer kimesneye verile ve yüz elli guruş ile münâsib ve muhtâc olan mahâlde bir bi’r-i mâ hafr oluna ve yine sülüs-i mezkûrdan dört yüz guruş hocam Abdullah Efendi’ye verile ve yüz guruş Hocapaşa Medresesi’nde sâkin talebe-i ulûmdan Hafız Mustafa Efendi’ye verile ve yine sülüs-i mezkûrdan iki yüz elli guruş kıymetli bir Şâm namlısı kılınç ile altmış guruş kıymetli bir Şam çitârîsi entari merkūm Mehmed Sadullah Efendi’ye verile ve sülüs-i mezkûrdan fazla kalır ise fazla-yı mezkûre vasîm mezbûr yediyle vücûh-ı bir ve hayrâta harc ü sarf oluna ve sülüsân terekemi dahi benim kat‘a vâris [ve] vârisem olmamağla mûsiyyün-leh bimâ zâde ale’s-sülüs tarîki üzere zevcem mezbûre Hesna Hanım ahz ü kabz ve kendi umûruna sarfla istihlâk eyleye deyü vasiyet ve tenfîzine zevcem mezbûre Hesna Hanım’ı vasîyy-i muhtâr nasb ü ta‘yîn eylediğimde ol dahi ber-vech-i muharrer vesâyet-i mezkûreyi kabûl ve merâsimini kemâ-yenbagī edâya ta‘ahhüd ve iltizâm eyledi dedikde gıbbe’t-tasdîki’ş-şer‘î vâki‘ hâli kâtib-i merkūm mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a [bi’t-taleb ketb olundu.]<br><br>Fî 21 C sene [1]242.<br><br>Şühûdü’l-hâl: Abdullah Efendi, Sadeddin Efendi, Muhyiddin Efendi, Hâdimî es-Seyyid Hasan Efendi.</p>          <br><a title="Önceki sayfa" style="text-decoration:none" href="./ayrmetin.php?idno=38687"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38689"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b281"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o517"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>