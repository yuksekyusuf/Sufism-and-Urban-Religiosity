﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 448<br>Hüküm no: 554<br>Orijinal metin no: [232-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Akideci esnafından Mustafa’nın kendi işiyle meşgul olacağı ve kimseye küfür etmeyeceğine dair taahhütte bulunması</b><br><br>Akīdeci Mustafa ba‘de’l-yevm kendi hâlinde olmağa esnâfından ba‘zı kefil<br><br>Ma‘rûz,<br><br>Vârid olan fermân-ı âlîlerine imtisâlen dâ‘îhânede müderrisîn-i kirâmdan Haremeyn-i muhteremeyn müfettişi efendi dâ‘îleri hâzır olduğu hâlde mahmiye-i İstanbul’da arzuhâl eden akīdeci esnâfı kethüdâsı Mustafa ve Yiğitbaşıları Ahmed ve ustalarından Mehmed ve diğer Mehmed ve Hüseyin ve diğer Hüseyin ve el-Hâc Mehmed ve Musa ve Yusuf ve Ali ve diğer Ali ve İbrahim ve Ahmed ve Osman ve sâirleri esnâf-ı mezbûreden olup Lâleliçeşme’de câmi‘-i cedîd-i hümâyûn vakf-ı şerîfinden şekerci dükkânında müsteciren sâkin meclis-i şer‘-i hatîre ihzâr eyledikleri Mustafa b. Şaban kendi hâlinde olmayıp ve metâ‘ımız olan şekeri bizim re’y ve ma‘rifetimiz olmadan tüccârından hufyeten iştirâ ve bâ-fermân-ı âlî düstûrü’l-amel olan nizâmımızın ihtilâline bâ‘is olduğundan mâ‘adâ şütûm-ı galîza ile ba‘zılarına şetm ve ırzını hetk âdet-i müstemirresi olduğundan bundan akdem iki def‘a mezbûrun sû-i hâlini inhâ birle te’dîbi için i‘lâm ile tenbîh olunmuş iken ef‘âl-i sâbıkāsına ısrâr etmekle beynimizden [ihrâç] olunması matlûbumuzdur deyü takrîrlerine mutâbık iki kıt‘a memhûr i‘lâm ibrâzıyla teşekkî etdiklerinde mezbûr Mustafa dahi bundan sonra kendi hâlinde olup hilâf-ı nizâm ve hetk-i ırza müte‘allıka hareket etmemek üzere ahd ü mîsâk ve fî-mâ-ba‘d ederse esnâf-ı mezkûreden ihrâc olunmak üzere nefsine ve ihzârına yine esnâf-ı mezkûreden Ahmed Usta ve diğer Ahmed ve el-Hâc Ali ve el-Hâc Osman ve Mahmud ve İbrahim ve Yusuf ile hâricden Aksaray’da Derzi Hasan b. Ali ve Çubukçu Osman b. Ali’den her biri kefil ve kefâletleri te’kîd-i uhûd için tescîl olunup bu minvâl üzere cümlesi râzı ve kat‘-ı münâza‘a eyledikleri mübâşiri iltimâsıyla huzûr-ı âlîlerine i‘lâm olundu.<br><br>Fî 12 min-Şa‘bân sene 1179.</p>          <br><a title="Önceki sayfa" style="text-decoration:none" href="./ayrmetin.php?idno=29844"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29846"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b448"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o530"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>