﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 120<br>Hüküm no: 84<br>Orijinal metin no: [24a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen Ayşe Hatun bt. Abdullah’dan küçük çocuklarına intikal eden Kazasker Mehmed Efendi Mahallesi’ndeki menzilin nısfının satışı için babaları ve vasîleri Ömer b. Hamza’ya izin verildiği</b><br><br>Mahmiye-i İstanbul’da Yenibahçe kurbünde Kādıasker Mehmed Efendi Mahallesi’nde sâkine iken bundan akdem vefât eden Âişe Hatun bt. Abdullah b. Abdurrahman’ın sadrî sagīr oğlu es-Seyyid Mehmed ve sadrıye sagīre kızı Şerîfe Âmine’nin babaları ve bâ-hüccet-i şer‘iyye vasîleri bâ‘isü’l-vesîka es-Seyyid Ömer b. es-Seyyid Hamza nâm kimesne meclis-i şer‘-i şerîf-i enverde bi’l-vesâye takrîr-i kelâm ve ta‘bîr ani’l-merâm edip Habibe Hatun nâm sahibetü’l-hayrın vakfı müstagallâtından olup mahalle-i mezbûrede vâki‘ lede’l-ahâlî ve’l-cîrân ma‘lûmü’l-hudûd ve’l-müştemilât bir bâb menzilin nısfı benim ve nısf-ı şâyi‘-i âharı müteveffât-ı mezbûrenin ile’l-vefât ale’l-iştirâki’s-seviy bi’l-icâreteyn taht-ı tasarrufumuzda olup ve ba‘de vefâtihâ menzil-i mezkûrun nısf-ı şâyi‘-i âharı sagīrân-ı mezbûrâna intikāl-i âdî ile intikāl edip lâkin menzil-i mezbûr mürûr-ı eyyâm ile müşrif-i harâb ve mâil-i türâb ve hâsılı harcına vefâ etmeyüp bekāsı sagīrân-ı mezbûrâna muzırr olmağla, nısf-ı menzil-i mezkûr bedel-i misli ve bâ-ma‘rifet-i mütevellî âhara ferâğ ve bedeli istirbâh olunmak sagīrân-ı mezbûrân haklarında her vechile enfa‘ ve evlâ olmağın hakīkat-i hâl hâzırûn bi’l-meclis Müslimînden ba‘de’l-istihbâr kıbel-i şer‘den ber-vech-i muharrer âhara ferâğa bana izin verilmek bi’l-vesâye matlûbumdur dedikde fi’l-hakīka kazıyye vech-i muharrer üzere olduğu zeyl-i kitâbda muharrrerü’l-esâmî Müslimîn ihbârlarıyla lede’ş-şer‘i’l-enver zâhir olmağın, hâkim-i muvakki‘-i sadr-ı kitâb [24b] ‒tûbâ-lehû ve hüsnü-meâb‒ efendi hazretleri dahi sagīrân-ı mezbûrânın hisse-i şâyi‘alarını bedel-i misli ve bâ-ma‘rifet-i mütevellî âhara ferâğ ve bedel-i merkūmu kabz ve defter-i kassâma idhâle vasî-i mezbûr es-Seyyid Ömer’e izin verilmeğin mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ aşer min-Zilhicceti’ş-şerîfe li-sene selâse ve tis‘în ve mie ve elf.<br><br>Şuhûdü’l-hâl: Baltacı el-Hâc Mustafa el-Muhzır, Uzun Hasan b. Musa el-Muhzır, Torun Mustafa b. Abdullah el-Muhzır, Hâfız Feyzullah Efendi b. İsmail, Müezzin el-Hâc Ahmed Efendi, Molla Abdullah b. Abdullah, Ahmed el-Muhzır, Yeğen Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=30285"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30287"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b120"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o334"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>