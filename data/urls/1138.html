﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 279<br>Hüküm no: 235<br>Orijinal metin no: [67a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hamparsum ve Artin kardeşlerin borçlarını taksitlendirmeleri</b><br><br>Ma‘rûz,<br><br>Mübârek Rikâb-ı kamer-tâb-ı mülûkâneye takdîm olunan işbu arzuhâl zahrına sâdır olan fermân-ı âlîlerine imtisâlen işbu arzuhâl ve hâmişinde mastûr derkenârlara nazar olundukda vilâyet-i Anadolu’da Karahisar-ı şarkī sancağında vâki‘ Ma‘âdin-i hümâyûn kazâsına tâbi‘ Cervat? karyesi re‘âyâlarından sâhibey-i arzuhâl Hamparsum ve Artin zimmîler ile karındaşları Mardıros ve Tomas zimmîlerin birbirlerine kefîl olarak zimmetlerinde karye-i merkūme ahâlîlerinden derûn-ı arzuhâlde isimleri mastûr Hasan nâm kimesneye cihet-i karzdan üç yüz elli guruş ve Hicvanoğlu? Mustafa’ya kezâlik cihet-i mezkûreden dört yüz elli guruş ve Kokasoğlu Artin zimmîye kezâlik cihet-i mezkûreden beş bin üç yüz guruş ve Evzanoğlu Dimitri zimmîye kezâlik cihet-i mezkûreden sekiz yüz elli guruş ve Yuşaoğlu Manuk zimmîye kezâlik cihet-i mezkûreden yüz yirmi guruş ki min-haysü’l-mecmû‘ yedi bin yirmi guruş deynleri olup lâkin meblağ-ı mecmû‘-ı mezkûru zimmiyyûn-ı mersûmûnun dâyinleri merkūmûna hâlen ve def‘aten bir vechile edâya iktidârları yoğiken zimmiyyûn-ı mesfûrûndan mersûm Mardıros dahi iki nefer sagīr evlâdını terk eylediği hâlde hâlik olup, mesfûr Tomas zimmî dahi alîl ve kâr ü kisbe kudreti olmadığından dâyinleri merkūmûn alacakları olan meblağ-ı mecmû‘-ı merkūmu asâleten ve vekâletlerine binâen ancak zimmiyân-ı mersûmândan hâlâ iddi‘â ile bi-gayrı vechin tazyîk eylediklerinden mahâllinde adem-i kudretleri dâyinleri merkūmûn muvâcehelerinde ber-nehc-i şer‘î sâbit olduğu hâlde düyûnlarını te’cîl ve taksît-i şer‘î ile edâ-i deyn etmek üzere bir kıt‘a fermân-ı âlîşân sudûrunu niyâz ve istirhâm eyledikleri zimmiyân-ı mersûmânın istid‘â-yı arzuhâlleri meâli ve Bâb-ı hazret-i fetvâ-penâhîde Anadolu mutasarrıfları dâ‘îlerne tahsîs buyurulan dâirede ma‘kūd meclis-i şer‘-i münîrde eyledikleri takrîrlerinden müstefâd ve bu makūle medyûnların hâlen edâ-i deyne kudretleri tahakkuk eylediği hâlde hâlen ve adem-i kudretlerini ber-nehc-i şer‘î dâyinleri muvâcehelerinde isbât eyledikleri takdîrce te’cîl ve taksît-i şer‘î ile deyn etdirilip def‘aten taleb ve ahz ve habs teklîfiyle tazyîk etdirilmemek şürût ve emsâlinden idüğü derkenârından müstebân olmağla bu sûretde sâhib-i arzuhâl mersûmân mahâllinde dâyinleri muvâcehelerinde adem-i kudretlerini ber-nehc-i şer‘î isbât eyledikleri sûretde şürût ve emsâline nazaran te’cîl ve taksît-i şer‘î ile edâ-i deyn etdirilip mugāyir-i şürût ve emsâl bi-gayrı vech-i şer‘î def‘aten taleb ve ahz ve hapislerini teklîfden tazyîk etdirilmemek bâbında livâ-i mezkûr müşîri atûfetlü Paşa hazretlerine ve kazâ-i mezkûr nâib ve a‘zâ-yı meclise hitâben bir kıt‘a [67b] fermân-ı âlîşân sudûru menût-ı re’y-i âlîleri idüğü huzûr-ı [âlîlerine i‘lâm olundu].<br><br>Fî 15 Ca sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1137"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1139"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b279"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o302"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>