﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 150<br>Hüküm no: 123<br>Orijinal metin no: [25b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Alime bt. Yusuf’un menzilinin yarısını kızı Ümmühani’ye satması</b><br><br>Mahmiye-i İstanbul hısnı ebvâbından Topkapısı dâhilinde Fâtıma Sultan mahallesinde sâkine Alime bt. Yusuf nâm hatun tarafından husûs-ı âti’l-beyâna vekîl olup vekâleti mahalle-i mezbûre sükkânından zâtını ma‘rifet-i şer‘iyye ile ârifân Hasan Çelebi b. Mustafa ve el-Hâc Hüseyin b. el-Hâc Şa‘bân nâm kimesneler şehâdetleri ile şer‘an sâbite olan İmam Mehmed Efendi b. Hasan nâm kimesne meclis-i şer‘-i şerîfde müvekkile-i mezbûrenin sadriye kebîre kızı bâ‘isetü hâze’l-kitâb Ümmühani bt. Mehmed nâm hatunun zevci ve tarafından husûs-ı âti’l-beyâna vekîl olup vekâleti zâtını ma‘rifet-i şer‘iyye ile ârifân şâhidân-ı mezbûrân şehâdetleri ile şer‘an sâbite olan Mehmed Hoca b. Ali nâm kimesne mahzarında bi’l-vekâle ikrâr ve takrîr-i kelâm edip müvekkilem mezbûre Alime akd-i âti’z-zikrin sudûruna değin cümlesi yedinde mülkü ve hakkı olup mahalle-i mezbûrede vâki‘ bir tarafdan Hacı Mustafa mülkü ve bir tarafdan mahalle-i mezbûrede imâm olanlara meşrûta vakıf menzil ve bir tarafdan Fâtıma Sultan Vakfı olan menzil ve bir tarafdan tarîk-i âm ile mahdûd büyût-ı adîde ve hadîkayı müştemil menzilinin hudûdundan Fâtıma Sultan Vakfı ile imâma meşrûta menzil [26a] tarafında vâki‘ bir bâb fevkānî oda ve bahçe ve kenîfi müştemil nısf-ı müfrezi kızı müvekkile-i mezbûreye tarafeynden îcâb ve kabûlü hâvî bey‘-i kat‘î ile on bin akçeye bey‘ ve teslîm ol dahi iştirâ ve tesellüm eylediğinden sonra semen-i mezbûrdan kızı müvekkile-i mezbûrenin zimmetini ibrâ ve iskāt eyledim, min-ba‘d menzil ve mahdûd-ı mezbûrun nısf-ı müfrez-i mezbûru müvekkile-i mezbûre Ümmühani’nin mülk-i müşterâsıdır keyfe mâ yeşâ ve yahtâr mutasarrıfe olsun dedikde gıbbe’t-tasdîkı’l-mu‘teber mâ-vaka‘a bi’t-taleb ketb olundu.<br><br>Fi’l-yevmi’l-hadî ve’l-ışrîn min-Cemâziyelâhire li-sene ihdâ ve semânîn ve elf.<br><br>Şuhûdü’l-hâl: Derviş Bey b. Rıdvan, Ahmed Beşe b. Mustafa, Hüseyin Bey b. Saraç, Arslan Beşe b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2440"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2442"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b150"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o598"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>