﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 158<br>Hüküm no: 93<br>Orijinal metin no: [30b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Medine-i Münevvere Vakfı’nın Güzelhisar kasabasındaki evinin Âbide Hatun bt. Abdi tarafından kiralandığı</b><br><br>Medîne-i Münevvere Evkāfı’na bi’l-fi‘il mütevellî olan fahrü’l-bevvâbîn Hasan Bey b. Mehmed meclis-i şer‘-i şerîfde hâfızü’l-kitâb vilâyet-i Anadolu’da kasaba-i Güzelhisar mahallâtından Üveyspaşa mahallesi sâkinlerinden Âbide Hatun bt. Abdi mahzarında ikrâr ve takrîr-i kelâm edip mahalle-i mezbûrede vâki‘ bir tarafı Hüseyin ve Memişâh mülkleri ve bir tarafı mezbûre Âbide Hatun mülkü ve bir tarafı el-Hâc Yusuf mülkü ve iki tarafı tarîk-i âm ile mahdûd olup merhûm Ahmed Efendi’nin Medîne-i Münevvere fukarâsına vakıf eylediği menzil-i mezbûr cemî‘-i tevâbi‘ ve levâhıkı ile târîh-i kitâbdan yevmî beş akçe ücret-i müeccele ile mezbûr[e] Âbide Hatun’a tevliyetim hasebiyle îcâr ettim ol dahi istîcâr eyleyip ba‘de’l-yevm menzil-i mezbûr mezbûrenin taht-ı îcâriyesindedir dedikde mütevellî-i mezbûr ikrârını mezbûre Âbide Hatun dahi vicâhen tasdîk eyledikden sonra mütevellî-i mezbûr i‘âde-i kelâm edip menzil-i mezbûrun ücretinden yevmî dört akçesin cânib-i vakfa edâ edip ve yevmî bir akçesin menzil-i mezbûrun ta‘mîr ve termîmine harc u sarf eylemeğe mezbûre Âbide Hatun’a izin verdim dedikde gıbbe’t-tasdîki’ş-şer‘î mâ-hüve’l-vâkı‘ bi’t-taleb ketb olundu.<br><br>Tahrîren fî-gurreti Recebi’l-mürecceb sene isneteyn ve ışrîn ve elf.<br><br>Şühûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=11423"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11425"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b158"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o796"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>