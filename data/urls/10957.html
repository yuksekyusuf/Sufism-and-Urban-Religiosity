﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 381<br>Hüküm no: 414<br>Orijinal metin no: [60a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sofular mahallesindeki yanmış olan ev arsasının Ali Odabaşı ile hanımı Emine’ye ait olduğuna dair şahitler olduğu</b><br><br>İstihbâr-ı arsa<br><br>Mahmiye-i İslâmbol’da Sofular mahallesinde sâkin işbu bâ‘isü’l-kitâb kendi nefsinden asîl ve zevcesi Emine bt. Abdullah nâm hatun tarafından husûs-ı âti’l-beyânda vekîl olduğu zâtını ârifân es-Seyyid İbrahim Ağa b. es-Seyyid Hüseyin ve Mehmed b. İsmail nâm kimesneler şehâdetleriyle şer‘an sâbit olan Ali Odabaşı b. Mehmed nâm kimesne meclis-i şer‘-i hatîr-i lâzımü’t-tevkīrde bi’l-asâle ve bi’l-vekâle takrîr-i kelâm ve bast-ı merâm edip mahalle-i mezbûrede vâki‘ bir tarafdan Mehmed Ağa arsası ve bir tarafdan Alâaddin Efendi türbesi ve bir tarafdan hamam ve bir tarafdan tarîk-i âm ile mahdûd zikr olunan Mehmed Ağa tarafından müşterek duvar ve bi’r-i mâ ve türbe tarafından bir mikdâr damlalık ve müştemilât-ı sâireyi hâvî bir bâb mülk menzilin nısf-ı şâyi‘i benim ve nısf-ı şâyi‘-i âharı dahi zevcem müvekkilem mezbûre Emine Hatun’un Gürcü Hasan Ağa’dan beş yüz guruş semen-i medfû‘a yirmi seneden beri müşterâ yedimizde mülk ve hakkımız iken menzil-i mahdûd-ı mezkûr ile yedimizde olan mülknâme hüccetimiz bundan akdem vukū‘ bulan harîk-i kebîrde bi’l-külliye muhterik olmağla takrîrim vukūf-ı tam bî-garaz Müslimînden suâl ve istihbâr ve haberleri zabt ve tahrîr ve hüccet olunup yedimize i‘tâ olunmak bi’l-asâle ve bi’l-vekâle matlûbumdur dedikde hakīkat-i hâli mukırr-ı mezbûr Ali Odabaşı’nın bâlâda bast ü beyân ve şerh ü ayân eylediği minvâl üzere olduğunu mahalle-i mezbûre ahâlisinden şâhidân-ı mezbûrân es-Seyyid İbrahim Ağa ve Mehmed ile diğer Mehmed Ağa b. Ahmed nâm kimesnelerden her biri meclis-i şer‘de alâ-tarîki’ş-şehâde haber vermeleriyle vâki‘ü’l-hâl hıfzen li’l-makāl bi’t-taleb ketb olundu.<br><br>Fî 8 Ca sene 1197<br><br>Şühûdü’l-hâl: Es-Seyyid İbrahim Ağa b. es-Seyyid Hüseyin, Mehmed Ağa b. İsmail, diğer Mehmed Ağa b. Ahmed, Molla Ali b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=10956"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10958"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b381"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o636"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>