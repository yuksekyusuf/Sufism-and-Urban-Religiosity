﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 46 Numaralı Sicil (H. 1096 - 1097 / M. 1685 - 1686)<br>cilt: 19,&nbsp;sayfa: 529<br>Hüküm no: 637<br>Orijinal metin no: [111a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Arita bt. Yani’nin vârislerinin menzil davasında sulh oldukları</b><br><br>Mahmiye-i İstanbul’da el-Hâc Timur mahallesinde sâkine iken bundan [akdem] hâlike olan Arita bt. Yani nâm nasrâniyenin hasren vârisleri ve oğlunun oğlu Panayot ve oğlunun kızları Zenile ve Fotini taraflarından husûs-ı âti’l-beyâna vekîl-i sâbitü’l-vekâle[si] olan Andon v. Dimitri nâm zimmî meclis-i şer‘-i hatîr-i enverde işbu bâ‘isü’s-sifr Korda v. Dimitri nâm zimmî mahzarında bi’l-vekâle ikrâr ve takrîr-i kelâm [edip] mahalle-i mezbûrede vâki‘ etrâf-ı erba‘ası bağcı Lorende v. Dimitri ve Yanaki nâm zimmîler mülkleri ve kendi [mülkü] ve tarîk-i hâsla mahdûd büyût-ı adîdeyi müştemil mülk menzil hâlike-i mezbûrenin terekesindendir deyû müvekkilûn-ı mezbûrûn menzil-i mezbûru vâzı‘ü’l-yed olan merkūm Kor[da]’dan taleb ve da‘vâ eylediklerinde ol dahi cevâbında yedimde olan hüccetler nâtıka olduğu üzre hâlike-i merkūme hayâtında menzil-i mezbûrun nısfını semen-i ma‘lûm-ı makbûza bana ve nısf-ı şâyi‘i dahi kayınanam Sultana nâm nasrâniyeye bey‘ ve teslîm ettiklerinden sonra merkūm Sultana dahi hissesini semen-i ma‘lûm mukābelesinde bana bey‘ ve teslîm ben dahi iştirâ ve tesellüm etmekle menzil-i mezbûrun cümlesi benim mülküm olmuşdur deyû merkūm Korda def‘le mukābele etmekle beynlerinde nizâ‘-ı küllî vukū‘undan sonra muslihûn tavassut edip da‘vâ-yı mezkûreden merkūm Korda ile yirmi guruşa bi’l-vekâle sulh olduğumuzda ol dahi sulh-i mezbûru kabûl edip bedel-i sulh olan meblağ-ı mezbûr yirmi guruşu mezbûr Korda’dan bi’t-tamâm ahz u kabz ettiğimden sonra zikr olunan menzile ve semenine müte‘allika da‘vâdan mezbûr Korda’nın bi’l-vekâle zimmetini ibrâ ve iskāt eyledim min [ba‘d] menzil-i mezbûr merkūm Korda ile Sultana ile da‘vâları kalmamışdır dedikde gıbbe’t-tasdîki’ş-şer‘î mâ vaka‘a bi’t-taleb ketb olundu. Fi’l-yevmi’s-sâlis min Şa‘bâni’l-mu‘azzam li sene seb‘a ve tis‘în ve elf.<br><br><br>Şuhûdü’l-hâl: Ahmed b. Abdullah, Siyavuş, el-Hâc Ali, İbrahim Çelebi, Anastas v. ( ), Yani v. ( ), Yani v. Manol, Yuvan v. Mosi, Panayot v. Dimitri, Hürmüz v. Serkis. </p>          <br><a title="Önceki sayfa" style="text-decoration:none" href="./ayrmetin.php?idno=3580"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=3582"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab046&bsm=bab046b529"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab046&bsm=bab046o675"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>