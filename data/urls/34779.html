﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 173<br>Hüküm no: 126<br>Orijinal metin no: [57-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Markar v. Karabet’in, Tütüncü Dimitri’nin dükkânından satın aldığı eşyaların bedelini Dimitri’nin hanımı Eleno’ya teslim etmesi</b><br><br>3868 guruşa hükm<br><br>Ma‘rûz<br><br>Vilâyet-i Rumeli’de medîne-i Filibe mahallâtından İskelovinç(?) mahallesinde mütemekkinler iken bin iki yüz elli üç senesi hilâlinde hâlik olan Tütüncü Dimitri v. Melhako v. Atam zimmînin verâseti zevce-i metrûkesi Eleno bt. Petro nâm Nasrâniye ile sulbî sagīr oğlu Lambro’ya münhasıra ba‘dehû sagīr-i mersûm Lambro dahi hâlik olup verâseti anası zevce-i mersûme Eleno Nasrâniyeye münhasıra olduğu lede’ş-şer‘i’l-enver zâhir ve mütehakkık oldukdan sonra şahsı mu‘arrefe zevce-i mersûme Eleno Nasrâniye bir kıt‘a arzuhâli bâlâsına sâdır olan fermân-ı âlîlerine imtisâlen Pazartesi günü huzûr-ı hazret-i Fetvâ-penâhî’de ma‘kūd meclis-i şer‘-i hatîrde medîne-i mezkûre re‘âyâsından olup bâ-mektûb-ı sâmî-i hazret-i Sadr-ı âlî ihzâr olunan Dellâl Markar v. Karabet muvâcehesinde yedimde olup mârrü’z-zikr elli üç senesi Cumâdelâhiresinin gurresi günü târihiyle müverrah ve târih-i merkūmda medîne-i merkūmda medîne-i mezkûre nâibi bulunan mevâlî-i i‘zâmdan Ebûbekir Paşazâde merhûm Mîr Abdullah İzzet Efendi’nin imzâ ve mührünü hâvî bir kıt‘a defter-i kassâm nâtık olduğu üzere zevcim hâlik-i evvel-i mersûm Dimitri zimmînin medîne-i mezkûrede Sarâchâne Çarşısı derûnunda kâin Yeni Kahve demekle ma‘rûf bir bâb kuru [kahveci] ve tütüncü <<dükkânında>> dükkânı derûnunda mevcûde emvâli olup ma‘rifet-i şer‘le tahrîr ve mersûm Markar zimmîye bey‘ olunan eşyâ-i ma‘lûme semeninden ba‘de ihrâci’l-mesârif sahhe’l-bâkī üç bin sekiz yüz altmış sekiz guruşu mersûm Markar zimmî bana vermeyip zimmetinde kalmağla meblağ-ı bâkī-i mezkûr üç bin sekiz yüz altmış sekiz guruşu mersûm Markar zimmîden bi’l-verâse hâlâ taleb ederim deyü ba‘de’d-da‘vâ ve’l-istintâk ol dahi cevâbında müdde‘iye-i mersûmenin ber-vech-i muharrer müdde‘âsını bi-tamamihi ikrâr ü i‘tirâf edip lâkin ben meblağ-ı bâkī-i mezkûru mersûmenin emrinsiz ol târihde medîne-i mezkûre voyvodası cânibine def‘ ü teslîm etmemle ol-vechile meblağ-ı bâkī-i mezkûrdan zimmetim berî’e olmuşdur deyü demesi da‘vâ-yı def‘e sâlih cevâb-ı şer‘î olmamağla iltifât olunmayıp ikrâr ü i‘tirâfı mûcebince meblağ-ı bâkī-i mezkûr üç bin sekiz yüz altmış sekiz guruşu mersûm Markar zimmîden damânen bi’t-tahsîl müdde‘iye-i mersûme Eleno Nasrâniyeye teslîm ettirilmek iktizâ eylediği İstanbul Mahkemesi’nden huzûr-ı [âlîlerine i‘lâm olundu]<br><br>Fî 22 Şevvâl sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34778"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34780"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b173"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o622"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>