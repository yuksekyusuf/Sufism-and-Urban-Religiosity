﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 109<br>Hüküm no: 71<br>Orijinal metin no: [20b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman Bey b. Ahmed’in boşadığı Cemile Hanım bt. Ahmed’deki eşyalarını alıp zimmetini ibra ettiği</b><br><br>Mahmiye-i İstanbul’da Ayasofya-i sagīr Mahallesi’nde sâkin Mehmed Süleyman Bey b. Ahmed nâm kimesne meclis-i şer‘-i hatîr-i lâzımü’t-tevkīrde zevce-i mutallakası Cemile Hanım’ın babası ve tarafından husûs-ı âti’l-beyânda ber-vech-i câ’î tasdîka vekîl olduğu zât-ı mezbûreyi bi’l-ma‘rifeti’ş-şer‘iyye ârifân Mustafa b. Ali ve diğer Mustafa b. Abdullah nâm kimesneler şehâdetleriyle şer‘an sâbit ve mütehakkık olan işbu bâ‘isü’l-kitâb Ahmed Bey b. Mehmed nâm kimesne mahzarında ikrâr-ı tâm ve takrîr-i kelâm edip müvekkile-i mezbûre Cemile Hanım zevce-i medhûlün-bihâm olup bundan akdem mezbûreyi tatlîk eylediğim esnâda emvâlim olan bir Mushaf-ı şerîf ve bir musavver kitâb ve bir elmaslı bıçak ve bir pendül sâ‘at ve incili bir yüsr tesbih ve on beş kapı perdemi bana vermeyüp yedinde kalmışidi. El-hâletü-hâzihî müvekkile-i merkūme Cemile Hanım eşyâ-i muharrere-i mezkûreyi babası vekîl-i merkūm Ahmed Bey yediyle bi-a‘yânihim bana îsâl ve teslîm eylediğinde, ben-dahi ber-minvâl-i muharrer yedinden tamamen ve kâmilen tesellüm ve ahz [21a] ü kabz edip husûs-ı mezkûra ve bi’l-cümle hukūk-ı sâireye müte‘allika işbu târih-i vesîkaya gelince âmme-i de‘âvî ve mutâlebât ve kâffe-i eymân ve muhâsemâtdan mezbûre Cemile Hanım’ın zimmetini ibrâ-i âmm-ı kātı‘ü’n-nizâ‘la ibrâ ve ıskāt eylediğimde, ol dahi ibrâ-i mezkûru kabûl eyledi dedikde vekîl-i mezbûr Ahmed Bey dahi merkūm Mehmed Süleyman Bey’i kelimât-ı meşrûhasında bi’l-vekâle tasdîk ve tahkīk etmeğin mâ-vaka‘a bi’t-taleb ketb olundu.<br><br>Fî 20 min-Şevval sene [1]193.<br><br>Şuhûdü’l-hâl: Mustafa Ağa Başçukadâr, Berber Mehmed Ağa, Ömer Ağa, Haffâf Mehmed Ağa, Ali Bey.</p>          <br><a title="Önceki sayfa" style="text-decoration:none" href="./ayrmetin.php?idno=30272"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30274"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b109"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o337"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>