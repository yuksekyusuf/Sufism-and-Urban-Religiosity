﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 147<br>Hüküm no: 62<br>Orijinal metin no: [21a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hanım vefat eden kocası Miskçi Salih’in çocuklarının mallarını korumak ve işlerini yürütmek üzere kendisini vasi tayin ettiğini ispat ettiği</b><br><br>Mahmiye-i İstanbul’da Arabacı Bayezid mahallesi ahâlîsinden olup bundan akdem fevt olan miskci tâifesinden el-Hâc Salih b. Abdülfettah’ın evlâd-ı sıgārı Mustafa ve Saliha ve Fâtıma’nın tesviye-i emrlerine vasiyy-i muhtârları olduğu[nu] iddi‘â eden zâtı ta‘rîf-i şer‘î ile mu‘arrefe olan bâ‘isetü’l-kitâb müteveffâ-yı mezbûrun zevce-i menkûha-i metrûkesi Âişe Hatun bt. Abdullah mahfil-i kazâda sıgār-ı merkūmûnun tesviye-i emrlerine li-ecli’d-da‘vâ vasî nasb olunan Mustafa Çelebi b. Mehmed mahzarında üzerine da‘vâ ve takrîr-i kelâm edip zevcim müteveffâ-yı mezbûr el-Hâc Salih b. Abdülfettah hâl-i marazında bi-emrillâhi te‘âlâ fevt olduğumda evlâd-ı sıgārım Mustafa ve Saliha ve Fâtıma’nın emrlerini tesviye ve mal-ı müntakilleri hîn-i sedâdlarına varınca zabt ve hıfz oluna [deyü] vasiyet edip tenfîzine beni huzûr-ı Müslimînde vasî nasb ve ihtiyâr ve ta‘yîn ettikde ben dahi muvâcehesinde ba‘de’l-kabûl musırran alâ-îsâihî vefât etmekle vasiyet-i merkūmeyi tenfîzime vasiyy-i mansûb-ı merkūm mâni‘dir suâl olunsun dedikde isre’s-suâl ve’l-inkâr müdde‘iye-i merkūme[den] müdde‘âsına beyyine taleb olundukda udûl-ı Müslimînden olup mahmiye-i merkūmede Çavuş Mescidi mahallesinde el-Hâc Mehmed b. Ömer ve Zeyrek mahallesinde sâkin Ahmed b. Mahmud li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ müteveffâ-yı mezbûr el-Hâc Salih b. Abdülfettah hâl-i marazında bi-emrillâhi te‘âlâ fevt olduğumda evlâd-ı sıgārım Mustafa ve Saliha ve Fâtıma’nın emirleri tesviye ve mal-ı müntakilleri hâl-i sedâdlarına varınca zabt ve hıfz oluna deyü vasiyet edip tenfîzine zevcesi işbu müdde‘iye-i mezbûre Âişe Hatun’u huzûrumuzda vasî [nasb] ve ihtiyâr ve ta‘yîn ettikde ol dahi muvâcehesinde ba‘de’l-kabûl mısırran alâ-îsâihî vefât eyledi [21b] biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde şehâdetleri makbûle olmağın mûcebiyle ba‘de’l-hükm mâ-vaka‘a kayd-şüd.<br><br>Fî 16 Zilka‘de sene 1109<br><br>Şuhûdü’l-hâl: es-Seyyid Hasan b. Şa‘bân, Mehmed b. Abdullah. Osman Çelebi b. Hüseyin, Ahmed b. Süleyman, Nurullah b. Mehmed, Hasan b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=37005"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37007"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0147"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1224"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>