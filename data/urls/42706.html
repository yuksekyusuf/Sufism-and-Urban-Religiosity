﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 460<br>Hüküm no: 600<br>Orijinal metin no: [123a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vâlide-i Atik Camii Vakfı Mütevellisi Ömer Ağa’nın, vakfa ait Recep Ağa Çiftliği mutasarrıfı İbrahim Ağa ile anlaşması</b><br><br>Bâ-mühr-i efendi,<br><br>Ma‘rûz,<br><br>Medîne-i Üsküdar’da vâki‘ merhûme ve mağfûrün-lehâ Vâlide-i atîk Câmi‘-i şerîfi Evkāfı’nın mütevellîsi Ömer Ağa b. Şa‘bân b. Hasan tarafından zikri âtî husûsda vekîl olduğu es-Seyyid Ahmed Efendi b. Mustafa ve diğer Ahmed Efendi b. Ali şehâdetleriyle sâbit olan Mahmud Esad Efendi b. Mustafa medîne-i mezkûreye muzâfe Yoros nâhiyesine tâbi‘ Kûh-ı Alem [Alemdağ] kurbünde vâki‘ Receb Ağa Çiftliği demekle ma‘rûf çiftliğin ebniyesine bâ-hüccet-i şer‘iyye mülkiyeten ve arazisine senede taraf-ı vakf-ı mezkûre bin akçe mukāta‘a-i kadîme ile bâ-temessük-i mütevellî vakfiyeten mutasarrıf olan İbrahim Ağa b. Mahmud ile evvelen arz odasında ve sâniyen du‘âhâne-i dâ‘îlerinde hâlâ Haremeyn-i şerifeyn müfettişi dâ‘îleri ile ma‘an akdolunan meclis-i şer‘-i münîrde terâfu‘larında mezbûr İbrahim Ağa çiftlik-i mezkûru ve hudûdu dâhilinde vâki‘ koruyu ebniyesi mülk ve bi’l-cümle arazisi senede bin akçe mukāta‘a ile müvekkilim mezbûrun mütevellîsi olduğu vakıfdan olmak üzere bâ-hüccet-i şer‘iyye ve bâ-temessük-i mütevellî-yi vakf bin yüz elli altı senesinden berü mutasarrıf olmağla vakf-ı mezkûr arazi üzerinde hüdâyî nâbit olup araziye teba‘iyet ile vakf-ı mezkûrdan olan koru ta‘bîr olunur iki yüz altmış bir bin yüz yirmi dokuz sâk eşcârı ba‘zan kendi kat‘ ve ba‘zan âhara kat‘ etdirmekle kıymetlerini bi’l-vekâle mezbûr İbrahim Ağa’dan hâlâ taleb ederim deyü da‘vâ ve mezbûr İbrahim Ağa cevâbında çiftlik-i mezkûrun arazisi vakf-ı mezkûrdan mukāta‘a-i merkūme ile bâ-temessük taht-ı tasarrufunda ve zikr olunan koru eşcârının hüdâyî nâbit olduğunu ve bir mikdâr eşcâr kat‘ını ikrâr ve ol mikdâr eşcâr kat‘ etmedim deyü inkâr edip beynlerinde ba‘de’l-münâza‘a vekîl-i mezbûr Mehmed Esad Efendi ber-minvâl-i muharrer müdde‘âsına ikāmet-i beyyineden izhâr-ı acz edip ve mezbûr İbrahim Ağa’nın yemîn edeceği mukarrer olmağla mezbûr İbrahim Ağa nef‘an li’l-vakf çiftlik-i mezkûr arazisinin kadîmî bin akçe mukāta‘a-i kadîmesine bin akçe dahi zamla senede iki bin akçe mukāta‘a ile kabûl ve vekîl-i mezbûrun da‘vâ-yı mezkûresi mukābelesinde taraf-ı vakf için vekîl-i mezbûra bin beş yüz guruş verip sulh oldukda vekîl-i mezbûr dahi kabûl ve zikr olunanan korudan çiftlik-i mezkûrda kendüye kifâyet mikdârı eşcâr kat‘ edip ziyâde kat‘ etmemek üzere arazi ve koruya tasarrufa mezbûr İbrahim Ağa’ya bi’l-vekâle izin verip mezbûr İbrahim Ağa dahi medfû‘u olan meblağ-ı mezkûr bin beş yüz guruşa müte‘allika da‘vâdan taraf-ı vakfı ve mütevellî-i mezbûru ba‘de’l-ibrâ mütevellî-i mezbûrun dahi mezbûr İbrahim Ağa ile da‘vâ ve nizâ‘ı kalmadığını vekîl-i mezbûr takrîr edip bu vechile kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 28 Saferi’l-hayr sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42705"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42707"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b460"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o493"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>