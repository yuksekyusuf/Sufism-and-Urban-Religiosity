﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 265<br>Hüküm no: 292<br>Orijinal metin no: [39b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasab Süleyman b. Ali’nin, Süleyman b. Mustafa’yı yaraladığı ve altınlarını aldığı davada beş yüz guruşa sulh oldukları</b><br><br>Cerh ve altın da‘vâsından beş yüz guruşa sulh<br><br>Ma‘rûz<br><br>Sâhib-i arzuhâl Kassab Süleyman b. Ali nâm kimesne Çarşamba günü arz odasında huzûr-ı hazret-i kāimmakām-ı âli-makāmda ma‘kūd meclis-i şer‘-i münîrde derûn-ı arzuhâlde mezkûrü’l-ism Mumcu diğer Süleyman b. Mustafa mahzarında sene-i sâbıkā Şevvâli’l-mükerreminin dördüncü Cumartesi günü Silivrikapısı ile Yedikulekapısı hârici beyninde tarîk-i âmda merkūm Mumcu Süleyman simli yatağan bıçağı ile sol kolumun dirseği üzerinden bir yerimden ve altından bir yerimden amden ve bi-gayr-ı hakkın darb ve cerh ettiğinden sonra refîkleri olan gāibân ani’l-meclis kasab Mehmed ve Kassab Emin beni ahz ve üzerimde mevcûd mâlım olan iki yüz yetmiş beş aded yaldız altınımı dahi merkūm Mumcu diğer Süleyman ahz u kabz etmekle cerh-i mezkûrun mûceb-i şer‘îsi ile zikr olunan altınları mezbûr Mumcu diğer Süleyman’dan hâlâ taleb ederim deyü da‘vâ eylediğimde ol dahi inkâr edip ol vechile beynimizde münâza‘a-i kesîre ve muhâsamât-ı vefîre vâkı‘a olmuşdu el-hâletü hâzihi beynimize muslihûn tavassut edip ben ber-vech-i muharrer ancak cerh-i mezkûr müdde‘âmdan merkūm Mumcu diğer Süleyman ile an inkâr kat‘an li’n-nizâ‘ beş yüz guruş bedel üzerine ba‘de akdi’l-musâlahati cerh-i mezkûra ve mâ yuhdesü anhuya ve zikr olunan altın müdde‘âmdan dahi meccânen fâriğ olmamla sâlifü’l-beyân altınlara müte‘allika âmme-i de‘âvî ve kâffe-i mütâlebâtdan merkūm Mumcu diğer Süleyman’ın zimmetini ibrâ-i âmm-ı râfi‘u’l-hısâm ile ibrâ ve iskāt eylediğimde ol dahi ibrâ-i mezkûru ba‘de’l-kabûl bu vechile kat‘-ı nizâ‘ eyledik deyü ba‘de’l-ikrâr ve’t-tasdîk ibrâdan müstesnâ bedel-i sulhden müdde‘î-i mezbûr Kasab Süleyman’a zimmetinde deyni olduğunu merkūm Mumcu diğer Süleyman ikrâr ve bi’t-taleb merkūm Kasab Süleyman’a edâsıyla ilzâm olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-11 min-Muharremi’l-harâm sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31045"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31047"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b265"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o623"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>