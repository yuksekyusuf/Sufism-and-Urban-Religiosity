﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 439<br>Hüküm no: 427<br>Orijinal metin no: [88a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yusuf Efendi b. Musa’nın, Çekmececi Süleyman Ağa b. Hasan ile kira akdini feshettiği</b><br><br>Çekmececi dükkânı fesh-i icârı der-mahalle-i Hacıküçük<br><br>Ma‘rûz[-ı dâ‘î-i devlet-i aliyyeleridir ki]<br><br>Sâhib-i arzuhâl Mısır kuzâtı eşrâfından es-Seyyid Yusuf Efendi b. es-Seyyid Musa nâm kimesne ile hâlâ zevcesi mu‘arrefetü’z-zât Hadice bt. Ali nâm hatun meclis-i şer‘-i münîrde derûn-ı arzuhâlde mezkûrü’l-ism Çekmececi es-Seyyid el-Hâc Süleyman Ağa b. Hasan nâm kimesne muvâcehesinde mezbûr es-Seyyid el-Hâc Süleyman Ağa İstanbul’da Mahmudpaşa kurbünde Hacıküçük Mahallesinde Sultanhamamı karşısında köşede vâki‘ bâ-temessük-ı mütevellî bi’l-icâreteyn bi’l-münâsafa taht-ı tasarrufumuzda olan ma‘lûmü’l-hudûd bir bâb vakıf menzilimiz tahtında kezâlik bâ-temessük-ı mütevellî bi’l-icâreteyn münâsafaten mutasarrıflar olduğumuz bir tarafdan enserci dükkânı ve iki tarafdan tarîk-i âm ile mahdûd bir bâb çekmececi dükkânımızda mu‘teber gedik olmayarak şehriye onar guruş kirâ ile müstecirimiz olup lâkin menzil-i mezkûrumuzun havlusu dayyık olduğundan dükkân-ı merkūmu sed ve menzilimize idhâl ile isti‘mâl etmek üzere bize şiddet-i lüzûmu olduğuna binâen târih-i i‘lâm şehri gāyetine izâfetle fesh-i akd-i icâre etmemizle dükkân-ı mezkûru tahliye ve bize teslîme mezbûr es-Seyyid el-Hâc Süleyman Ağa’ya tenbîh olunmak matlûbumuzdur deyü da‘vâ ettiklerinde ol dahi cevâbında kaziyye minvâl-i meşrûh üzere olup dükkân-ı mezkûr derûnunda hâmiş-i arzuhâlde mastûr derkenâr nâtık olduğu üzere kalemde mukayyed mu‘teber gedik olmadığını bi-tamâmihâ tâyi‘an ve kat‘iyyen ikrâr u i‘tirâf edüp lâkin kırk seneden berü dükkân-ı merkūm çekmececi dükkânı olarak babam müteveffâ Hasan ve ba‘dehû ben mukaddemâ mülk-i mutasarıflarının gedik i‘tibârlarıyla sâkinler olmamızla ol vechile gediğimdir demesi şer‘an ve kānûnen mu‘teber olmamağla ikrârı mûcebince dükkân-ı merkūmu gāyet-i şehr-i merkūmda tahliye ve zevcân-ı mezbûrân es-Seyyid Yusuf Efendi ve Hadice Hatunlara teslîme mezbûr es-Seyyid el-Hâc Süleyman Ağa’ya tenbîh olundukta ol dahi teslîme ta‘ahhüd edüp lâkin bu makūle mülk sâhibleri tama‘-ı hâmlarından nâşi müstecirlerini dükkânlarından ihrâc-birle müceddeden kahvehâne binâ ve ihdâs yâhud âhar esnâfa gedik i‘tibâr edüp ziyâde kirâ ile îcâr dâ‘iyesinde olmaları müstecirlerine gadri mûcib ve müceddeden kahvehâne ihdâsı bâ-emr-i âlî memnû‘ idüğü zevcân-ı mezbûrâna tefhîm olundukta zevcân-ı mezbûrân dahi her ne kadar sûret-i merkūme murâdları değil ise dahi fîmâ ba‘d dükkân-ı mezkûrun kepenklerini ref‘ ve yerine duvar binâ ve menzillerine idhâl edüp eğer âhara îcâr murâd ederler ise yine mezbûr çekmececiye îcâr etmek üzere her biri meclis-i şer‘de ta‘ahhüd eylediği İstanbul Mahkemesi’nden huzûr [-ı âlîlerine i‘lâm olundu.]<br><br>Fî 27 Zilhicce sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32852"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32854"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b439"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o502"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>