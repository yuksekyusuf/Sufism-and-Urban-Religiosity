﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 70<br>Hüküm no: 27<br>Orijinal metin no: [6a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Uzuncaâbad ve Hasköy Kıbtî vergileri mültezimi Kaşıkçı Mustafa’nın Mehmed Ağa’dan haksız yere aldığı parayı geri ödemesi</b><br><br>El-emrü hasbemâ hurrire fîhî nemekahü’l-fakīr ileyhi sübhânehû Yahya el-müvellâ hilâfeten bi-medîneti Kostantıniyyeti’l-mahmiye -gufira lehû-<br><br>Mahrûse-i Edirne’de Üskübcü Hızır mahallesi ahâlîsinden olup mahmiye-i İstanbul’da müsâfiren sâkin Kethudâyeri bâ‘isü hâze’l-kitâb Mehmed Ağa b. Habib meclis-i şer‘-i şerîf-i enverde Kaşıkçı Mustafa Efendi b. Ahmed mahzarında üzerine da‘vâ ve takrîr-i kelâm edip mahrûse-i mezbûre kurbünde Uzuncaâbad ve Hasköy kazâlarında vâki‘ Kıbtiyân tâifesi maktû‘ları cibâyeti bundan akdem bâ-fermân-ı âlîmiz Kaşıkçı Mustafa Efendi’nin der-uhde ve iltizâmında iken mezbûr Kaşıkçı Mustafa Efendi tarafından mahrûse-i mezbûre sâkinlerinden Berber Veli nâm kimesneye der-uhde ve iltizâm ol dahi ber-vech-i muharrer iltizâm ve kabûl eylediğinden sonra mezbûr Kaşıkçı Mustafa Efendi vezîriazam-ı sâbık İbrahim Paşa kethudâsı maktûl Mehmed Paşa etbâ‘ından olmağın mezbûra istinâd ile bedel-i iltizâma kefîlsin deyü üç ay beni habs ve kürek birle dört bin dört yüz yetmiş yedi guruşumu cebren ve bi-gayr-ı hakkın yedimden ahz u kabz etmeğin hâlâ mezbûr Kaşıkçı Mustafa Efendi’ye suâl olunup işbu yedimde olan fetvâ-yı şerîfe mûcebince bedel-i iltizâma kefâlet meşrû‘â olmadığına binâen ber-vech-i muharrer yedimden makbûzu olan meblağ-ı mezbûr dört bin dört yüz yetmiş yedi guruşu bana geri redd ü teslîme tenbîh olunması matlûbumdur dedikde gıbbe’s-suâl mezbûr Kaşıkçı Mustafa Efendi cevâbında fi’l-hakīka kabzına vech-i meşrûh üzere olduğunu ikrâr ve i‘tirâf etmeğin mûcebince meblağ-ı mezbûr dört bin dört yüz yetmiş yedi guruşu ber-mûceb-i fetvâ-yı şerîfe müdde‘î-yi mezbûr Mehmed Ağa’ya geri redd ü teslîme merkūm Kaşıkçı Mustafa Efendi’ye ba‘de’t-tenbîh mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sânî ve’l-işrîn min-Recebi’l-ferd li-sene selâse ve erba‘în mie ve elf.<br><br>Şuhûdü’l-hâl: Mehmed Ağa b. Mehmed, Mehterbaşı Ahmed Ağa b. Mehmed Çelebi b. Abdullah, Mustafa Çelebi b. el-Hâc Ahmed, Abdullah b. Mustafa, Duhânî Mehmed b. Ahmed, Yusuf Yazıcı Ahmed Çelebi b. Mehmed, İsmail b. Mustafa, Yakub b. Abdullah, Mahmud b. Hüseyin, Hasan b. el-Hâc Mehmed, İbrahim Efendi Dermânî.</p>          <br><a title="Önceki sayfa" style="text-decoration:none" href="./ayrmetin.php?idno=5780"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5782"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b070"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o467"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>