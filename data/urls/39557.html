﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 257<br>Hüküm no: 265<br>Orijinal metin no: [51a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dimitri v. Todori’nin varislerinin itirazları üzerine menzillerine el koyan Mehmed Bey b. İsmail’in kasr-ı yedine tenbih olunması</b><br><br>Vilâyet-i Rumeli’nde Limni kazâsına tâbi‘ Ayayat? nâm karyeden olup hâlâ mahmiye-i İstanbul’da Altımermer mahallesinde hâlik olan şâhinci tâifesinden Dimitri v. Todori nâm zimmînin verâseti zevce-i metrûkesi Mallı bt. Vasil nâm nasrâniyeye ve li-ebeveyn karındaşları Ender Nikola ve Komanyoz nâm zimmîlere münhasıra olduğu zâhir ve müte‘ayyin oldukdan sonra mezbûrûn Mallı ve Ender Nikola ve Komanyoz mahfil-i şer‘-i hatîrde şâhinci tâifesinin beytü’l-mâllerini zabt ve kabza me’mûr olup ve menzil-i âti’z-zikre hâlâ vâzı‘u’l-yed olduğu nehc-i şer‘î üzere sabit olan Mehmed Bey b. İsmail muvâcehesinde üzerine takrîr-i da‘vâ edip el-ân mezkûrun yedinde olup mahalle-i merkūmede vâki‘ cevânib-i erba‘ası Pasdırmacızâde mülkü ile tarîk-i âmma müntehi olup iki bâb tahtânî ve iki bâb fevkānî odayı ve bir su kuyusunu ve kenîfi ve eşcâr-ı müsmire-i mütenevvi‘ayı müştemil olan menzil mezkûr Dimitri’nin mülkü olup ba‘de helâkihî verâseti bana münhasıra olmağla menzil-i mezbûrun rub‘u zevcesine ve selâse-i erbâ‘ı karındaşlarına intikāl etmiş iken ve mukaddemâ vech-i mezkûr üzere verâsetimizi mevlânâ İbrahim Efendi b. Süleyman nâm nâibü’ş-şer‘ huzûrunda Hüseyin b. Hızır er-racil ve Şaban b. Abdullah er-racil şehâdetleriyle alâ vechi’l-hasmı’ş-şer‘î isbât edip vech-i mezkûr üzere verâsetimize hüküm olunup yedimize hüccet-i şer‘iyye verilmiş iken mezbûr Mehmed Bey menzil-i mezkûra bi-gayr-i vech-i şer‘î vaz‘-ı yed eder kasr-ı yedine tenbîh olunmasın taleb ederiz deyü kelimât-ı meşrûhalarına mutabık ve sübût-ı verâsetlerini nâtıka nâib-i müşârun-ileyhin hat ve hatemini müştemil ve târih-i kitâb senesi şehri Ramazâni’l-mübârekinin evâsıtı ile muvarraha hüccet-i şer‘iyye ibrâz eylediklerinde gıbbe’s-suâl mezbûr Mehmed Bey cevâbında menzil-i mahdûd-ı mezkûr mezbûr Dimitri’nin mülkü olup ba‘de helâkihî hâssa şâhincileriden olup zâhirde vâris-i ma‘rûfu olmamağla beytü’l-mâla âid olmağın vaz‘-ı yed eyledim mezbûrlar vech-i mezkûr üzere hâlik-i merkūmun vârisleri olup ve vech-i mezkûr üzere verâsetlerini hâkim-i müşârun-ileyh huzûrunda isbât edip verâsetine hüküm olunduğu ma‘lûmum değildir deyü inkâr edicek gıbbe’l-istişhâd udûl-i müslimînden Ebûbekir b. Osman ve Mehmed b. Mehmed li-ecli’ş-şehâde hâzırân olup fi’l-vâki‘ mezbûrûn Mallı ve Ender Nikola ve Komanyoz vech-i mezkûr üzere verâsetlerini târih-i mezbûrda mevlânâ-yı müşârun-ileyh hazretlerinde şâhidân-ı mezkûrân şehâdetleriyle alâ vechi’l-hasmı’ş-şer‘î isbât edip vech-i mezkûr üzere huzûrumuzda verâsetlerine hüküm olunup yedlerine hüccet verildi bu husûsa şâhidleriz şehâdet dahi ederiz deyü edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın menzil-i mezkûr merkūm Mehmed Bey’in kasr-ı yedine tenbîh olundu.<br><br>Hurrire fî-evâhiri Şevvâli’l-mükerrem li-sene selâse ve selâsîn ve elf.<br><br>Şuhûdü’l-hâl: Mehmed Çavuş b. İbrahim el-mübâşir, Keyvan b. Abdullah, Rıdvan b. Abdullah, Rıdvan Çavuş b. Abdullah el-mübâşir, Davud Çavuş el-mübâşir ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39556"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39558"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b257"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o387"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>