﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 433<br>Hüküm no: 377<br>Orijinal metin no: [142-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tesbihçi Nikola’nın borcuna karşılık iki adet dükkân gediğini sattığı Nefise ve Emine hatunlara borcunu ödediğinden dükkânların geri verilmesi talebiyle açtığı davada haksız bulunduğu</b><br><br>İki bâb çorapcı dükkânı nizâ‘ı ve hükmü i‘lâmı.<br><br>Ma‘rûz<br><br>Arzuhâl eden Tesbihci Nikola v. Hanazi bi’l-ma‘iyye rü’yete memûr evkāf müfettişi İstanbul pâye-i celîlesiyle mübâhî izzetlü fazîletlü es-Seyyid Mehmed Emin Âsaf Beyefendi tarafından meb‘ûs Mehmed İzzet Efendi hâzır olduğu hâlde Çarşamba günü huzûr-ı hazret-i Fetvâ-penâhî’de ma‘kūd meclis-i şer‘-i münîrde zikri âtî vakıf gedik âlâtlarına bâ-temessük-i mütevellî mutasarrıfeler ve vaz‘-ı yedleri mütehakkık ve zâtları mu‘arrefeler olan Nefîse Hatun bt. el-Hâc Veliyüddin ve Emine Hatun bt. Hüseyin muvâcehelerinde Kaşıkçı esnâfından derûn-ı arzuhâlde isimleri mezkûr Süleyman Ağa b. Hasan ve şerîki Ömer Ağa b. Halil hâzır oldukları hâlde şerîkân-ı hâzırân-ı mezbûrân Süleyman Ağa ve Ömer Ağa’ya cihet-i deyn-i şer‘îden bâ-i‘lâm-ı şer‘î mahkûmün-bih on beş bin beş yüz kırk üç guruş deynim mukābelesinde bâ-temessük-i mütevellî bi’l-icâreteyn müstakıllen mutasarrıf olduğum Hudâvendigâr-ı sâbık müstağrak-ı bihâr-ı rahmet-i hâlık vâlid-i kesîrü’l-mehâmid-i hazret-i Hilâfet-penâhî mazhar-ı gufrân-ı İlâhî hazret-i Sultan Gāzi Mahmud Han -aleyhi eltâfü Rabbihi’l-Mennân- evkāf-ı celîleleri müstegallâtından İstanbul’da Çakmakçılar sûkunda değirmen peşkunu tahtında kâin biribirine muttasıl iki bâb çorapçı dükkânları derûnlarında mevcûde beyne’l-esnâf gedik ta‘bîr olunur vakıf âlât-ı lâzıme-i ma‘lûmeleri bin iki yüz elli altı senesi Zilka‘detü’ş-şerîfesinin yirmi dokuzuncu günü hâzırân-ı şerîkân-ı mezbûrâna vefâen bâ-re’y-i mütevellî ferâğ ve tefvîz ve teslîm eylediğimde onlar dahi ber-vech-i muharrer tefvîz [tefevvüz] ve teslîm [tesellüm] etmeleriyle mezbûretân kabûl ettiklerin[de]n sonra benim iznimsiz sene-i sâbıkā yani bin iki yüz elli yedi senesi Muharremi’l-harâmının dokuzuncu günü âlât-ı gedik-i merkūmları mezbûretân Nefîse ve Emine hatunlara ale’l-iştirâki’s-seviyy bâ-ma‘rifet-i mütevellî ferâğ ve tefvîz ve teslîm etmeleriyle mezbûretân âlât-ı lâzıme-i mezkûrelere vaz‘-ı yed ederler lâkin ben hâzırân-ı mezbûrân Süleyman Ağa ve Ömer Ağa’nın ber-vech-i muharrer ferâğlarını mücîz olmadığımdan deyn-i merkūm on beş bin beş yüz kırk üç guruşu hâzırân-ı şerîkân-ı mezbûrâna edâ ile âlât-ı gedik-i merkūmları bâ-re’y-i mütevellî zabt u tasarruf murâd eylediğimde mezbûretân Nefîse Hatun ve Emine Hatun bî-vech mümâna‘at etmeleriyle suâl olunup ber-vech-i muharrer mümâna‘atları men‘ ü def‘ olunmak murâdımdır deyü evkāf-ı celîle-i mezkûrenin kāimmakām-ı mütevellîsi hâlâ evkāf nâzırı ecille-i ricâl-i Devlet-i aliyyeden sa‘âdetlü semâhatlü Mustafa Kânî Beyefendi taraflarından mürsel vekîlleri Abdulkadir Efendi b. Mahmud hâzır olduğu hâlde da‘vâ ettikde mezbûretân Nefîse Hatun ve Emine Hatun dahi cevâblarında müdde‘î-i mesfûr Nikola zimmî deyn-i merkūm on beş [bin] kırk üç guruş mukābelesinde ber-vech-i muharrer mutasarrıf olduğu âlât-ı gedik-i merkūmları sâlifü’l-beyân elli altı senesi Zilka‘desinin yirmi dokuzuncu günü târihinde hâzırân-ı mezbûrân Süleyman Ağa ve Ömer Ağa ale’l-iştirâki’s-seviyy re’y-i mütevellî ile ferâğ ve tefvîz ve teslîm ve âlât-ı gedik-i merkūmlara müte‘allika âmme-i da‘vâdan şerîkân-ı mezbûrânın zimmetlerini kabûllerini hâvî ibrâ ve iskāt ettikden sonra şerîkân-ı mezbûrân âlât-ı lâzıme-i merkūmeleri mârrü’z-zikr sene-i sâbıkā Muharreminin dokuzuncu günü târihinde ol-mikdâr guruş bedel-i makbûz mukābelesinde bize ale’l-iştirâki’s-seviyy bâ-re’y-i mütevellî ferâğ ve tefvîz ve teslîm ettiklerine binâen gedik-i mezkûrlara vaz‘-ı yed eylediğimizden müdde‘î-i mersûmun zabt ü tasarrufuna mümâna‘at ederiz deyü hâzırân-ı mezbûrân Süleyman Ağa ve Ömer Ağa tasdîkleriyle eyledikleri def‘lerini müdde‘î-i mersûm Nikola zimmî inkâr etmekle mezbûretân Nefîse Hatun ve Emine Hatun def‘-i mezkûrlarını her biri mahallerinden lede’t-tezkiye adl ve makbûlü’ş-şehâde idikleri ihbâr olunan Çakmakçılar civârında Dâyehatun mahallesi İmâmı es-Seyyid el-Hâc Süleyman Efendi b. es-Seyyid Hüseyin ve Tarakçı esnâfı yiğitbaşısı es-Seyyid Ahmed Ağa b. es-Seyyid Ali nâm [ki]mesneler şehâdetleriyle huzûr-ı hazret-i Fetvâ-penâhî’de bi’l-muvâcehe vech-i vecîh-i şer‘î üzere isbât etmeğin mûcebiyle müdde‘î-i mersûm Nikola zimmî da‘vâ-yı mezkûresiyle mezbûretân Nefîse Hatun ve Emine Hatun’a bî-vech-i şer‘î mu‘ârazadan ba‘de’l-men‘ âlât-ı gedik-i merkūmları mezbûretân Nefîse ve Emine hatunların kemâ-kân bâ-re’y-i mütevellî zabt ü tasarrufları iktizâ eylediği İstanbul Mahkemesi’nden huzûr-ı [âlîlerine i‘lâm olundu]<br><br>Fî 10 B sene [1]258</p>          <br><a title="Önceki sayfa" style="text-decoration:none" href="./ayrmetin.php?idno=35029"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35031"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b433"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o580"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>