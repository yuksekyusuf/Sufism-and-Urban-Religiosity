﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 99<br>Hüküm no: 91<br>Orijinal metin no: [14a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Es-Seyyid Süleyman’ın Kara Bali Evkafı’na ait olan evdeki hissesini Kâtibe bt. Abdullah’a ferağ ettiği</b><br><br>Mahmiye-i İstanbul’da Pirinççi Sinan Mahallesi’nde sâkin kıdvetü kuzâti’l-islâm ve mefharü vülâti’l-enâm es-Seyyid Süleyman Efendi b. Mustafa meclis-i şer‘-i kavîm-i vâcibü’t-ta‘zîmde zevcesi ve mu‘tıkı olan Hasan b. Abdullah nâm kimesnenin mu‘takası sâhibetü’l-kitâb Kâtibe bt. Abdullah nâm hatun mahzarında ikrâr-ı tâm ve tebyîn-i merâm edip mahalle-i mezbûrede vâki‘ merhûm Kara Bali Evkāfı’ndan icâre-i mu‘accele ve ayda kırk beş akçe ücret-i müeccele ile taht-ı tasarrufumda olup etrâf-ı selâsesi vakf-ı mezbûr ve taraf-ı râbi‘i tarîk-i âm ile mahdûd ve mümtâz muhavvata-i dâhiliyesi iki bâb beyt-i ulvî ve bir sofa ve bir köşk ve kenîf-i fevkānîyi ve bir bâb beyt-i süflî ve bir matbahı ve müşterek bi’r-i mâyı ve kenîf-i tahtânîyi ve muhavvata-i hâriciyesi iki bâb beyt-i ulvî ve bir sofa ve ahır ve kenîfi müştemil olan menzilde hakk-ı tasarrufumu vakf-ı merkūma meşrûtiyet üzere mütevelliye olan Sâliha bt. Ahmed izniyle mârru’z--zikr Kâtibe Hatun’a ferağ ve tefvîz edip ol dahi kabûl ve tefevvüz edip menzil-i mahdûd-ı mevsûfu (...) teslîm mezbûre dahi tesellüm eyledi, ba‘de’l-yevm keyfe mâ türîd ve tehtâr mutasarrıfe olup beher mâh kırk beş akçe ücret-i müeccelesini cânib-i vakfa edâ eyle dedikde müşârun-ileyh es-Seyyid Süleyman Efendi’yi kelimât-ı muharreresinde merkūme Kâtibe Hatun bi’l-muvâcehe tasdîk eyledikden sonra zikri sebk eden mütevelliye Sâliha Hatun’un ferağ-ı meşrûhuna iznini muhtevî temessük ibrâz edip nazar olundukda mazmûnu min-cemî‘i’l-vücûh takrîr-i sâlifü’l-beyâna mutâbık olmağın bu vesîka-i enîka ba‘de’t-taleb ketb olundu.<br><br>Tahrîren fî-5 mine’l-Muharremi’l-harâm sene selâse ve sittin ve elf.<br><br>Şuhûdü’l-hâl: Zü’l-izzi’l-bâzih ve’ş-şerefi’ş-şâmih ve’l-kadri’r-refî‘ ve’l-mecdi’l-menî‘ es-Seyyid Abdurrahman Efendi hazretleri en-nakīb ale’z-zümreti’s-sâdeti’l-murakkıbîn li-celîli’s-sa‘âde mefharü’l-ârifîn ve kıdvetü’l-vâsilîn eş-Şeyh İbrahim Efendi b. Ali el-Aksarayî, mefharü’l-müderrisîn Ömer Efendi b. Mehmed, zübdetü’l-kuzât Mehmed Efendi b. Ahmed el-ma‘rûf bi-Piyâdezâde, kıdvetü’l-müderrisîn Mehmed Efendi b. Mahmud el-Cemâlî, el-Hâc Hasan b. Bali kethüdâ-yı yorgancıyân, el-Hâc Nizami b. Bali birâder-i mezbûr, Ali b. Hasan Odabaşı, Derviş Mustafa b. Ali el-Mevlevî, el-Hâc Mustafa Çelebi b. Kasım, Ali vakfü’l-merhûm Kılıç Ali Paşa.</p>          <br><a title="Önceki sayfa" style="text-decoration:none" href="./ayrmetin.php?idno=273"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=275"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b099"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o429"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>