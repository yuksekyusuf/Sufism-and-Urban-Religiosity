﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 558<br>Hüküm no: 1090<br>Orijinal metin no: [105a(2)-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mahmud ile küçük kardeşinin tasarruf ettikleri çayırın babalarından miras kaldığı</b><br><br>Üsküdar muzâfâtından Sâlihli nâm karye Mahmud b. Ahmed Yeniçeri husûs-ı âtîde emr-i şerîf ile ihzâr-ı husemâya mübâşir olan Mustafa Çavuş mübâşeretiyle karye-i mezbûreden Sâlih b. Turgud nâm kimesne ihzâr ve kendi tarafından asâleten ve Ali nâm sagīr karındaşının vasîsi olan Şahnisâ bt. Turgud nâm hâtun tarafından da‘vâ-yı âtîye vekîl olmağla vekâleten mezbûr Sâlih üzerine takrîr-i da‘vâ eyleyip karye-i mezbûre sınır[ında] vâki‘ Çingene Konduğu demekle ma‘rûf mahalden babamız mezbûr yeniçeriden bana ve karındaşım mezbûr sagīre intikāl eden çayırı ve andan Alâaddin çayırına andan hendekden taşra Aydın çayırından ve büyük yoldan ve deryâdan İshak tarlasına varınca mahdûd olan bir kıt‘a tarla ve yine karye-i mezbûre sınırında vâki‘ hudûdunun bir tarafı Şucâ‘ çayırı ve bir tarafı İsa ve Musa tarlası ve bir tarafı Mustafa çayırı ile mahdûd bir kıt‘a tarla dahi ki babamız mezbûr Ahmed Yeniçeri’nin vefât edince on beş yıldan ziyâde tasarrufunda olup fevt olduğunda bana ve sagīr-i mezbûra intikāl etmiş iken mezbûr Sâlih bu zikr olunan iki kıt‘a tarlayı gasb tarîkiyle tasarruf eder benim hissemde ve sagīr-i mezbûrun hissesinde tasarrufun asâleten ve vekâleten men‘ olunmasın taleb ederim dedikde gıbbe’s-suâl mezbûr Sâlih cevâb verip fi’l-vâki‘ zikr olunan tarlaları mezbûrân Mahmud ve Ali nâm sagīrin babaları mezbûr Ahmed’den vefât edinceye on beş yıldan ziyâde mutasarrıf olup fevt olduğundan sonra sâhib-i arz ma‘rifetiyle zikr olunan tarlalara ben mutasarrıf oldum deyip zikr olunan tarlalar mezbûr Ahmed Yeniçeri’nin olunca on beş yıldan ziyâde tasarrufunda olduğunu ikrâr eylemeğin mezbûrân tarlalar mezbûrân Mahmud’a ve karındaşı sagīr-i mezbûra bi hasebi’l-kānûn intikāl eylediği zâhir olmağın mezbûr Sâlih zikr olunan iki kıt‘a tarlanın tasarrufundan men‘ olunup mezbûrân Mahmud ve Ali nâm karındaşlar tasarruf etmek üzre hükm-i lâhık olduğu bi’t-taleb kayd olundu. Tahrîren fî evâili şehri Saferi’l-muzaffer li sene elf min hicreti’n-nebeviyye.<br><br><br>Şuhûdü’l-hâl: Fahrü’l-müderrisîn Gāzi Efendi, Mustafa Bey b. Abdullah er-râcil, Korucu Musli Bey b. Abdullah, İskender b. el-Hâc Hasan, Mahmud b. Ali, Mustafa Bey b. Ali Çakırcı, Hasan b. Sâdık, Mehmed b. Behrâm, Atâullâh Çelebi, Kurd Bey el-kâtib ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=52019"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52021"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b558"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o699"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>