﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 352<br>Hüküm no: 377<br>Orijinal metin no: [54b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Evliya mahallesinden Fatma Hatun’un vasiyetini yerine getirmesi için kocasını vasi tayin ettiği</b><br><br>Husûs ile vasiyet<br><br>Husûs-ı âti’l-beyânın mahâllinde ketb ü tahrîri iltimâs olunmağın savb-ı şer‘-i enverden mezûnen irsâl olunan mevlana Hafız Numan Efendi b. Süleyman mahmiye-i İslâmbol’da Mevlevîhâne kapısı dâhilinde el-Hâc Evliyâ mahallesinde kâin el-Hâc Yahya Efendi b. Mustafa’nın sâkin olduğu menzile varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i nebevî eyledikde menzil-i mezkûrda sâkine ve zâtı Müslimûn-ı merkūmûn ta‘rîfleriyle mu‘arrefe olan Fatıma Hatun bt. Mustafa meclis-i ma‘kūd-ı mezkûrda hâlâ zevci işbu bâ‘isü’l-kitâb mezbûr el-Hâc Yahya Efendi mahzarında ikrâr ve takrîr-i kelâm edip zevcim mezbûr el-Hâc Yahya Efendi zimmetinde ma‘kūdun-aleyh olan kırk guruş mehr-i müeccelimi hibetü’d-deyn mimmen aleyhi’d-deyn sahîhatün fehvâsınca zevcim mezbûr el-Hâc Yahya Efendi’ye hibe ve temlik eylediğimde ol dahi ber-vech-i muharrer meclis-i hibede bilâ-mâni‘ ittihâb ve temellük ve kabûl eyledikden sonra ben bi-emrillâhi te‘âlâ vefât eylediğimde zevcim mezbûr el-Hâc Yahya Efendi benim vasîyy-i muhtârım olup mecmû‘-ı terekem ile zimem-i nâsda olan hukūkumu ahz ü kabz eyledikden sonra evvelâ vech-i mesnûn üzere techîz ve tekfîn ve levâzım-ı defnim umûruna terekemden on beş guruş zam edip bâkī kalan terekemin sülüsü ifrâz ve sülüs-i mezbûrdan otuz guruş ıskāt-ı salât ve keffârâtım içün fukarâ Müslimîn beyninde devr ve tasadduk eyleye ve sülüs-i mezbûrdan beş guruş ile iki aded taş iştirâ ve alâmet içün merkadimin baş ve ayak câniblerine vaz‘ etdire ve sülüs-i mezbûrdan beş guruş ile tabh-ı helva ve it‘âm-ı fukarâ oluna ve sülüs-i mezbûrdan her ne fazla kalır ise zevcim vasîyy-i mezbûr kendi re’yi üzere vücûh-ı birre harc u sarf eyleye sülüsân-ı bâkıyemden dahi zevcim mezbûr el-Hâc Yahya Efendi’ye isâbet eden nısf hisse-i irsiyesini kabz ve nısf-ı âharını dahi li-ebeveyn kız karındaşım olup vilâyet-i Rumeli’de Baba-yı Atik kasabasında sâkine Hadice nâm hatuna îsâl ve teslîm eyleye deyü vasiyet ve tenfîzine zevci mezbûr el-Hâc Yahya Efendi’yi vasîyy-i muhtâr nasb ü ta‘yîn eylediğinde ol dahi ber-minvâl-i muharrer vesâyet-i mezkûreyi kabûl ve merâsimini kemâ-yenbagī edâya ta‘ahhüd ve iltizâm eylediğini mevlana-yı mezbûr mahâllinde ketb ü tahrîr ba‘dehû mâ‘an meb‘ûs ümenâ-i şer‘le meclis-i şer‘e gelip alâ-vukū‘ıhî inhâ ve takrîr etmeğin mâ-vaka‘a bi’t-taleb.<br><br>Fî 26 R sene 1197<br><br>Şühûdü’l-hâl: Mustafa Efendi b. Ali imâm-ı mahalle-i mezbûre, Kuzâtdan Ali Efendi b. İbrahim, Müezzin Molla Mustafa b. Veliyüddin, el-Hâc Mehmed Ağa b. Abdullah, diğer el-Hâc Mehmed Ağa b. Süleyman, Ahmed Ağa b. Mustafa, Mehmed Ârif b. Mehmed, Molla Ali b. Halil ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10919"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10921"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b352"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o641"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>