﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 82<br>Hüküm no: 11<br>Orijinal metin no: [3a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden İbrahim Halife’nin oğlu Mustafa’nın azledilen vasisi Mehmed Ağa’nın muhasebesi</b><br><br>Mahmiye-i İstanbul’da Ereğli mahallesinde sâkin iken bundan akdem vefât eden İbrahim Halîfe b. Abdullah’ın sulbî oğlu Mustafa nâm sagīrin tesviye-i umûruna vasiyy-i mansûbu olan Mehmed Ağa b. Mustafa gaybet-i munkatı‘a ile gāib olmağla azlolunup yerine kıbel-i şer‘den Çinici el-Hâc Mehmed b. Receb vasî nasb olundukdan sonra vasiyy-i sâbıkın üzerine hasbî nâzırı olan Osman Efendi b. Ömer sagīr-i mezbûrun malını vasiyy-i sâbık Mehmed Ağa ile bir sepet sandık içine vaz‘ ve ma‘an mühürleyip Yeni Bezzâzistân’a vaz‘ etmeleriyle hâlâ vasî olan el-Hâc Mehmed ve nâzırı merkūm Osman Efendi zikr olunan sandığı izn-i şer‘le Yeni Bezzâzistân’dan ihrâc ve meclis-i şer‘a ma‘an getirip içinde zuhûr eden mal ta‘dâd ve tahrîr olundukdan sonra vasiyy-i sâbıkın nâzır-ı mezbûr ma‘rifetiyle târîh-i defter-i kassâm mûcebince bi’l-izni’ş-şer‘î bin yüz üç Recebi’nden bin yüz dokuz Zilhiccesi gāyetine gelince yetmiş sekiz aylık görülen muhâsebesidir ki vech-i âtî üzere zikr olunur.<br><br>Fî gurreti Muharrem sene 1110<br><br>Sagīr-i mezbûr Mustafa’ya babasından ve karındaşlarından ber-mûceb-i defter-i kassâm-ı askerî isâbet edip vasiyy-i sâbıkın kabz eylediği be-hesâb-ı sağ meblağ 55264 akçe Sagīr-i mezbûrun li-ebeveyn karındaşı Abdülvahab nâm gāibe dahi babasından ve karındaşlarından ber-mûceb-i defter-i kassâm isâbet edip vasiyy-i sâbıkın makbûzu olan meblağ 55264 akçe Sagīr-i mezbûrun vâlidesi Emine Hatun nâm gāibeye oğlu Mehmed’den ve kızı Saliha’dan isâbet edip vasiyy-i sâbıkın makbûzu olan meblağ 11016 akçe Sagīr-i mezbûrun li-ümm karındaşı İbrahim nâm gāibe karındaşlarından isâbet edip vasiyy-i sâbıkın makbûzu olan meblağ 11016 akçe [3b] Vasiyy-i sâbıkın müddet-i mezbûrede bâ-ma‘rifet-i nâzır murâbahadan tahsîl ve kabz eylediği meblağ 5739 akçe Vasiyy-i sâbıkın bâ-ma‘rifet-i nâzır menzil icâresinden kabz eylediği meblağ 560 akçe Nâzır-ı mezbûrun Abdülkerim Halîfe’den kabz eylediği murâbaha 2154 akçe Def‘a nâzır kabz eylediği: 756 akçe Yekûn: 2910 akçe<br><br>Cem‘an yekûn-i meblağ: 141769 akçe<br><br>Yalnız bir yük kırk bir bin yedi yüz altmış dokuz sağ akçedir.<br><br>Minhe’l-mesârif:<br><br>Sagīr-i mezbûr Mustafa’nın müddet-i mezbûrede nafaka-i mefrûzasi’çün nâzır-ı mezbûrun vasiyy-i sâbıkdan kabz eylediği nafaka 17300 akçe Abdülvahab nâm gāib dahi sagīr iken nâzır-ı mezbûrun vasiyy-i sâbıkdan kabz eylediği 6570 akçe Sagīr-i mezbûra isti‘mâl içün defter-i kassâmda hissesine mahsûb olup alıkonulan eşyâları nâzır-ı merkūm kabz edip gayr-ı makbûz-ı vasiyy-i sâbık olan 1478 akçe Gāib-i mezbûr Abdülvahab içün dahi isti‘mâl içün alıkonulup nâzır-ı merkūmun kabz eylediği eşyâ kıymeti meblağ 1478 akçe Nâzır-ı merkūmun sagīr-i mezbûr Mustafa nafakasi’çün Abdülkerim Halîfe’den kabz eylediği meblağ 2152 akçe Def‘aten aldığı: 756 akçe Yekûn: 2908 akçe Harc-ı muhâsebe ve harc-ı hüccet 480 akçe İcâre-i Bezzâzistân ve mesârif-i lâzıme 660 akçe<br><br>Yekûne’l-ihrâcât: 31874 akçe.<br><br>Para üç hesâbıncadır.<br><br>Sahhe’l-bâkī meblağ: 109895<br><br>Yalnız bir yük dokuz bin sekiz yüz doksan beş akçedir.<br><br>Sahhe’l-bâkī-i mezbûr bir yük dokuz bin sekiz yüz doksan beş akçenin doksan beş bin dokuz yüz yetmiş dört akçesi meclis-i şer‘de hîn-i muhâsebede mevcûd bulunup vasiyy-i cedîd kabz edip nâzır-ı mezbûr ile yine Yeni Bezzâzistân’a vaz‘ olunup ve meblağ-ı mezbûrdan on üç bin dokuz [yüz] yirmi akçesi defter-i kassâm mûcebince vasiyy-i sâbıkın makbûzundan noksân geldiği işbu mahalle şerh ve beyân olundu.</p>          <br><a title="Önceki sayfa" style="text-decoration:none" href="./ayrmetin.php?idno=36954"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36956"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0082"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1242"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>