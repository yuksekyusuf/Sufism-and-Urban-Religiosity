﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 101<br>Hüküm no: 52<br>Orijinal metin no: [20-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Marmaralı Yorgi’nin hizmet bedelinden Tuhafcı İbrahim Efendi’de olan alacak davasında sulh olduğu</b><br><br>Marmaralı Yorgi zimmînin 1700 guruşa sulhu<br><br>Ma‘rûz<br><br>Arzuhâl eden Marmaralı Yorgi v. Kostandi nâm zimmî meclis-i şer‘-i hatîrde derûn-ı arzuhâlde ismi mezkûr Tuhâfcı İbrahim Efendi b. Abdullah nâm kimesnenin zevcesi ve tarafından husûs-ı âtîde vekîl-i müseccel-i şer‘îsi zâtı mu‘arrefe Şerife Âdile Hanım muvâcehesinde müvekkil-i merkūm İbrahim Efendi ile seksen guruş yıllık ve yüz guruş aylık mukāvelesiyle bin iki yüz elli dört senesi Saferi’l-hayrı’nın on beşinci gününden elli altı senesi Şevvâli’l-mükerreminin birinci gününe gelince müvekkil-i merkūm İbrahim Efendi’ye gerek İstanbul’da ve gerek Midilli ceziresinde on dokuz ay yirmi iki gün hizmet etmemle ecr-i müsemmâ-yı mezkûrumdan <<müvekkilim>> müvekkil-i merkūm zimmetinde müctemi‘ iki bin yüz beş guruş ve mâlımdan müvekkil-i merkūma iktirâz ve teslîm eylediğim bin seksen dört buçuk guruş ki cem‘an müvekkil-i merkūm zimmetinde alacağım olan üç bin yüz seksen dokuz buçuk guruşun sekiz yüz guruşunu müvekkil-i merkūm İbrahim Efendi’den bundan akdem kabz etmemle bâkīsi olan iki bin dokuz yüz seksen dokuz buçuk guruşu dahi müvekkil-i merkūm İbrahim Efendi’ye izâfetle zevcesi vekîl-i merkūme Şerife Âdile Hanım’dan hâlâ taleb ederim deyü tasaddî eylediğim da‘vâmdan bâ-tavassut-ı muslihîn vekîl-i mezbûre Şerife Âdile Hanım’la kat‘a li’n-nizâ‘ bin yedi yüz guruş bedel-i medfû‘ ve makbûza bi’r-rızâ ba‘de akdi’l-musâlaha ve’l-kabûl ziyâde müdde‘âma ve bi’l-cümle husûs-ı mezkûra müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî bi’l-asâle ve bi’l-vekâle ibrâ ve iskāt eyledik deyü ikrâr ve tasdîkleri İstanbul Mahkemesi’nden huzûr-ı [âlîlerine i‘lâm olundu]<br><br>Fî 26 Şa‘bân sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34704"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34706"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b101"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o641"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>