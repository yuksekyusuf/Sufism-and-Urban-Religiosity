﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 807<br>Hüküm no: 652<br>Orijinal metin no: [150a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hanım’ın vefat eden babası Elmas Mehmed Paşa’nın bazı eşyalarını kendisine hibe ettiği iddiasını ispat edemediği</b><br><br>Hilâl-i sütûrda mezkûr olan husûsun mahallinde istimâ‘ ve tahrîri iltimâs olunmağın bu fakīr Âsitâne-i sa‘âdetde Sadâret-i Uzmâ kāimmakāmı olan düstûr-ı mükerrem Yusuf Paşa hazretlerinin Alayköşkü kurbünde saray-ı âlîlerine varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i kavîm olundukda asrında sadrazam olup bin yüz dokuz senesinde vâki‘ sefer-i hümâyûnda Senta nâm mevzi‘de Nemçe taburu muhârebesinde şehîden vefât eden Elmas Mehmed Paşa b. Abdurrahman Ağa’nın kerîme-i mükerremeleri sagīre Âişe Hanım’ın vasiyy-i mansûbu Bezzâzistânî el-Hâc Halil Ağa b. el-Hâc Mehmed meclis-i ma‘kūd-ı mezbûrda vezîr-i müşârün-ileyhin düyûnu terekesinden ezyed olmağla tesviye-i umûruna kıbel-i şer‘den vasî ve kayyım nasb olunan Telhîsî Abdullah Ağa b. Mehmed mahzarında üzerine da‘vâ ve takrîr-i kelâm edip merhûm-ı müşârün-ileyh bin yüz sekiz senesinde sefer-i hümâyûna gider olduğu hâlde mahrûse-i Edirne’de saray-ı âlîlerinde işbu yedimde olan sûret-i defter nâtık olduğu üzere mahmiye-i İstanbul’da mahlûta ve mazbûta olan eşyâ-i memlûkesinden bir mikdâr eşyâsını vasîsi olduğum kerîme-i mükerremeleri Âişe Hanım’a hîbe ve temlîk eyledim deyü huzûr-ı Müslimînde ikrâr ve işhâd eyledikden sonra fevt olmağla vasiyy-i mezbûr Abdullah Ağa terekeden olmak üzere eşyâ-i mezkûreye vaz‘-ı yed eder suâl olunsun dedikde gıbbe’s-suâl ve’l-inkâr müdde‘î-i mezbûr el-Hâc Halil Ağa’dan müdde‘âsına beyyine taleb olundukda ityân-ı beyyineden izhâr-ı acz etmekle mezbûr Halil Ağa bilâ-beyyine bî-vech mu‘ârazadan men‘ birle mâ-vaka‘a kayd-şüd.<br><br>Fî 18 min-Cumâdelâhire sene 1110<br><br>Şuhûdü’l-hâl: Büyük Tezkireci Hâfız Mehmed Efendi, Bostan Ağası Mehmed Ağa, Ahmed Efendi b. Mehmed, Ahmed Çelebi b. Süleyman, Nasuh Çukadâr, Mehmed Ağa b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=37595"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37597"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0807"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1095"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>