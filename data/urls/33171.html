﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 291<br>Hüküm no: 273<br>Orijinal metin no: [61a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Ağa b. İbrahim’in arpacı esnafı kethudalığına tayini</b><br><br>Arpacı kethudâ nasbı<br><br>Mahmiye-i İstanbul’da Kapan-ı dakīk ve mahâll-i sâirede ve bilâd-ı selâse ve tevâbi‘lerinde kâin bi’l-cümle arpacı esnâfının bir müddetden beri kethudâları olan Küçük Musa nâm kimesne umûr-ı esnâfı edâya rü’yetden izhâr-ı acz ve keff-i yed edip azlolunmağla yerine esnâf-ı merkūme üzerlerine kethudâ nasbı lâzım ve mühim olmağın esnâf-ı merkūmenin örf ve âdetlerine vâkıf ve şurût-ı nizâmlarını arîf ve bi’l-cümle tüccâr ve esnâfın mu‘temed ve muhtârları ve her vechile kethudâlık umûrunu rü’yete kādir idüğü zeyl-i kitâbda muharrerü’l-esâmî Kapan-ı dakīk tüccârı ve esnâfı olan mevsûku’l-kelim Müslimîn haberleriyle lede’ş-şer‘i’l-enver zâhir ve mukır olan esnâf-ı merkūmeden işbu bâ‘isü’l-kitâb Hasan Ağa b. İbrahim nâm kimesneyi hâkim-i muvakkı‘-ı sadr-ı kitâb bi-tevkī‘ihi’r-refî‘i’l-müstetâb -tûbâ-lehû ve hüsnü-meâb- efendi hazretleri kethudâ-yı sâbık-ı mezbûrun yerine esnâf-ı merkūme üzerlerine kethudâ nasb ü ta‘yîn ve esnâfından kimesneyi hilâf-ı şer‘-i şerîf ve mugāyir-i rızâ te‘addî ve rencîde etmemek üzere tenbîh buyurduklarında ol dahi kabûl ve ber-mûceb-i emir ve tenbîh amel ve harekete ta‘ahhüd etmeğin mâ-vaka‘a [bi’t-taleb ketb olundu.]<br><br>Fî 23 Ş sene [12]38.<br><br>Şühûdü’l-hâl: Kapan-ı dakīk tüccârından Gökçezâde es-Seyyid el-Hâc Osman Ağa b. ( ), tüccârdan Penbecik? Mehmed Ağa b. ( ), tüccârdan es-Seyyid el-Hâc Ömer Ağa b. ( ), tüccârdan es-Seyyid el-Hâc Mehmed Said Efendi b. ( ), Arpacı Beyzâde Mehmed Ağa b. ( ), Arpacı Perdahçı oğlu İbrahim Ağa b. ( ), Arpacı Bağdâdlı Mehmed Ağa b. ( ), Arpacı es-Seyyid el-Hâc İsmail Ağa b. ( ), Arpacı Balıoğlu Ahmed Ağa b. ( ) Arpacı Süleyman Ağa b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=33170"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33172"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b291"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o415"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>