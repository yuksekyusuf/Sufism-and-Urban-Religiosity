﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 745<br>Hüküm no: 902<br>Orijinal metin no: [116a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Çelebi b. Ahmed Çavuş’un Sofular mahallesindeki arsasını Ahmed Ağa’ya sattığı</b><br><br>Bey‘.<br><br>Mahmiye-i İstanbul’da Sofular mahallesinde sâkin Ali Çelebi b. Ahmed Çavuş meclis-i şer‘-i hatîrde on dört bölüğün çorbacısı işbu râfi‘u’l-kitâb fahrü’l-emâsil ve’l-akrân Ahmed Ağa b. ( ) tarafından ikrâr-ı âti’z-zikri tasdîka vekîl olup nehc-i şer‘î ve vech-i mer‘î üzere vekâleti sâbite olan Ali Odabaşı b. Mehmed mahzarında ikrâr ve takrîr-i kelâm edip akd-i âtî sudûruna değin silk-i mülk-i sahîhimde münselik olup mahalle-i mezbûrede vâki‘ bir tarafdan ba‘zan Çengi Solak vakfı ve ba‘zan Yusuf Efendi Vakfı’na ve bir tarafdan Âişe Hatun bt. Halil Bey mülküne ve iki tarafdan tarîk-i âmma müntehî üç su kuyusunu ve enkāzı hâvî hâriciyesi tûlen yirmi dokuz ve arzan yirmi yedi buçuk ve be-hesâb-ı terbî‘î bin yetmiş iki buçuk zirâ‘ ve dâhiliyesi tûlen yirmi altı ve arzan yirmi zirâ‘ ve be-hesâb-ı terbî‘î beş yüz yirmi zirâ‘ arsa ki cem‘an dâhilen ve hâricen bi-hesâbi’l-mezbûr bin beş yüz doksan iki buçuk zirâ‘ muhterik cemî‘ menzil arsamı âmme-i tevâbi‘ ve levâhıkı ve kâffe-i menâfi‘ ve merâfıkı ile müvekkil-i mûmâ-ileyh Ahmed Ağa’ya râyic fi’l-vakt seksen bin akçeye bâtten bey‘ ve teslîm edip ol dahi minvâl-i muharrer üzere iştirâ ve tesellüm ve kabûl eyledikden sonra semeni olan meblağ-ı mezbûr seksen bin akçemi bi’t-tamam ve’l-kemâl müvekkil-i mûmâ-ileyh yedinden alıp kabz eyledim ba‘de’l-yevm arsa-i mahdûde-i mezkûre mûmâ-ileyh Ahmed Ağa’nın mülk-i müşterâsıdır keyfe mâ yeşâ’ ve yürîd bilâ-nizâ‘ min-karîb ev ba‘îd mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ ve’l-işrîn min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Fahrü’l-emâcid Ali Ağa b. Mustafa, Musa Efendi b. Hasan imâmü’l-mescidi’l-Bey, Abdi Ağa b. Kasım, Ali Ağa b. Mustafa, Mehmed Ağa çorbacı 26, Mehmed Çelebi b. Ahmed, Hüseyin Çelebi b. Hasan bayrakdâr, Ahmed Beşe b. Mehmed, Bayram Beşe b. Ali, el-Hâc Ahmed b. Mahmud, Abdi Çelebi b. Hüseyin, Hüseyin Bey b. Bekir, Baba Rasûl b. Rıdvan.</p>          <br><a title="Önceki sayfa" style="text-decoration:none" href="./ayrmetin.php?idno=25788"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25790"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b745"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o950"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>