﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 290<br>Hüküm no: 281<br>Orijinal metin no: [61a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ailesini terk eden Ali Ağa b. Abdullah’ın eşi Fâtıma ve çocuğu Selim’e nafaka bağlanması</b><br><br>Nafaka husûsu iledir.<br><br>Tahakkuk-ı özr-i şer‘îye binâen zikri âtî husûsu mahallinde ketb ü tahrîr için savb-ı şer‘î kavîmden irsâl olunan başkâtibimiz Mevlânâ Mustafa Efendi b. el-merhûm Yunus Efendi mahmiye-i İstanbul’da Mustafa Paşa-yı Atîk Câmi‘-i şerîfi kurbünde Canbaziye Mahallesi’nde sâkin fahrü’l-muhadderât bâ‘isetü hâzihi’l-vesîka Fâtıma bt. el-merhûm Hazînedâr Mehmed Ağa’nın menziline varıp zeyl-i kitâbda muharrerü’l-esâmî Müslimîn mahzarlarında akd-i meclis-i şer‘-i şerîf ettikde zâtı mahalle-i mezbûre imâmı İbrahim Efendi b. Halil ve es-Seyyid Abdullah Çelebi b. Mehmed ta‘rîfleriyle mu‘arrefe olan mûmâ-ileyhâ Fâtıma Hanım meclis-i ma‘kūd-ı mezkûrda takrîr-i kelâm ve bast-ı merâm edip hâlâ sadrâzam-ı bedr efham sa‘âdetlü semâhatlü Mehmed Paşa -yesserallâhu fi’d-dâreyn mâ-yetemennâhu ve mâ-yeşâ- hazretleri ağalarından zevcim Ali Ağa b. Abdullah nâm kimesne beni ve firâşından hâsıl ve benden mütevellid oğlum işbu Selim nâm sagīri ve hâdimem Raziye’yi bilâ-nafaka ve lâ-münfik-i şer‘î terk edip diyâr-ı âhara gitmekle ber-minvâl-i muharrer nafakaya ve sâir levâzım-ı zarûriyyelerimiz için kıbel-i şer‘den kadr-i kifâye nesne farz ve takdîr olunması matlûbumdur dedikde mûmâ-ileyhâ Fâtıma Hanım’ı tahlîf-i şer‘î ile tahlîf eylediğini mevlânâ-yı mezbûr mahallinde ketb ü tahrîr ve ma‘an irsâl olunan Molla Ali b. Mahmud ve Osman b. Mehmed ile meclis-i şer‘a gelip ba‘de’l-inhâ gāib-i mezbûr zevi’l-iktidârdan idiği Müslimûn-ı mezkûrûn ihbârlarıyla lede’ş-şer‘i’l-enver müte‘ayyin olmağın mezbûrûnun nafaka ve kisve ve sâir levâzım-ı zarûriyyeleri için târih-i kitâbdan yevmî beş akçe farz ve takdîr olunup meblağ-ı mefrûz-ı mezkûru ber-vech-i muharrer nafaka ve sâir levâzım-ı zarûriyyeleri için harc ve sarfa ve vakt-i zarûretde istidâne[ye] ve lede’z-zafer zevci gāib Ali Ağa’ya rücû‘a mûmâ-ileyhâ Fâtıma Hanım’a kıbel-i şer‘den izin-birle mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis aşer min-Cumâdelâhire li-sene selâse ve erba‘în ve mi’e ve elf.<br><br>Şuhûdü’l-hâl: İbrahim Efendi b. Halil el-imâm, Nurullah Çelebi b. Mustafa, es-Seyyid Abdullah Çelebi b. Mehmed, Ahmed Çelebi b. Abdullah, Molla Ali b. Mahmud, Hasan Bey b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=5204"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5206"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b290"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o704"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>