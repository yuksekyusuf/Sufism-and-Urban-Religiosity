﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 222<br>Hüküm no: 220<br>Orijinal metin no: [31b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdurrahman Efendi b. Mehmed Efendi’nin varislerinden Safiye Hatun’un menzil hissesini Molla Abdullah’a sattığı</b><br><br>Mahmiye-i İstanbul’da Saray-ı Atîk kurbünde Mercan Ağa mahallesinde sâkin olup merhûme Valide Sultan Câmi‘-i Şerifi imâmı iken bundan akdem vefât eden Abdurrahim Efendi b. Mehmed Efendi’nin verâseti <<zevce-i metrûkesi Rabia Hâtun bt. Abdullah ile>> sulbî kebîr oğulları Süleyman Efendi ve Molla Abdullah nâm kimesnelere ve sulbiye kebîre kızı Safiye nâm hâtuna münhasıra ve tashîh-i meseleleri bi-hükmi’l-ferâiz beş sehimden i‘tibâr olunup sihâm-ı mezbûreden ikişer<<beş sehmi mezbûre Rabia Hâtun ve dörder sehmi>> mezbûrân Süleyman Efendi ve Molla Abdullah’dan her birine bir sehmi mezbûre Safiye Hâtun’a isâbet ve intikāl eylediği lede’ş-şer‘i’l-enver zâhir ve mukarrer oldukdan sona zâtı Hasan Çelebi b. Ali ve Ali Çelebi b. Hüseyin nâm kimesneler ta‘rîfleriyle mu‘arrefe olan mezbûre Safiye Hâtun meclis-i şer‘de işbu râfi‘u’l-vesîka mezbûr Molla Abdullah mahzarında ikrâr ve takrîr-i kelâm edip babam müteveffâ-yı mezbûrun terekesinden olup mahrûse-i Galata tevâbi‘inden İstinye nâhiyesinde vâki‘ bir tarafdan Hasan Beşe mülkü ve bir tarafdan Emir Çelebi arsası ve bir tarafdan sâhil-i bahr ve bir tarafdan tarîk-i âm ile mahdûd yalı ta‘bîr olunur menzil arsası ile eşcâr-ı müsmire ve gayr-i müsmireli bahçe ve bahçe-i mezbûreye muttasıl on iki göz kayıkhâneden ber-vech-i tashîh mezkûr bana isâbet eden hisse-i irsiyye-i şâyi‘amı cemî‘ tevâbi‘ ve levâhıkıyla karındaşım mezbûr Molla Abdullah’a yüz yirmi guruşa tarafeynden îcâb ve kabûlü hâvî bey‘-i bâtt-ı sahîh-i şer‘î ile bey‘ u teslîm ve temlîk edip ol dahi ber-vech-i muharrer iştirâ ve tesellüm ve temellük ve kabûl eyledikden sonra semeni olan meblağ-ı merkūm yüz yirmi guruşu karındaşım mezbûr Molla Abdullah yedinden tamâmen ahz u kabz eyledim ba‘de’l-yevm arsa ve bahçe ve kayıkhânede olan hisse-i irsiyyem karındaşım mezbûrun mülk-i müşterâsı olmuşdur keyfe mâ yeşâ ve yahtâr mutasarrıf olsun dedikde mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâdis ve’l-ışrîn min-Şevvâli’l-mükerrem sene 1137.<br><br>Şuhûdü’l-hâl: Arusi Mustafa Efendi, Ali Efendi b. Ömer Efendi, Halil Çelebi b. Mustafa, Mehmed Çelebi b. Halil, Baba Yusuf b. Abdullah, Abdullah Efendi b. Abdurrahim, Berber Ali Çelebi. </p>          <br><a title="Önceki sayfa" style="text-decoration:none" href="./ayrmetin.php?idno=21958"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21960"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b222"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o450"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>