﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 270<br>Hüküm no: 381<br>Orijinal metin no: [50b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa’nın daha önce ödediği borcunu geri vermesi talebiyle İbrahim Efendi’ye açtığı davanın reddedildiği</b><br><br>Bî-vech-i şer‘î mu‘ârazadan men‘<br><br>Ma‘rûz<br><br>Etbâ‘dan Midillili el-Hâc Mustafa Ağa b. Ali nâm kimesne İstanbul Bâb Mahkemesi’nde meclis-i şer‘-i münîrde Karahisar-ı Nallı kazâsı ahâlîsinden İbrahim Efendi b. Mehmed nâm kimesne muvâcehesinde merkūm es-Seyyid İbrahim Efendi yedinde olup sene-i sâbıkā Zilhiccetü’ş-şerîfesi’nin yedinci günü târîhiyle müverrah İstanbul’da Mahmudpaşa Mahkemesi’nden i‘tâ ve işbu meclis-i şer‘de ibrâz ve kırâat olunan bir kıt‘a i‘lâm-ı şer‘îde tafsîl ü beyân olunduğu üzere cihet-i karzdan inkârıma mukārin benden beş yüz elli guruş da‘vâ ve müdde‘âsını lede’t-tezkiye adl ve makbûlü’ş-şehâde idikleri ihbâr olunan Ebubekir b. Veliyyüddin ve Mehmed b. Hüseyin nâm kimesneler şehâdetleriyle muvâcehemde vech-i şer‘î üzere ba‘de’l-isbât ve’l-hükm meblağ-ı mahkûmün-bih-i mezkûr beş yüz elli guruşu benden tahsîl ve ahz u kabz etmişidi el-hâletü hâzihî mezbûr İbrahim Efendi’nin benim zimmetimde aslâ ve kat‘â hakkı olmayıp ve şâhidân-ı mezbûrân dahi benim ma‘rûfum olan kimesnelerden olmamağla merkūm İbrahim Efendi ber-minvâl-i muharrer müdde‘âsını tekrâr muvâcehemde şuhûd-ı âhar ile isbât yâhûd me’hûzu olan meblağ-ı mezkûru bana geri redd ü teslîm eylesin deyü takrîr-i meşrûhu üzere tasaddî eylediği da‘vâsı meşrû‘a olmamağın <<mûcebince>> mûcebiyle kelâmına iltifât olunmadığı mübâşirleri Bâb-ı Seraskerî kavaslarından Nevşehirli Osman Kavas kulları yediyle huzûr-ı [âlîlerine i‘lâm olundu]<br><br>Fî 29 Zilhicce sene [1]255</p>          <br><a title="Önceki sayfa" style="text-decoration:none" href="./ayrmetin.php?idno=8191"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8193"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b270"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o420"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>