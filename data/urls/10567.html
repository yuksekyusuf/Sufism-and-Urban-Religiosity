﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 95<br>Hüküm no: 24<br>Orijinal metin no: [4a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Mustafa’nın küçük kızı Hadice’yi, bakmak şartıyla Fatma Hatun’a kiraya vermesi</b><br><br>Îcâr ve istîcâr<br><br>Fi’l-asl vilâyet-i Anadolu’da Bigadiç kasabası ahâlisinden olup mahrûse-i Galata’ya muzâfe Beşiktaş kasabasında sâkin Hadice nâm sagīrenin babası ve velîsi Mehmed b. Mustafa nâm kimesne meclis-i şer‘-i şerîf-i enverde zâtı vech-i şer‘î üzere mu‘arrefe olan işbu bâ‘isetü’l-vesîka Fatıma Hatun bt. Receb mahzarında bi’l-velâye ikrâr ve takrîr-i kelâm edip kızım sagīre-i mezbûre Hadice’nin kendüyü infâk eder mâlı olmayıp ve benim dahi infâk ve iksâya kudretim olmamağla kızım sagīre-i mezbûre ücret ile âhara îcâr ve ücreti nafaka ve kisvesine harc ü sarf olunmak hakkında evlâ olmağla kızım sagīre-i mezbûreyi işbu târih-i kitâbdan küllü yevm altışar para ücret ile mezbûre Fatıma Hatun’a bi’l-velâye îcâr ve teslîm ve ücret-i mezkûresini kızım sagīre-i mezbûrenin nafaka ve kisvesine harc ü sarfa mezbûre Fatıma Hatun’a emr ve tarafımdan tevkîl eylediğimde ol dahi ber-minvâl-i muharrer istîcâr ve tesellüm ve kabûl edip ücret-i mezkûresini kızım sagīre-i mezbûrenin nafaka ve kisvesine harc ü sarfa ta‘ahhüd eyledi dediğini mezbûre Fatıma Hatun tasdîk etmeğin mâ-vaka‘a bi’t-taleb ketb olundu.<br><br>Fî-gurreti min-Zilka‘de sene 1196<br><br>Şühûdü’l-hâl: Mustafa b. Mehmed, Ali Ağa b. Mehmed, Molla Ali b. Halil, el-Hâc Hasan b. Osman, Molla Mustafa b. Mustafa, Hüseyin Çelebi Muhzır, Molla Mehmed b. Mustafa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10566"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10568"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b095"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o693"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>