﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 999<br>Hüküm no: 813<br>Orijinal metin no: [185a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden İbrahim Çavuş’un varislerinin miras davalarında sulh oldukları</b><br><br>Husûs-ı âti’l-beyânın mahallinde tahrîri iltimâs olunmağın savb-ı şer‘den irsâl olunan Mevlânâ es-Seyyid Abdülmuti Efendi işbu sene-i mübârekede hacc-ı şerîfden gelirken esnâ-i tarîkde Taputkorusu merhalesinde vefât eden sâdât-ı kirâm çavuşlarından es-Seyyid İbrahim Çavuş b. es-Seyyid Mehmed’in mahmiye-i İstanbul’da Beyceğiz mahallesinde sâkin olduğu vakıf menzile varıp zeyl-i kitâbda muharrerü’l-esâmî Müslimîn huzûrunda akd-i meclis-i şer‘î şerîf eyledikde müteveffâ-yı mezbûrun verâseti zevce-i menkûha-i metrûkesi Kahraman Hatun bt. Abdullah ile li-ebeveyn kız karındaşı Şerife Karaman Hatun ve vilâyet-i Rumeli’nde Osmanpazarı kazâsına tâbi‘ Turuncular karyesinde sâkin li-ebin karındaşı es-Seyyid Himmet’e münhasıra olduğu şer‘an mütehakkık oldukdan sonra mezbûre Şerife Karaman Hatun’un oğlu ve tarafından husûs-ı âti’l-beyânda vekîl-i müsecceli olup ve gāib-i mezbûr es-Seyyid Himmet’in hüccet-i şer‘iyye ile mansûb vasîsi olan es-Seyyid Halil Çelebi b. es-Seyyid Burhan meclis-i ma‘kūd-ı mezbûrda müteveffâ-yı mezbûrun zevce-i metrûkesi mezbûre Kahraman Hatun mahzarında bi’l-vekâle ve bi’l-vesâye ikrâr ve takrîr-i kelâm edip bundan akdem mezbûre Kahraman Hatun’dan müteveffâ-yı mezbûrun işbu menzilinde mevcûd evânî-i nühâsiye [185b] ve mefrûşât ve nukūd-ı ma‘lûmesini ve sâir esâs-i beyti ketm ü ihfâ eyledin deyü taleb ve da‘vâ eylediğimde ol dahi cevâbında işbu meclisde mevcûd mecmû‘u iki yüz otuz beş guruşa muhammen melbûsât ve eşyâdan gayrı müteveffâ-yı mezbûr es-Seyyid İbrahim’in bende malı olmayıp hattâ hacc-ı şerîfe gider oldukda şuhûd mahzarında ikrâr ve nefy-i mülk eylemişdir deyü def‘le mukābele ve def‘-i mezbûrunu isbât içün şuhûd ikāmet etmekle beynimizde nizâ‘-ı küllî vukū‘undan sonra muslihûn tavassut edip mezbûre Kahraman Hatun eşyâ-i muhammene-i mezbûreden ve müteveffâ-yı mezbûrun hizmetinde olan es-Seyyid Halil yediyle tarîk-i hac ve Şam defterleri mûcebince gelen terekesinden ve nukūddan cem‘an işbu defter-i kassâm nâtık olduğu üzere ba‘de ihrâci’l-mehr ve’l-mesârif rub‘ hissesi olan yüz yirmi yedi guruşdan geçip rub‘ hissesi da‘vâsından mezbûrân Şerife Karaman Hatun ile es-Seyyid Himmet’in zimmetlerini ibrâ etmek üzere sulh oldukda sulh-ı mezbûr gāib-i merkūmun hakkında enfa‘ olmağla ben dahi sulh-ı mezbûru kabûl ve defter-i mezbûrda dâhil olan cümle tereke-i mezbûreyi ve irsen mezbûrân vâlidem Karaman Hatun ve dayım es-Seyyid Himmet içün ahz u kabz ettiğimden sonra mezbûre Kahraman Hatun husûs-ı mezbûra müte‘allıka âmme-i da‘vâdan mezbûrânın zimmetlerini ibrâ-i âmla ibrâ ve iskāt edip ben dahi hâric ez defter iddi‘â olunan tereke mütâlebesinden mezbûre Kahraman Hatun’un ve ma‘an sâkin işbu es-Seyyid Mustafa Çavuş b. es-Seyyid İbrahim’in zimmetlerini bi’l-vekâle ibrâ-i âmla ibrâ ve iskāt eyledim dedikde gıbbe’t-tesâduki’l-vicâhî vâki‘ hâli mevlânâ-yı mezbûr mahallinde tahrîr ve ma‘an ba‘s olunan Hasan Çelebi b. Abdi ile meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a kayd-şüd.<br><br>Fî 11 min-Cumâdelûlâ sene 1110<br><br>Şuhûdü’l-hâl: Fahrü’l-eşbâh Kethüdâ Mehmed Efendi b. Hasan, Hüseyin Efendi el-İmâm, es-Seyyid Mehmed Çavuş b. Abdülkerim, es-Seyyid Bekir Çavuş b. es-Seyyid Mehmed, Müezzin Mehmed Çelebi b. Odabaşı, Mumcu İbrahim Beşe b. Hasan, Ali Beşe b. Ahmed, Hasan Çelebi b. Abdi, Mustafa Çelebi b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=37756"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37758"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0999"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1057"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>