﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 256<br>Hüküm no: 284<br>Orijinal metin no: [56a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Alime Hatun ve eşi Ömer Efendi tarafından kiralanan arsanın tahliye edilmesi</b><br><br>Husûs-ı âti’l-beyânın mahallinde istimâ‘ ve tahrîri iltimâs olunmağın savb-ı şer‘-i hatîrden bu fakīr hâssa mimârlardan Üstâd Mustafa Halîfe b. Ali ile mahmiye-i İstanbul’da Vefâ Meydanı kurbünde Molla Hüsrev mahallesinde merhûm Cendereci Mehmed Çelebi Evkāfı’ndan olan mektebe varılıp zeyl-i rakīmde isimleri terkîm olunan bî-garaz udûl-ı Müslimîn ve sikāt-ı muvahhidîn mahzarlarında akd-i meclis-i şer‘-i mübîn olundukda bi’l-fi‘il Mekteb-i merkūmda mu‘allim olan Kasım Efendi b. Ali nâm kimesne vech-i âti üzere da‘vâya kıbel-i şerî‘at-ı şerîfe-i garrâdan me’zûn oldukdan sonra menzil-i âti’z-zikre vech-i câî üzere vâzı‘ayi’l-yed olup kendi tarafından asıl ve zevce-i menkûhası Alime bt. Şeyhzâde el-Hâc Mehmed tarafından husûs-ı âtîye vekîl olduğu zâtını ma‘rifet-i şer‘iyye ile ârifân el-Hâc Hasan b. el-Hâc Mehmed ve Osman Efendi b. Hasan nâm kimesneler şehâdetleriyle şer‘an sâbit olan Ömer Efendi b. Ali nâm kimesne ile vakf-ı mezkûrun meşrûtiyet üzere bi’l-fi‘il mütevellîsi olan Mehmed Çelebi b. ( ) mahzarlarında takrîr-i da‘vâ ve tasvîr-i müdde‘â edip vaz‘-ı kadîminde vakfiye-i ma‘mûlün-bihâsı nâtıka olduğu üzere işbu mekteb tahtânî üç bâb oda olup ba‘de’l-harîk mezbûr Mehmed Çelebi’den mukaddem vakf-ı mezkûrun mütevellîsi olan vâlidesi Saliha nâm hatun mezbûr Ömer Efendi ile müvekkilesine icâreteyn-i ma‘hûdeteyn ile îcâr eylediği işbu bir tarafdan mekteb-i mezbûr ve bir tarafdan süknâsı evlâd-ı vâkıfa meşrûta olan menzilde vâki‘ kâfirî mahzen ve bir tarafdan vakf-ı mezkûrdan Mehmed Efendi tasarrufunda olan menzil ve bir tarafdan tarîk-i âm ile mahdûde arsayı vakf-ı mezkûrun müstagallâtındandır deyü hilâf-ı şer‘-i kavîm merkūmân Ömer Efendi ile müvekkilesi mezbûre Alime Hatun’a ale’l-iştirâki’s-seviyy îcâr ve teslîm eylemişdir, fi’l-hakīka arsa-i mezkûre mu‘allimhâne arsası olmağın suâl olunup arsa-i menzil-i mezkûrdan kasr-ı yedine ve mu‘allimhâneden olmak üzere bana teslîmine vekîl-i merkūm Ömer Efendi’ye tenbîh olunmak matlûbumdur dedikde gıbbe’s-suâl merkūm Ömer Efendi cevâbında vech-i mübeyyen üzere arsa-i mahdûde-i mezkûreyi mütevellîye-i mezbûre vakf-ı mezkûrun müstagallâtındandır deyü bana îcâr ve teslîm ve mu‘accelesine mahsûb olmak üzere üzerine binâya bize izin vermeğin biz dahi vech-i muharrer üzere üzerine ale’l-iştirâki’s-seviyy bir menzil binâ edip vakf-ı mezkûrun müstagallâtından olup icâreteyn-i ma‘hûdeteyn ile tasarrufumuzda olmak üzere vaz‘-ı yed ederiz, mu‘allimhâne-i mezkûrun arsasından olduğu ma‘lûmumuz değildir deyicek müdde‘î-i mezbûrdan müdde‘âsını mübeyyine beyyine taleb olundukda bi’l-fi‘il Sultan Bayezid Hân -aleyhi’r-rahmetü ve’l-gufrân- mütevellîsi olup Kalenderhane mahallesi sâkinlerinden umdetü’l-a‘yân ve’l-ekfâ el-Hâc Abdi Ağa b. Abdülgani ve Süleymaniye Medreselerinin birinde sâkin Şa‘bân Efendi b. Abdurrahman ve Ekmekçioğlu Odalarında sâkin el-Hâc Ahmed b. el-Hâc Mehmed ve Sarı Bayezid mahallesi Mescidi İmâmı es-Seyyid Ramazan Efendi b. es-Seyyid Ali ve kayyûmu Hasan Halîfe b. Rıdvan ve mülâzım odanın birinde sâkin Abdüllatif Efendi b. Ahmed ve Revanî Mescidi Müezzini Halil Çelebi b. İlyas ve zikr olunan Molla Hüsrev mahallesi sâkinlerinden Abdullah Efendi b. Mehmed ve Hasan Efendi b. Süleyman nâm kimesneler li-ecli’ş-şehâde meclis-i şer‘-i şerîfe hâzırûn olup mârrü’z-zikr menzil arsası müdde‘î-i mezbûrun mu‘allimi olduğu mekteb arsasından olup vakf-ı mezkûrun müstagallâtından olmamağla mütevellîye-i mezbûrenin vekîl-i merkūm ile müvekkilesine arsa-i mezkûreyi îcârı gayr-ı sahîh olduğuna biz şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde gıbbe ri‘âyeti şerâiti’l-kabûl şehâdetleri makbûle olmağın mûcebiyle ba‘de’l-hükm mâ-vaka‘a bi’t-taleb ketb olundu.<br><br>Fî 25 min-Cumâdelûlâ sene 1081.<br><br>Şuhûdü’l-hâl: Mahmud Efendi b. Abdurrahman el-müezzin, Ahmed Bey b. Hüseyin, Şahin b. Abdullah, Hasan Çelebi b. Bayram ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=2601"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2603"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b256"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o568"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>