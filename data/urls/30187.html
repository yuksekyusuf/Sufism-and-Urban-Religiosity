﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 287<br>Hüküm no: 252<br>Orijinal metin no: [83b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa’nın alacaklarını tahsil için Mehmed Ağa’yı vekil tayin ettiği</b><br><br>Mahmiye-i İstanbul’da Vâlide [Hanı’nda sâkin] Seyyid Hasan Ağa b. Seyyid (…) meclis-i şer‘-i şerîf-i enver[de] Mehmed Ağa b. Mustafa nâm kimesne (…) kelâm edip benim Rumeli’nde (…) Bâzergânbaşı el-Hâc Abdurrahman (…) zimmetlerinde emti‘a-i mütenevvi‘a semenlerinden bâkī (…) alacak hakkım olan iki bin yüz seksen iki buçuk guruş ve yine Yenişehr-i Fener’de sâkine Berber Seyyid Mustafa zimmetinde emti‘a-i mütenevvi‘a semeninden alacak hakkım olan bin (…) doksan iki buçuk guruşu ve Selanik’de sâkine Mehmed Ağa ve (…) ve Osman Ağa zimmetlerinde kezâlik emti‘a-i mütenevvi‘a semeninden ala[cak] hakkım olan bin dört yüz yetmiş altı buçuk guruşu ve yine Yeni[şehr-i] Fener’de sâkine Çelebi Mehmed Emin Ağa zimmetinde kezâlik emti[‘a-i] mütenevvi‘a semeninden alacak hakkım olan bin iki yüz yirmi iki buçuk guruş ki altı bin beş yüz yetmiş dört guruş mezbûrûndan lede’l-muhâsama hasmı taleb ve da‘vâ ve ahz u kabz ve bana îsâl ve teslîme ve bunlar mütevakkıf olduğu umûra tarafımdan mezbûr Mehmed Ağa’yı vekîl ve nâib-i menâb nasb ü ta‘yîn eylediğimde ol dahi vekâlet-i merkūmeyi kabûl ve merâsimini mahâllinde ikāmete ta‘âh[hüd] eyledi ve yine hân-ı merkūmda sâkin es-Seyyid Abdurrahman Ağa b. es-Seyyid Mehmed meclisde mezbûr Mehmed Ağa b. Mustafa mahzarında ikrâr ve takrîr-i kelâm edip benim bâzergânbaşı mezbûrân el-Hâc Abdurrahman ve şerîki el-Hâc Osman Şükrü emti‘a-i mütenevvi‘a semenlerinden bâkī alacak hakkım olan bin beş yüz doksan guruşu mezbûrândan lede’l-muhâsama taleb ve da‘vâ ve ahz u kabza ve bana îsâl ve teslîme ve bunlar mütevakkıf olduğu umûra tarafımdan mezbûr Mehmed Ağa’yı vekîl ve nâib-i menâb nasb ü ta‘yîn eylediğimde ol dahi vekâlet-i merkūmeyi kabûl ve merâsimini mahâllinde ikāmete ta‘ahhüd eyledik dediklerinde mâ vaka‘a bi’t-taleb ketb [olundu.]<br><br>Fî-gurret-i Ramazan sene 1185.<br><br>Şuhûdü’l-hâl: es-Seyyid Ali, Ahmed b. Halil, Molla Ahmed Pâkicizâde, Molla Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=30186"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30188"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b287"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o313"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>