﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 242<br>Hüküm no: 224<br>Orijinal metin no: [48a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Ağa b. Zülfikar ile Fazlızâde Mehmed Efendi b. Mehmed Efendi’nin aralarındaki alacak davasında sulh oldukları</b><br><br>Vilâyet-i Rumeli’de Niğbolu a‘mâlinden Selvi kazâsı ahâlîsinden olup mahmiye-i İstanbul’da merhûm Sultan Mehmed Hân -tâbe serâhu- Câmi‘-i şerîfi kurbünde müsâfiren sâkin Hüseyin Ağa b. Zülfikār nâm kimesne meclis-i şer‘-i şerîf-i enverde sâbıkā imâm-ı sultânî umdetü’l-mevâli’l-izâm Abdurrahman Efendi hazretlerinin kethüdâlıkları hizmetleriyle şeref-yâb olan eşrâf-ı kuzât-ı Mısriyye’den Fazlızâde demekle şehîr mefharü’l-kuzât Mehmed Efendi b. Mehmed Efendi taraflarından husûs-ı âti’l-beyâna vekîlleri olduğu el-Hâc Ebûbekir b. Abdullah ve Süleyman Beşe b. Ahmed şehâdetleriyle sâbit ve sübût-ı vekâletine hükm-i şer‘î lâhık olan Ali Efendi b. Hüseyin mahzarında ikrâr ve takrîr-i kelâm edip bundan akdem bir husûsun temşiyyeti’çün müvekkil-i mûmâ-ileyh Fazlızâde Efendi’ye bi-tarîkı’r-rüşve mâlımdan dokuz yüz guruş def‘ ve teslîm ol dahi ber-vech-i muharrer yedimden ahz u kabz etmeğin hâlâ meblağ-ı mezbûru müvekkil-i mûmâ-ileyhden taleb ve da‘vâ eylediğimde ol dahi benden iki bin beş yüz guruş da‘vâ etmekle beynimizde nizâ‘-ı küllî cereyân etmişidi el-hâletü hâzihî beynimize muslihûn tavassut edip da‘vâ-yı mezkûremden beni müvekkil-i mûmâ-ileyh Fazlızâde Efendi ile iki yüz elli guruş üzerine sulh eylediklerinde ben dahi sulh-ı mezkûru kabûl ve bedel-i sulh-ı mezkûr iki yüz elli guruşu yedinden ahz u kabz eylediğimden sonra mâ‘adâ altı yüz elli guruşa ve târih-i kitâba gelince sâir beynimizde cereyân eden ahz u i‘tâya müte‘allika âmme-i de‘âvî ve mütâlebâtdan ben müvekkil-i mûmâ-ileyh Fazlızâde Efendi’yi ibrâ-i âm ile ibrâ ve iskāt eylediğimde onlar dahi bedel-i sulh olmak üzere bana medfû‘ları olan meblağ-ı mezbûr iki yüz elli guruşa ve benden müdde‘âları olan meblağ-ı mezbûr iki bin beş yüz guruşa ve ber-vech-i muharrer târih-i kitâba gelince sâir beynimizde cereyân eden ahz u i‘tâya müte‘allika âmme-i da‘vâdan beni ibrâ ve iskāt eylediler dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 7 Cumâdelâhire sene [1]143.<br><br>Şuhûdü’l-hâl: Mehmed Çavuş el-mübâşir, Halil Ağa b. Mustafa, el-Hâc Ebûbekir b. Abdullah, Süleyman Beşe b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=5147"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5149"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b242"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o717"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>