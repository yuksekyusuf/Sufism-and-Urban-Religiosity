﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 593<br>Hüküm no: 535<br>Orijinal metin no: [174a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Efendi b. Mehmed Efendi tarafından vakfedilmiş olan evin kiracısı Ahmed Efendi’nin evin bahçesini hanımı Saliha Hatun bt. Hasan’a devretmesi</b><br><br>Mahmiye-i İstanbul’da Yarhisar mahallesi sâkinlerinden iken vefât eden Hüseyin Efendi b. Mehmed Efendi nâm çelebi sâhib-i hayrın evkāfından olup Havâss-ı Aliyye kazâsına tâbi‘ Hasköy’de vâki‘ bir tarafdan Ahmed Efendi b. Abdullah mülkü ve bir tarafdan Ebubekir b. Ali mülkü ve bir tarafdan Defterdârzâde mülkü ve bir tarafdan tarîk-i âm ile mahdûd bir fevkānî oda ve bir hücre ve sofa ve bi’r-i mâ ve cüneyneyi müştemil menzil mürûr-ı eyyâm ile harâbe ve sütûhu sâkıt olup cânib-i vakf-ı mezbûrda ta‘mîre müsâ‘ade olmadığı şer‘an sâbit ve müte‘ayyin oldukdan sonra menzil-i mezbûru icâre-i mu‘accele ve müeccele ile mutasarrıf olan Ahmed Efendi meclis-i şer‘de halîlesi olan râfi‘atü’l-kitâb Saliha Hatun bt. Hasan mahzarında vakf-ı mezbûrun mütevellîsi olan İsmail Efendi nâm kimesne hâzır olduğu hâlde ikrâr edip menzil-i mezbûru hîn-i tefevvüzünde cânib-i vakfa def‘ u teslîm eylediğim on bin akçe mu‘acceleyi mezbûre Saliha Hatun bana teslîm etmekle ben dahi menzil-i mezbûrun hakk-ı tasarrufunu mezbûr Saliha Hatun’a işbu meclisde hâzır olan mütevellî-i mezbûr felânın izniyle tefvîz edip mezbûre dahi tefevvüz ve kabûl ettikden sonra vakf-ı mezbûrun mütevellîsi olan mezbûr İsmail menzil-i mezbûru müceddeden binâya cânib-i vakıfda müsâ‘ade olmayıp arsasına mukāta‘a takdîr olunmak vakfa enfa‘ olmağı ba‘de’l-keşf ve’t-tahmîni’s-sahîh menzil-i mezbûrun nıkzı beş bin akçeye mezbûre Saliha Hatun’a bey‘ ve semeni olan meblağ-ı mezbûr beş bin akçeyi vakıf için yedinden ahz ettiğimden sonra arsa-i mezbûre tasarrufunu senede yüz yirmi akçe mukāta‘a ile mezbûre Saliha Hatun’a tefvîz edip mezbûre dahi tefevvüz ve kabûl ve arsa-i mezbûrenin üzerine mülk olmak üzere kendi mâlıyla müceddeden binâya izin verdim dedikde mâ-vaka‘a bi’t-taleb ketb olundu.<br><br>Tahrîren fî-evâsıtı şehri Muharremi’l-harâm li-sene seb‘a ve selâsîn ve elf.<br><br>Şühûdü’l-hâl: Osman Çelebi b. Mehmed el-bevvâb, Mustafa Çelebi b. Mehmed, Abdülhalim Çelebi b. Mehmed, Hasan b. Veli, Ali Bey b. Abdullah ve gayruhüm.<br><br>El-emru kemâ hurrire fîhî harrerehü’l-fakīr ileyhi subhânehû Hasan b. Abdünnebî en-Nâib-i Müfettiş-i Haremeyn-i Şerîfeyn -ufiye anhümâ-</p>          <br><a title="Önceki sayfa" style="text-decoration:none" href="./ayrmetin.php?idno=11865"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11867"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b593"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o653"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>