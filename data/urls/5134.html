﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 231<br>Hüküm no: 210<br>Orijinal metin no: [45a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tamire muhtaç olan vakıf evin tamir edilebilmesi için tasarruf hakkının satışına izin verildiği</b><br><br>Bey‘e izin.<br><br>Mahmiye-i İstanbul’da Aksaray kurbünde Gurebâ Hüseyinağa Mahallesi’nde sâkin iken bundan akdem vefât eden el-Hâc Ahmed b. Hüseyin b. Abdullah’ın sulbî oğlu Muslu nâm sagīrin min-kıbeli’l-üm ceddi ve tesviye-i umûruna kıbel-i şer‘den mansûb vasîsi olan Osman Odabaşı b. Muslu nâm kimesne meclis-i şer‘-i hatîr-i lâzımü’t-tevkīrde takrîr-i kelâm ve tâ‘bir ani’l-merâm edip gallesi Hacı Ahmed nâm sâhibü’l-hayrın mahalle-i mezbûr imâmlarına meşrûta vakfı olup mahalle-i mezbûrede vâki‘ bir tarafdan eş-Şeyh Mehmed Efendi b. Sunullah menzili ve bir tarafdan Fâtıma nâm hatun menzili ve bir tarafdan Haseki Halil Ağa menzili ve bir tarafdan tarîk-i âm ile mahdûd ma‘lûmü’l-müştemilât vakıf menzilin bi’l-icâreteyn nısf-ı şâyi‘i benim ve nısf-ı şâyi‘-i âharı müteveffâ-i mezbûrun tasarrufunda olmağla ba‘de’l-vefâtihi nısf-ı şâyi‘-i mezbûr sagīr-i mezbûr ile zevce-i menkûha-i metrûkesi Havvâ bt. Osman nâm hatunun batnında zâhir hamle intikāl edip lâkin menzil-i mezbûr harâb ve ta‘mîr ve termîme sagīr-i mezbûrun kudreti olmayıp ve kābil-i intifâ‘ olmadığından gayrı sagīr-i mezbûrun nafaka ve <<dahi ihtiyâcı>> kisvesine kâfi mâlı olmamağın menzil-i mezbûrun nısf-ı şâyi‘-i mezbûru bedel-i misli ve ma‘rifet-i mütevellî ile âhara ferağ ve bedel-i mezbûr i‘mâl ve sagīr-i mezbûr infâk olunmak sagīr-i mezbûr ile haml-i merkūme min-külli’l-vücûh enfa‘ ve evlâ olmağla hakīkat-ı hâl vukūf-ı tammı olan bî-garaz Müslimînden istihbâr olunup ber-vech-i muharrer kıbel-i şer‘den izin verilmek bi’l-vesâye murâdımdır dedikde hakīkat-ı hâl zeyl-i kitâbda isimleri mastûr Müslimînden istihbâr olundukda fi’l-vâki‘ husûs-ı mezkûr bi’l-cümle vasiyy-i mezbûrun takrîr-i meşrûhu üzere idiğini ihbâr etmeleriyle vasiyy-i mezbûr Osman Odabaşı’ya kıbel-i şer‘den izin-birle mâ-hüve’l-vâki‘ bi’t-taleb ketb olundu.<br><br>Fî 6 Cemâziyelâhir sene [1]143.<br><br>Şuhûdü’l-hâl: Eş-şeyh Mehmed Efendi b. Sunullah, imâm vekîli Abdullah Efendi b. Mehmed, İbrahim Çelebi b. Mehmed, Salih Çelebi b. Abdullah, Ebûbekir b. Yusuf, el-Hâc Ali b. Osman, Ali Çelebi b. Mahmud, el-Hâc Mustafa b. Abdullah, Salih Çelebi b. Ali, Mehmed Çelebi b. Abdullah, Ahmed Çelebi b. Hasan, İbrahim b. Mustafa, Abdullah Çelebi b. Mustafa, Mehmed b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=5133"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5135"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b231"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o720"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>