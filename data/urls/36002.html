﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 112<br>Hüküm no: 77<br>Orijinal metin no: [37-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emvâl-i eytâm kısmeti görevine Ahmed Bahai Efendi’nin, yardımcılığına da Mehmed Tahir Efendi’nin getirilmesi</b><br><br>Muhât-ıttılâ‘-ı hakāyık-ittibâ‘-ı Fetvâ-penâhî buyrulduğu üzere mine’l-kadîm kazzâz ve fesci ve tütüncü ve ekmekçi vesâir esnâf-ı ma‘lûme terekeleri İstanbul mahkemesinden kısmet-i belediye cânibinden tahrîr ve tesviye olunmak bâ-fermân-ı âlîşân müesses olan nizâm iktizâsından olduğuna ve bu terekeleri tahrîr edecek ketebenin esnâ-yı tahrîr ve tesviye-i muhallefâtda akçe kabzı mu‘âmelâtına dahi tedâhülleri cihetiyle kısmet-i askeriye ketebesi misillü kefâlet-i kaviyye tahtında bulundurulmaları nizâm ve usûl îcâbından bulunduğuna binâen bu yolda îfâ-yı mu‘âmelât olunmakda idiyse de müstahdem ketebenin niyâbet vesâir hidemât-ı şer‘iye ile tebdîl-i me’mûriyet eylemeleri hasebiyle yerlerine istihdâm olunacakların yine sâbıkı gibi kefâlet-i mevsûka ve mu‘temede altına alınması ve emvâl-i eytâmın bu dâirece dahi ale’d-devam emniyet-i tâmme altında bulundurulması muktezâ-yı velâye bulunduğundan ve Kısmet-i Belediye Başkitâbeti müderrisîn-i kirâmdan olup Bab Mahkemesi Başkitâbeti hizmetinde bulunan es-Seyyid Ahmed Bahâî Efendi ve refâkati hizmeti dahi kudâtdan Mehmed Tahir Efendi abd-i dâ‘îleri mihver-i lâyıkıyla ve silk-i sıdk ve emânetde hüsn-i idâreye sarf ve bezl-i iktidâr eylemekde bulundukları cihetle bunlar hasebi’l-usûl müteselsilen kefâlet-i kaviyyeye rabt ve tevsîk olunduklarından kendülerinin sâbık ve nizâmı üzere esnâf-ı merkūme terekelerinin tahrîr ve tesviye-i müteferri‘âtına me’zûniyetleri derciyle ber-mûceb-i nizâm-ı kadîm icrâ-yı mu‘âmelâta dikkat olunmak bâbında ve bir kıt‘a fermân-ı âlî istihsâl buyurulması müsâ‘ade-i aliyye-i hazret-i Fetvâ-penâhîlerine menût ve mevkūf bulunmağın kātıbe-i ahvâlde emr ü fermân hazret-i men-lehu’l-emrindir.<br><br>Fî 6 Safer sene [12]89.</p>          <br><a title="Önceki sayfa" style="text-decoration:none" href="./ayrmetin.php?idno=36001"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36003"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b112"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o591"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>