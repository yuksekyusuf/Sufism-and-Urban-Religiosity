﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 285<br>Hüküm no: 275<br>Orijinal metin no: [39a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacce Saliha Hanım’ın Adilhan adlı cariyesini azat ettiği</b><br><br>Hilâl-i sütûr-ı meymenet-mastûrda münderic olan husûsun mahallinde ketb ü tahrîri için bi’l-iltimâs bu fakīr sâbıkā mesned-tırâz-ı sadr-ı Rum olan a‘lemü’l-ulemâi’l-mütebahhirîn efdalü’l-fudalâi’l-müteverri‘în yenbû‘ü’l-fezâil ve’l-me‘âlî metbû‘ü’l-efâzıl ve’l-e‘âlî alemü’l-ilmi ve’l-hüdâ menârü’l-fazli ve’t-tekā devletli inâyetli âtıfetli es-Seyyid Zeynelabidin Efendi necli’l-merhûm el-mebrûr ed-dâricü ilâ-medârici rahmeti rabbühü’l-gafûr Ak Mahmud Efendi hazretlerinin mahmiye-i İstanbul’da Pirinçci Sinan mahallesinde vâki‘ sa‘âdethânelerine varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i âlî olundukda müşârün-ileyh hazretlerinin halîle-i muhteremeleri umdetü’l-muhadderât zübdetü’l-muvakkarât iffetlü ve ismetlü Hacce Saliha Hanım bt. el-merhûm el-mebrûr Şeyhülislâm-ı esbak Ebezâde Abdullah Efendi taraf-ı bâhirü’ş-şereflerinden ikrâr-ı âti’z-zikre vekîl olduğu ber-nehc-i şer‘î sâbit olan fahrü’l-kuzâti’l-kirâm İmâmzâde Mehmed Efendi b. el-Hâc Ebubekir meclis-i ma‘kūd-ı mezkûrda müvekkile-i müşârün-ileyhâya rıkkıyetini mu‘terife olan orta boylu, kara kaşlı, kara gözlü, Rusiyyetü’l-asl Adilhan bt. Abdullah nâm câriye muvâcehesinde bi’l-vekâle ikrâr-ı tâm ve takrîr-i kelâm edip müvekkilem müşârün-ileyhâ mevsûfe-i mezbûre Adilhan’ı hasbeten lillâhi’l-meliki’s-samed ve taleben li-merzâti Rabbihi’l-ahad cemî‘ mâllarından tahrîr ü i‘tâk ve harâir-i asliyât zümresine idrâc ü ilhâk etmeleriyle mevsûfe-i mezbûre sâir harâir-i asliyât zümresine idrâc ve ilhâk etmeleriyle mevsûfe-i mezbûre sâir harâir-i asliyât gibi hürre olup üzerinde velâ-i şer‘îden gayrı hakkı bâkī kalmadı dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fî 18 S sene 1153.<br><br>Şuhûdü’l-hâl: İmâm Hüseyin Efendi, es-Seyyid el-Hâc Mustafa Efendi, Mehmed Efendi Tezkirecizâde, Altıparmakzâde Şekib Efendi, Üsküdarî Yahya Efendi, Beyzâde Mustafa Efendi, Ayıntâbî el-Hâc Mustafa Efendi</p>          <br><a title="Önceki sayfa" style="text-decoration:none" href="./ayrmetin.php?idno=6490"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6492"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b285"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o644"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>