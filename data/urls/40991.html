﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 668<br>Hüküm no: 712<br>Orijinal metin no: [109b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Efendi b. Hasan’ın Mehmed Ağa b. Abdullah’ta olan bin dört yüz elli guruş alacağının kefaletinden dolayı Hüseyin b. Mahmud’dan tahsil olunduğu</b><br><br>Mahmiye-i İstanbul’da merhûm Mehmed Ağa Câmi‘-i şerîfi imâmı olan umdetü’l-eimmeti’l-kirâm Ali Efendi b. Hasan tarafından husûs-ı âti’l-beyânı ahz u kabza ve kendiye îsâle ve îsâl mütevakkıf olduğu umûrun cümlesine vekîl olup bi-mâ-hüve tarîku’s-sübût şer‘an vekâleti sâbite olan el-Hâc Hüseyin b. Mehmed nâm kimesne meclis-i şer‘-i hatîr-i lâzimü’t-tevkīrde râfi‘ü’l-kitâb Mehmed Ağa b. Abdullah nâm kimesne mahzarında bi’l-vekâle ikrâr ve takrîr-i kelâm edip mezbûr Mehmed Ağa zimmetinde müvekkilim mûmâ-ileyh Ali Efendi’nin bin dört yüz elli aded kâmil guruş cihet-i deyn-i şer‘îden hakkı olmağla sekiz yüz kırk guruşluk iskarlet ve londrine çukalar envâ‘ından yüz yetmiş zirâ‘ çuka Mehmed Ağa yedinden alıp kabz edip meblağ-ı mezbûr bin dört yüz elli guruşa hâzır bi’l-meclis olan Hüseyin b. Mahmud nâm kimesne tarafından emr [ve] kabûlü hâviye kefâlet-i sahîha-i şer‘iyye ile kefîl olmuşdu hâlâ kefîl-i mezbûr Hüseyin’in mahmiye-i mezbûrede Üsküblü mahallesinde vâki‘ icâre-i mu‘accele ve on iki akçe dahi müeccele ile mutasarrıf olduğu bir tarafı sâbıkā bostancıbaşı mülküne ve bir tarafı Südcüler mülküne ve iki tarafı tarîk-ı hâssa müntehî bir bâb tahtânî ve bir bâb fevkānî menzilin ve yine mahalle-i mezbûrede vâki‘ icâre-i mu‘accele ile ve kezalik âhara (icâre-i) müeccele ile mutasarrıf olduğu bir tarafı yine mezbûr bostancıbaşı mülküne ve bir tarafı Emine Hâtun mülküne ve iki tarafı tarîk-ı hâssa müntehî bir bâb tahtânî ve bir bâb fevkānî odaları müştemil menzilin hakk-ı tasarruflarını altı yüz on aded guruş mukābilesinde kefâleti hasebiyle ma‘rifet-i mütevellî ile ferâğ ve tefvîz edip ben dahi bi’l-vekâle me’mûr olmağla tefevvüz [ve] kabûl edip min ba‘d meblağ-ı mezbûrun dört yüz elli aded guruşdan asîl-i mezbûr Mehmed Ağa zimmetinde müvekkilim mezbûrun bir akçe ve bir habbe hakkı bâkī kalmadı dedikde vekîl-i mersûmun minvâl-i muharrer üzere cârî olan ikrârı el-mukarru lehümâ’l-mezbûrân Mehmed Ağa ve kefîl Hüseyin vicâhen tasdîk ve şifâhen tahkīk ettikden sonra mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’r-râbi‘ min şehri Ramazâni’l-mübârek li-sene semân ve sittîn ve elf.<br><br>Şühûdü’l-hâl: Ali Efendi b. Mehmed el-kādî, Ahmed Çelebi b. Ali, Abdurrahman b. Murtaza, Ahmed Ağa el-mütevellî, Mehmed Çelebi [b.] Osman.</p>          <br><a title="Önceki sayfa" style="text-decoration:none" href="./ayrmetin.php?idno=40990"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40992"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b668"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o803"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>