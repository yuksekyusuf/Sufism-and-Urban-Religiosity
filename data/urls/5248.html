﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 326<br>Hüküm no: 324<br>Orijinal metin no: [72a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa ve kardeşi Ahmed Ağa ile Yedekçi Mehmed Ağa’nın Pınarhisar cizyesinden dolayı aralarındaki alacak davasında sulh oldukları</b><br><br>Husûs-ı âti’l-beyânın mahallinde ketb ü tahrîri için bi’l-iltimâs savb-ı şer‘-i kavîmden irsâl olunan başkâtibimiz Mevlânâ Mustafa Efendi b. el-merhûm Yunus Efendi mahmiye-i İstanbul’da Uzun Şücâ‘ Mahallesi’nde sâkin umdetü’l-eşbâh ve’n-nezâir Yedekçi Mehmed Ağa b. Muslu Bey b. Abdullah’ın menziline varıp zeyl-i kitâbda muhârrerü’l-esâmî Müslimîn mahzarlarında akd-i meclis-i şer‘-i şerîf ettikde mahmiye-i mezbûrede Tavukpazarı kurbünde Kıblelizâde Hanı’nda müsâfiren sâkinler olan Mustafa Ağa ve karındaşı Ahmed Ağa b. el-Hâc Halil nâm kimesneler meclis-i ma‘kūd-ı mezkûrda bâ‘isü hâze’l-kitâb mûmâ-ileyh Yedekçi Mehmed Ağa tarafından husûs-ı âti’l-beyâna vekîl olduğu Ali Ağa b. Mehmed ve Mustafa Bey b. Ahmed şehâdetleriyle sâbit ve sübût-ı vekâlete hükm-i şer‘î lâhık olan Osman Ağa b. Mehmed mahzarında her biri ikrâr ve takrîr-i kelâm edip târih-i kitâbdan bir sene mukaddem Pınarhisarı ve tevâbi‘i cizyesi husûsi’çün ubûdiyyet olmak üzere müvekkil-i mûmâ-ileyhe altı bin yetmiş altı guruş def‘ ve teslîm ol dahi yedimizden ber-vech-i muharrer ahz u kabz ve istihlâk etmeğin meblağ-ı mezbûru müvekkil-i mûmâ-ileyhden taleb ve da‘vâ ve ba‘de vukū‘ı’l-münâza‘a beynimize muslihûn tavassut edip da‘vâ-yı mezkûremizden bizi müvekkil-i mûmâ-ileyh ile bin beş yüz guruş üzerine sulh eylediklerinde biz dahi sulh-ı mezbûru kabûl ve bedel-i sulh-ı mezkûr bin beş yüz guruşu vekîl-i mezbûr yedinden tamamen ahz u kabz eylediğimizden [sonra] husûs-ı mezkûra ve târih-i kitâba gelince sâir beynimizde cereyân eden ahz u i‘tâya müte‘allika âmme-i da‘vâdan her birimiz âharı ibrâ-i âmm-ı râfi‘u’l-hısâm ile ibrâ ve iskāt eyledik dediklerinde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb ü tahrîr ve ma‘an irsâl olunan Çukadâr İsmail Çelebi b. Mehmed ve Muhzır Mahmud b. Hüseyin ile meclis-i şer‘a [gelip] her biri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ ve’l-aşer min-Recebi’l-ferd li-sene selâse ve erba‘în ve mi’e ve elf.<br><br>Şuhûdü’l-hâl: Hacı Hüseyin Çavuş el-mübâşir, Süleyman Ağa b. Abdulkādir, Abdurrahman Ağa b. Mustafa, Ali Ağa b. Mehmed, Veli Bey b. Hüseyin tâbi‘-i mübâşir, Mehmed Bey b. Şa‘ban tâbi‘-i mezbûr, Mustafa Bey b. Abdullah tâbi‘-i mezbûr, Osman Bey b. Mehmed tâbi‘-i Mustafa Ağa, Ali Çelebi b. Mehmed ve Molla Mehmed b. Halil Efendi.</p>          <br><a title="Önceki sayfa" style="text-decoration:none" href="./ayrmetin.php?idno=5247"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5249"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b326"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o693"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>