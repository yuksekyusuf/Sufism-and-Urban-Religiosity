﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 136<br>Hüküm no: 113<br>Orijinal metin no: [20b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çorbacı Süleyman Ağa’nın vasisi eşi Ayşe Hatun’un alacak davasının reddedilmesi</b><br><br>Bâ-hatem-i hazret-i efendi,<br><br>Ma‘rûz,<br><br>Seydibey mahallesi ahâlîsinden Çorbacı Mecnun Süleyman Ağa b. el-Hâc Halil’in hâlâ zevcesi ve tesviye-i umûruna bâ-hüccet-i şer‘iyye vasiyy-i mansûbesi olup zâtı ta‘rîf-i şer‘î ile mu‘arrefe olan arzuhâl sâhibesi Âişe Hatun bt. Abdullah meclis-i şer‘-i münîrde derûn-ı arzuhâlde mezkûrü’l-ism Yako v. Davit v. Yako ve şerîki Levi v. Avram v. Levi nâm Yahûdiler taraflarından zikri âtî husûsta sâbitü’l-vekâle vekîlleri Yazıcı Mustafa Efendi b. el-Hâc Mehmed mahzarında vasîsi olduğum zevcim mecnûn-ı mezbûr Çorbacı Süleyman Ağa’nın babası mezbûr el-Hâc Halil b. Abdullah’ın Yeniçeri Ocağı hasekilerinden Kādızâde Ali Ağa b. Abdullah zimmetinde cihet-i karz-ı şer‘îden bin altı yüz kırk guruş hakkı olmağla kable’l-ahz mezbûr el-Hâc Halil fevt olup meblağ-ı mezkûr hasran vârisi oğlu mezbûr Süleyman Ağa’ya mevrûs oldukdan sonra medyûn-ı mezbûr Kādızâde Haseki Ali Ağa deyn-i mezkûru ile zevcim mezbûr Süleyman Ağa’yı kemâl-i akl ve sıhhatinde müvekkilân-ı mesfûrân Yako ve Levi Yahûdiler üzerlerine cümlesi bir meclisde oldukları hâlde havâle-i sahîha-i şer‘iyye ile havâle ve her biri havâleyi ba‘de’l-kabûl mersûm Yako ve Levi Yahûdiler meblağ-ı muhâl-i mezkûr bin altı yüz kırk guruşun yedi yüz kırk guruşunu mezbûr Süleyman Ağa’ya bundan akdem edâ ve bâkī kalan dokuz yüz guruşu kable’l-edâ zevcim mezbûr dahi bana edâ etmeleriyle ben dahi vesâyeten ahzetmiş idim. Hâlâ bâkī kalan altı yüz elli guruşu dahi müvekkilân-ı mersûmândan bi’l-vesâye taleb ederim deyü da‘vâ ve vekîl-i mezbûr bi’l-vekâle cevâbında havâle-i mezkûre vukū‘unu ikrâr, lâkin müvekkillerim mesfûrân Yako ve Levi Yahûdiler meblağ-ı muhâlün-bih-i mezkûr bin altı yüz kırk guruşu bin yüz üç senesi Şa‘bânı’nda tamâmen mezbûr Süleyman Ağa’ya kemâl-i akl ve sıhhatinde edâ ve teslîm, ol dahi ahzetmiş idi. Hattâ müvekkillerim mesfûrân ber-minvâl-i muharrer edâlarını bin yüz altmış sekiz senesi Zilka‘desi’nin yirmi altıncı günü ol vakitde kassâm-ı askerî müderrisîn-i kirâmdan Hafız Mustafa Efendi tarafından me’zûn mürsel el-Hâc Ahmed Efendi huzûrunda vasiyy-i mezbûre Âişe Hatun muvâcehesinde Ahmed Çavuş Ağa b. Mehmed ve es-Seyyid İbrahim Çavuş Ağa b. es-Seyyid Ebubekir nâm şâhidân-ı mu‘addilân şehâdetleriyle isbât etmeleriyle müdde‘iye-i vasiyy-i mezbûre husûs-ı mezkûr için bî-vech mu‘ârazadan men‘ olundukdan sonra mezbûre Âişe’ye kabzını mu‘terife olduğu iki yüz elli guruşu mecnûn-ı mezbûr için teberru‘an vermişler idi deyü takrîr-i meşrûhunu nâtıka bir kıt‘a [i‘lâm-ı] şer‘iyye ibrâzıyla eylediği def‘ini zeyl-i hüccetde isimleri mastûr Osman Ağa b. İsmail ve Kapıkethüdâsı Mehmed Beşe b. Abdullah nâm şâhidân-ı mu‘addilân şehâdetleriyle muvâcehesinde vech-i şer‘î üzere isbât edip mezbûre Âişe bu def‘ada dahi bî-vech mu‘ârazadan men‘ olundukdan sonra mezbûre Âişe hâl minvâl-i muharrer üzere olduğunu ikrâr ü i‘tirâf dahi eylediği huzûr-ı âlîlerine i‘lâm olundu.<br><br>Fî 4 Şa‘bân sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42218"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42220"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b136"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o595"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>