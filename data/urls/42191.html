﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 119<br>Hüküm no: 85<br>Orijinal metin no: [16a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Deli Adil köyü zeametine Çukadar İbrahim tarafından müdahale olunmaması</b><br><br>Ma‘rûz,<br><br>İstanbul’da Saraçdoğan mahallesi ahâlîsinden ve Dergâh-ı âlî müteferrikalarından olup Rumeli’de Silistre sancağında Tekfurdulu? (Tekfurgölü) nâhiyesinde Deli Adil nâm karye ve gayri ze‘âmetine bâ-berât-ı âlî hâlâ mutasarrıf olan Mustafa b. Derviş Mehmed Paşa b. Mustafa tarafından zikri âtî husûsda vekîl olduğunu Ali Reis b. Musli ve Çukadâr Hüseyin b. Mehmed şehâdetleriyle sâbit olan es-Seyyid İbrahim Ağa b. es-Seyyid Mehmed Paşa mahfil-i şer‘iyyâtda sâhibey-i arzuhâl Bostanî Osman b. Ali muvâcehesinde müvekkil-i mezbûr Mustafa Ağa ze‘âmet-i mezkûresini işbu bin yüz yetmiş bir senesi Martı ibtidâsından sene-i mezkûre Şubatı gāyetine gelince bir sene zabt etmek üzere Çukadâr İbrahim nâm kimesneye bedel-i ma‘lûme ilzâm, ol dahi der-uhde ve iltizâm etmiş idi. El-hâletü hâzihî mezbûr Mustafa Ağa ber-vech-i muharrer ilzâmına nâdim olup mezbûr Çukadâr İbrahim zabıtdan ba‘de’l-men‘ ze‘âmet-i mezkûresini sene-i merkūme Martı ibtidâsından yetmiş iki senesi Şubatı gāyetine gelince iki sene zabt ve a‘şâr-ı şer‘iyyesini kabza tarafından mezbûr Bostanî Osman’ı tevkîl eylediğinde mezbûr Bostanî Osman dahi vekâlet-i mezkûreyi kabûl ve merâsimini edâya ta‘ahhüd etmişdir deyü bi’l-vekâle ikrâr ve mezbûr Bostanî Osman tasdîk eylediği ve ze‘âmet-i mezkûreyi sinîn-i mezkûreteynde mezbûr Bostanî Osman’ın zabt ü rabtına mezbûr Çukadâr İbrahim müdâhale ve ta‘arruz etmemek üzere tarafeyn hükm-i hümâyûn-ı sa‘âdet-makrûn ricâsında oldukları ma‘lûm-ı devletleri buyuruldukda fermân men-lehü’l-emr hazretlerinindir.<br><br>Fî 26 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42190"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42192"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b119"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o600"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>