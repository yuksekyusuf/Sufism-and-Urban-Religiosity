﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 126<br>Hüküm no: 123<br>Orijinal metin no: [36b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Efendi b. Hüseyin’in Hatice Hatun bt. Sefer’e ait arsayı daha önce satın aldığını tescil ettirdiği</b><br><br>Mahmiye-i Galata’ya tâbi‘ kasaba-i Beşiktaş mahallâtından Sinanpaşa mahallesi sâkinlerinden işbu sâhibü’l-kitâb Hasan Efendi b. Hüseyin nâm kimesne mahfil-i kazâda Hadice Hatun bt. Sefer tarafından ikrâr-ı âti’l-beyânı tasdîka nehc-i mu‘teber-i şer‘î üzere vekîl olan oğlu Mustafa Çelebi b. Şaban Ağa nâm kimesne mahzarında ikrâr ve i‘tirâf edüp mahalle-i mezbûrede vâki‘ bir tarafı Ali Bey mülkü ve iki tarafı mezbûre Hadice Hatun mülkü ve bir tarafı tarîk-i hâs ile mahdûd tûlen on zirâ‘ ve arzen sekiz zirâ‘ arsa-i hâliye üzerinde vâki‘ kendi mâlım ile binâ eylediğim bir bâb fevkānî ve bir bâb tahtânî beyti ve sofayı ve kenîf ve muhavvatayı müştemil mülk menzilin arsasını târih-i kitâbdan bir buçuk sene mukaddem merkūme Hadice Hâtûn’dan iştirâ edüp lâkin yedime hüccet-i şer‘iyye vermemiş idi suâl olunup takrîri tahrîr ve yedime hüccet-i şer‘iyye verilmesi matlûbumdur dedikde gıbbe’s-suâl vekîl-i mezbûr Mustafa Çelebi cevâbında fi’l-hakīka hudûd-ı mezkûr ile mahdûd olan menzilin arsasını müvekkilem mezbûre Hadice Hatun târih-i mersûmda merkūm Hasan Efendi’ye on sekiz riyâlî guruş-ı kebîre bey‘-i kat‘î ile bey‘ edüp ve kabz-ı semen eylemişdir târih-i mersûmdan [37a] arsa-i mezkûre merkūm Hasan Efendi’nin mülk-i müşterâsıdır keyfe mâ yeşâ ve yehtâr mutasarrıf olsun dedikde vekîl-i merkūm Mustafa Çelebi’nin cârî ve sâdır olan kelâmını merkūm Hasan Efendi talebiyle ketb olundu.<br><br>Tahrîren fi’l-yevmi’s-sâmin aşer min-Cumâdelûlâ li-sene isneteyn ve sittîn ve elf.<br><br>Şühûdü’l-hâl: Abdüsselâm Çelebi b. Receb Kethüdâ, Abdülkerim Çelebi el-İmâm, Cafer Efendi b. Şükrüllah, Ali Çelebi el-Müezzin, Ali Beşe b. Abdullah, Ali Bey b. Abdullah, Hüseyin Beşe b. Abdullah, Mustafa Çelebi b. Ahmed, Mehmed Çelebi b. Mahmud ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10284"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10286"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b126"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o344"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>