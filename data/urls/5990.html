﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 238<br>Hüküm no: 236<br>Orijinal metin no: [58b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müslüman olan Ayşe’nin küçük kızı Sâliha için nafaka talebi</b><br><br>Nafaka.<br><br>Mahmiye-i İstanbul’da Topkapısı kurbünde Bâyezidağa mahallesi sâkinelerinden olup bundan akdem şeref-i İslâmla müşerrefe olan Âişe bt. Abdullah nâm mühtediye zâtı ta‘rîf-i şer‘î ile mu‘arrefe olduğu hâlde meclis-i şer‘-i şerîf-i enverde sâbıkā zevci Yasef v. Harun v. Yasef nâm Yahûdî’nin babası ve tarafından husûs-ı âti’z-zikre vekîl olduğu diğer Yasef v. Menteş ve âhar Yasef v. Benyamin nâm Yahûdiler şehâdetleriyle şer‘an sâbit olan merkūm Yasef muvâcehesinde takrîr-i kelâm ve bast-ı merâm edip müvekkil-i mezbûrun firâşından hâsıla ve benden mütevellide bi-hakkı’l-hıdâne hacr ve terbiyemde olan sadriye kızım işbu Sâliha nâm sagīrenin mâlı olmamağla sagīre-i mezbûrenin nafaka ve kisve vesâir levâzım-ı zarûriyesiʼçün babası müvekkil-i mezbûr Yasef üzerine kıbel-i şer‘den kadr-ı kifâye akçe farz ve takdîr olunmak matlûbumdur dedikde gıbbe’t-tasdîkı’ş-şer‘î hâkim-i muvakkı‘-ı sadr-ı kitâb tûbâ-leh ve hüsnü-meâb hazretleri sagīre-i mezbûre Sâliha’nın nafaka ve kisve vesâir levâzım-ı zarûriyesiʼçün babası müvekkil-i mezbûr Yasef üzerine bi’t-terâzî târih-i kitâbdan yevmî on iki akçe farz ve takdîr buyurup meblağ-ı mefrûz-ı mezbûru ber-vech-i muharrer sagīre-i mezbûrenin nafaka ve kisve vesâir levâzım-ı zarûriyesiʼçün harc ve sarfa ve vakt-i zarûretde istidâneye ve lede’z-zafer babası müvekkil-i mezbûr Yasef üzerine rücû‘a mezbûre Âişe Hatun’a izin birler mâ-hüve’l-vâki‘ bi’t-taleb ketb olundu.<br><br>Fî 16 min-Zilhicceti’ş-şerîfe sene [1]143.<br><br>Şuhûdü’l-hâl: Mehmed Çelebi b. Abdullah, Ahmed Haseki el-mübâşir, Mustafa b. Hasan, Ahmed b. Mehmed, Du‘âcı İbrahim b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=5989"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5991"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b238"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o414"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>