﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 343<br>Hüküm no: 326<br>Orijinal metin no: [46a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kezban bt. Mustafa ile boşandığı kocası Attar Veli Bey b. Ali’nin evlilik ve yapılan tamir masraflarıyla ilgili olarak birbirlerinin zimmetlerini ibra ettikleri</b><br><br>Mahmiye-i İstanbul’da Demirkapı kurbünde Daye Hâtun mahallesinde sâkine Kezban bt. Mustafa nâm hâtun meclis-i şer‘-i hatîr-i lâzimü’t-tevkīrde zevc-i mutallıkı olan sâhibü hâze’l-kitâb Attâr Veli Bey b. Ali mahzarında tav‘an ikrâr ve i‘tirâf edip zevcim merkūm Veli Bey beni talâk-ı bâyin ile tatlîk etmekle nikâhım ma‘kūd olup zimmetinde mütekarrir olan bin beş yüz akçe mehr-i müeccelimi ve nafaka-i iddet-i mu‘ayyenemi ve meûnet-i süknâmı tamâmen bana def‘ ve teslîm edip ben dahi ahz u kabz eylediğimden sonra zevcim merkūm Veli Bey’in zimmetini zevciyyete ve sâir hukūka müte‘allika âmme-i de‘âvâdan ibrâ-i âmm-ı kātı‘u’n-nizâ‘la ibrâ ve ıskāt eyledim min ba‘d zevcim mezbûr üzerinde bi-vechin mine’l-vücûh da‘vâ ve hakkım yokdur dedikde gıbbe’t-tasdîkı’ş-şer‘î merkūm Veli Bey dahi meclis-i şer‘de merkūme Kezban Hâtun muvâcehesinde tav‘an ikrâr ve i‘tirâf edip mahalle-i mezbûrede vâki‘ olup gallesi evlâddan Kerime nâm hâtuna meşrûta olan vakıf müte’ehhilîn odalarından icâre-i mu‘accele ve beher mâh otuzar akçe icâre-i müeccele ile merkūme Kezban’ın taht-ı yedinde olan vakıf oda harâba müşrif olmağla merkūmenin emri ile oda-i mezbûrenin ta‘mîr ve termîmine malımdan üç bin üç yüz akçe sarf etmişidim hâlâ meblağ-ı masrûf-ı mezkûru merkūme Kezban Hâtun’dan taleb ve da‘vâ ettiğimde vech-i meşrûh üzere oda-i mezbûreyi malımdan ta‘mîr etme emrini inkâr ile beynimizde münâza‘ât-ı kesîre vukū‘undan sonra beynimize muslihûn tavassut edip merkūme ile beni zikrolunan üç bin üç yüz akçe hakkım da‘vâsından bin akçe üzerine sulh eylediklerinde ben dahi sulh-ı mezbûru kabûl ve bedel-i sulhu kabz edip da‘vâ-yı mezkûreden târih-i kitâba gelince zevciyyete ve gayra müte‘allik âmme-i de‘âvîden merkūme Kezban’ın zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim min ba‘d benim dahi mezbûre üzerinde bi-vechin mine’l-vücûh ve sebebin mine’l-esbâb da‘vâ ve hakkım yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Tahrîren fi’l-yevmi’s-sâlis min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Dilaver Bey b. Abdullah, Mahmud Çavuş b. Osman, Halil Bey b. Mehmed el-cündi, Ali b. Mehmed, Osman b. Ahmed, İskender b. Halil, Zülfikar b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40604"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40606"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b343"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o867"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>