﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 495<br>Hüküm no: 366<br>Orijinal metin no: [91a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdi Çelebi’nin vefat eden babası Saraç Mustafa Çelebi’de alacağı olduğunu ispat ettiği</b><br><br>Husûs-ı âti’l-beyânın mahallinde istimâ‘ ve tahrîri iltimâs olunmağın savb-ı şer‘den me’zûnen irsâl olunan es-Seyyid İsmail Efendi b. es-Seyyid Ahmed mahmiye-i İstanbul’da Piyale Paşa mahallesinde sâkin iken bundan akdem vefât eden Saraç Mustafa Çelebi b. Osman’ın menziline varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf ettikde müteveffâ-yı mezbûrun kebîr oğlu işbu bâ‘isü’l-kitâb Abdi Çelebi meclis-i ma‘kūd-ı mezbûrda müteveffâ-yı mezbûrun zevce-i menkûhası olmağla terekesine bi’l-verâse vaz‘-ı yed eden zâtı mahalle-i mezbûre ahâlîsinden Ahmed Efendi b. Mustafa ve Ali Çelebi b. Ahmed ta‘rîfleriyle mu‘arrefe olan Belkıs Hatun bt. Abdullah mahzarında üzerine da‘vâ ve takrîr-i kelâm edip babam müteveffâ-yı mezbûr Mustafa Çelebi b. Osman b. Ali zimmetinde vasıf ve cins kıymeti beynimizde ilm-i şer‘î ile ma‘lûm yedimden müşterâ ve makbûz sarrâc metâ‘ı semenlerinden ba‘de külli’l-hesâb altı yüz yetmiş beş guruş hakkım olup hattâ müteveffâ-yı mezbûr hâl-i hayâtında ve kemâl-i sıhhatinde fevtinden kırk beş gün mukaddem meblağ-ı mezbûr zimmetinde bana vâcibü’l-edâ deyni olduğunu huzûr-ı Müslimînde ikrâr ve işhâd ettikden sonra meblağ-ı mezbûrun elli üç guruşunu hayâtında yedinden ahz u kabz ve bâkī altı yüz yirmi iki guruşunu bana kable’l-edâ fevt olmağla terekesinden taleb ederim suâl olunsun dedikde gıbbe’s-suâl mezbûre Belkıs Hatun cevâbında terekesine vaz‘-ı yedini ikrâr ve müdde‘î-i mezbûrun müdde‘âsını inkâr edicek müdde‘î-i mezbûrdan sıdk-ı makāline beyyine taleb olundukda udûl-ı Müslimînden mahmiye-i [mezbûrede] Yavaşça Şahin mahallesinden Mehmed b. Hasan ve Molla Şeref mahallesinde sâkin Hasan Odabaşı b. Ahmed ve Sultan Mehmed kurbünde sâkin Ali b. Ahmed li-ecli’ş-şehâde meclis-i ma‘kūd-ı mezbûra hâzırân olup istişhâd olunduklarında fi’l-vâki‘ müteveffâ-yı mezbûr Saraç Mustafa Çelebi b. Osman b. Ali yedinden(?) vasıf ve kıymeti beynlerinde ilm-i şer‘î ile ma‘lûm yedinden iştirâ ve kabz eylediği sarrâc metâ‘ı semenlerinden ba‘de külli’l-hesâb oğlu işbu müdde‘î-i mezbûr Abdi Çelebi’ye zimmetinde vâcibü’l-edâ altı yüz yetmiş beş guruş deynim vardır deyü fevtinden kırk beş gün mukaddem hâl-i kemâl-i sıhhatinde huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye edip ba‘de’t-ta‘dîl ve’t-tezkiye şehâdetleri makbûle olmağın mûcebiyle gıbbe’t-tahlîf ba‘de’l-hükm vâki‘ hâli mevlânâ-yı mezbûr mahallinde tahrîr ba‘dehû ma‘an mürsel Hasan b. Abdullah ve Mehmed b. Ahmed ile meclis-i şer‘a gelip inhâ ve takrîr etmeğin mâ-vaka‘a bi’t-taleb kayd-şüd.<br><br>Fî 9 min-Rebî‘i’l-âhir li-seneti aşer ve mi’ete ve elf.<br><br>Şuhûdü’l-hâl: Fahrü’l-müderrisîn es-Seyyid Abdullah Efendi b. Ahmed, Abdullah Efendi b. Mehmed, Mehmed Çavuş b. Abdurrahman, Salih Çelebi b. Abdullah, Mehmed b. Receb ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=37309"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37311"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0495"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1154"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>