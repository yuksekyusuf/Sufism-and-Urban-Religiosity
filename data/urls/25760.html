﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 725<br>Hüküm no: 873<br>Orijinal metin no: [111a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kethudayeri Mehmed Ağa b. Muslihiddin’e tasarrufunda olan vakıf arsası üzerine bina yapmasına izin verildiği</b><br><br>Dergâh-ı âlî yeniçerileri ocağından hâlâ kethudâyeri olan umdetü’l-emâcid ve’l-ekârim câmi‘ü’l-mehâmid ve’l-mekârim Mehmed Ağa b. el-merhûm Muslihiddin taraf-ı bâhirü’ş-şereflerinden husûs-ı âtîde sâbitü’l-vekâle vekîl-i şer‘îleri olan umdetü’l-kuzâtü’l-İslâm zübdetü vülâti’l-enâm Gümüşîzâde demekle şehîr Yahya Efendi b. Mehmed Efendi meclis-i şer‘de bi’l-vekâle takrîr-i kelâm edip mahmiye-i İstanbul’da Hoşkadem mahallesinde vâki‘ bir tarafı Medîne-i Münevvere Vakfı’na iki tarafı müvekkil-i mûmâ-ileyh mülküne ve bir tarafı tarîk-i hâssa müntehî menzil icâre-i mu‘accele ve mü’eccele-i ma‘lûmeteyn ile müvekkilim mûmâ-ileyh Mehmed Ağa’nın taht-ı tasarrufunda iken bin yetmiş Zilka‘desi’nin on altıncı gününde vâki‘ harîk-i gālibde muhterik olup cânib-i vakıfdan binâya müsâ‘ade olmamağla icâre-i mu‘accelesine mahsûb olmak üzere binâya tâlib dahi zuhûr etmeyip mukāta‘a ile âhara verilme lâzım geldikde senede yüz seksen akçe mukāta‘a ile yine mûmâ-ileyh Mehmed Ağa tâlib olup ziyâde ile tâlib-i âhar bulunmamağın hâlâ vakf-ı mezbûra mütevellî olan Seyyid İsmail Efendi bin yetmiş bir senesi Muharrem-i harâm gurresinde müvekkil-i mûmâ-ileyhe mukāta‘a-i mezbûre ile verip ve ihdâs etdikleri ebniye mülkleri olmak üzere binâya iznini hâvî temessük vermişdir işbu yedimde olan izin temessüküne ba‘de’n-nazar istihkâmen kıbel-i şer‘den hüccet verilmesi murâdımdır deyü târih-i mezbûr ile müverrah ve mütevellî-i mezkûrun imzâsıyla mümzât temessük ibrâz edip nazar olundukda mazmûnu min-zıllı’l-vücûh takrîr-i meşrûhuna muvâfık bulunmağın işbu varaka-i enîka alâ-mâ hüve’l-hakīka ketb ve yedlerine def‘ olundu.<br><br>Fi’l-yevmi’s-sâlis ve’l-işrîn min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Abdülfettah Efendi b. Muslihiddin el-kādî, Mustafa Efendi b. Yahya el-kādî, Seyyid Ali Efendi el-kādî, Esaid Çelebi b. Yahya Efendi el-müderris, Ahmed Ağa b. Abdullah, Şaban b. Mustafa, Mustafa Beşe b. Mehmed, Şemsi Beşe b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=25759"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25761"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b725"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o955"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>