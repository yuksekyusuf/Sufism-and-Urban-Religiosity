﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 940<br>Hüküm no: 1609<br>Orijinal metin no: [135b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Taşcı Todori’nin taş kırma ücretinden dolayı talebiyle davanın muteber olmadığı</b><br><br>Ma‘rûz<br><br>Medîne-i Üsküdar hâricinde Kule Bağçesi kurbünde mütemekkin Taşcı Todori v. Vasil nâm zimmî medîne-i mezbûrede mahfil-i Bâb’da meclis-i şer‘-i hatîrde rençber tâifesinden İlya v. Bogos nâm zimmî muvâcehesinde merkūm İlya zimmî ile karındaşı gāib ani’l-meclis Metro nâm zimmîye beynimizde ma‘lûm taş kırma ücretinden dört yüz yetmiş iki guruş deynim olup merkūm İlya zimmî meblağ-ı merkūm dört yüz yetmiş iki guruşumu asâleten ve vekâleten yedimden ahz ve istifâ edip lâkin gāib-i merkūm Metro zimmîye hesâbımızdan ziyâde sehven yüz guruş def‘ ve teslîm etmemle gāib-i merkūm Metro zimmî hâzır-ı merkūm İlya zimmînin karındaşı olduğuna binâen medfû‘um olan meblağ-ı merkūm yüz guruşu hâzır-ı merkūm İlya zimmîden taleb ederim deyü müdde‘î-i merkūmun ber-vech-i muharrer takrîri üzere tasaddî eylediği da‘vâsı meşrû‘a olmayıp müdde‘î-i merkūm Todori zimmî husûs-ı mezkûrda merkūm İlya zimmîye bî-vech-i şer‘î mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 14 min-R sene 1207.</p>          <br><a title="Önceki sayfa" style="text-decoration:none" href="./ayrmetin.php?idno=54633"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54635"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b940"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o963"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>