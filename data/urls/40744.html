﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 461<br>Hüküm no: 465<br>Orijinal metin no: [67b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen Mardros v. Aydoğdu’nun Kâtib Kasım mahallesindeki menzilinin varisleri tarafından Sefer v. Aydoğdu ile Hızır v. Şirvan’a satıldığı</b><br><br>Mahmiye-i İstanbul’da Kâtib Kasım mahallesinde sâkin iken bundan akdem hâlik olan Mardros v. Aydoğdu nâm Ermeni’nin verâseti zevce-i metrukesi Tormande bt. Vartak ile sulbî kebîr oğlu Avadik nâm Ermeni’ye ve sulbiye kebîre kızları Meryem ve Şehzede ve sulbiye sagīre kızları Gevher ve Pako’ya münhasır olduğu şer‘an zâhir ve mütehakkık oldukdan sonra mezbûr Avadik asâleten ve sagīretân-ı mezbûretânın tesviye-i umûrlarına vasiyy-i muhtârları olup li-ebeveyn ammileri Şehri v. Aydoğdu nâm Ermeni vesâyeten ve mezbûrât Tormande ve Meryem ve Şehzede taraflarından dahi zikri âtî bey‘ ve kabz-ı semene vekîli olup vekâleti hasm-ı câhid-i şer‘î mahzarında mezbûre Meryem’in zevci Serkis v. Sefer ve Belbos v. Nurbeyi nâm Ermeniler şehâdetleri [ile] şer‘an vekâleti sâbite olan yine mezbûr Şehri vekâleten meclis-i şer‘-i hatîr-i lâzimü’t-tevkīrde işbu râfi‘ayi’s-sifr Sefer v. Aydoğdu ve Hızır v. Şirvan nâm Ermeniler mahzarlarında herbiri ikrâr-ı tâm ve takrîr-i kelâm edip mahalle-i mezbûrede vâki‘ bir tarafı Mehmed Ağa b. Abdullah mülküne ve bir tarafı İshak Efendi b. Abdullah mülküne ve bir tarafı bazen Marat nâm zimmî mülküne ve bazen diğer Marat v. Bâli mülküne ve bir tarafı tarîk-ı âmma müntehî iki bâb fevkānî odaları ve beş bâb tahtânî odaları ve iki kenîfi ve cüneyneyi ve su kuyusunu ve sokak kapısını müştemil mülk menzilin mezbûrân Mehmed Ağa ve İshak Efendi mülkleri tarafında vâki‘ iki bâb tahtânî oda ve yüz otuz zirâ‘ bahçe arsası ve müşterek bi’r-i mâ ve iki kenîf ve müşterek sokak [68a] kapısı hâlik-i mezbûr Mardros’un babası mezbûr Aydoğdu’dan müntakil hisse-i mu‘ayyene-i müfrezesi olup mezbûr Mardros hâlik oldukda irs-i şer‘î ile verese-i mezbûrîne isâbet ve intikāl etmişidi lâkin hâlik-i mezbûrun düyûn-ı kesîresi olup terekesi düyûnuna vefâ etmemeğin menzil-i mahdûd-ı mezbûrda hâlik-i merkūmun olan hisse-i meşrûhası semen-i misline bey‘ olunup semeninden düyûnu edâ ve îfâ olunmak lâzım gelmekle verese-i kibâr hisselerini bey‘ murâd edip sagīretân-ı mezbûretânın yedişer sehm hisseleri ise kābil-i ifrâz olmadığından mâ‘adâ zarûret-i deyn için vasiyy-i mezbûr bey‘a cânib-i şer‘-i kavîmden me’zûn olmağla hâlik-i mezbûrun menzil-i mahdûd-ı mezbûrda olan hisse-i meşrûha-i müfrezesi bey‘a arz ve sûk-ı sultânîde nidâ ve müzâyede olunup kirâren ve mirâren mecâlis-i tâlibîne arz olundukda mezbûrân Sefer ve Hızır üzerlerinde semen-i misli olan otuz sekiz bin akçede karâr edip ziyâde ile tâlib-i âhar zuhûr etmemekle hâlik-i mezbûrun vech-i muharrer üzere menzil-i mahdûd-ı mezbûrda olan hisse-i meşrûhasını semen-i misli olan meblağ-ı mezbûr otuz sekiz bin akçeye mezbûrân Sefer ve Hızır tarafeynden îcâb ve kabûlü hâvî bey‘-i bâtt-ı sahîh-i şer‘î ile asâleten ve vesâyeten ve vekâleten bey‘ ve teslîm onlar dahi bi’l-iştirâki’s-seviy iştirâ ve kabûl ve tesellüm eylediklerinden sonra semeni olan meblağ-ı mezbûr otuz sekiz bin akçeyi asâleten ve vesâyeten ve vekâleten tamâmen mezbûr Sefer ve Hızır yedlerinden ahz u kabz eyledik ba‘de’l-yevm menzil-i mezbûrda hâlik-i mezbûrun hisse-i mu‘ayyene-i meşrûhası mezbûrân Sefer ve Hızır’ın mülk-i müşterâlarıdır keyfe mâ yeşâ mutasarrıf olunsun dediklerinde gıbbe’t-tasdîkı’l-mu‘teber semen-i mezbûr-ı mebî‘-i merkūmun yevm-i bey‘de semen-i misli olduğu sikāt-ı sahîhatü’l-kelimât ihbârları ile lede’ş-şer‘i’l-mutahhar zâhir ve mütebeyyin oldukdan sonra hâkim-i muvakkı‘-ı [sadr-ı] kitâb tûbâ lehü ve hüsnü-meâb dahi bey‘-i mezbûru tenfîz-i sahîh-i şer‘î ile tenfîz etmeğin mâ-hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ ve’l-ışrîn min-Zilka‘deti’ş-şerîfe li-sene 1067.<br><br>Şühûdü’l-hâl: Es-seyyid Halil Efendi b. Mustafa Efendi, Abdurrahman Çelebi b. Mehmed el-müezzin, Sefer Beşe b. Abdullah er-râcil, İsa Bey b. Mehmed el-cündi, Ahmed Beşe b. Abdülaziz er-râcil, Osman b. Bekir, Musa Bey b. Abdullah el-cündi ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40743"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40745"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b461"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o845"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>