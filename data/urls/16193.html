﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 70<br>Hüküm no: 35<br>Orijinal metin no: [10b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Hasan Ağa oğlu Ali Ağa’ya ait Yahudihanenin mirasçıları arasında paylaşılması</b><br><br>Husûs-ı âti’l-beyânın mahallinde ketb ü tahrîri iltimâs olunmağın bu fakīr medîne-i hazret-i Ebâ Eyyüb el-Ensârî -aleyhi rahmetü Rabbihi’l-Bârî- mahallâtından Kiremitçibaşı mahallesinde sâkin iken bundan akdem vefât eden Ali Ağa b. el-merhûm Hasan Ağa’nın ile’l-vefât menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i nebevî ettikde müteveffâ-yı mezbûr Ali Ağa’nın verâseti zevce-i menkûha-i metrûkesi Emetullah bt. İbrahim nâm sagīre ile li-eb kız karındaşı Âişe Hatun ve usubet-i nesebiyye cihetinden verâseti olup Rumeli’nde medîne-i Bosna’da sâkin gāib ani’l-meclis Mehmed Ağa b. Ebubekir nâm kimesneye münhasıra ve tashîh-i mes’elesi dört sehimden olup sihâm-ı mezbûrdan bir sehmi zevcesi sagīre-i mezbûre Emetullah’a ve iki sehmi kız karındaşı mezbûre Âişe Hatun ve bir sehmi gāib-i mezbûr Mehmed Ağa’ya isâbeti tahakkukundan sonra zâtı İsmail Çelebi b. Abdullah ve Ömer Çelebi b. Abdurrahman’ın ta‘rîfleriyle mu‘arrefe olan mezbûre Âişe Hatun meclis-i şer‘-i şerîf-i enverde müteveffâ-yı mezbûrun zevcesi sagīre-i mezbûre Emetullah’ın babası ve tesviye-i umûruna bâ-hüccet-i şer‘iyye kıbel-i şer‘den mansûbe vasîsi olan işbu râfi‘u’l-kitâb [11a] karındaşım müteveffâ-yı mezbûrun Ali Ağa’nın terekesinden olup mahmiye-i İstanbul’da Balıkpazarı kapı hâricinde vâki‘ arsasının mahrûse-i Edirne’de Ali Paşa-yı cedîd vakfına beher şehr yüz ellişer akçe mukāta‘a-i kadîmesi olup üzerinde olan ebniyesi mülk olmağla lede’l-ahâlî ve’l-cîrân ma‘lûmü’l-hudûd ve’l-müştemilât Yahûdihânenin tashîh-i mezbûr üzerine iki sehmi benim ve bir sehmi dahi gāib-i mezbûr Mehmed Ağa’nın olup bâkī bir sehmi sagīre-i mezbûre Emetullah’ın mülk-i mevrûsudur zikrolunan Yahûdihânede benim iki sehm hisse-i irsiyyemden gayri kat‘â alâka ve medhalim kal[ma]mışdır dedikde gıbbe’t-tasdîki’l-mu‘teber mâ-vaka‘a bi’t-taleb ketbolundu.<br><br>Fi’l-yevmi’l-hâmis ve’l-ışrîn min-Zilka‘deti’ş-şerîfe li-sene tis‘a ve ışrîn ve mi’e ve elf<br><br>Şuhûdü’l-hâl: Hüseyin Ağa b. Ahmed, İsmail Efendi b. Hacı Osman, İsmail Beşe b. Abdullah, el-Hâc İbrahim b. Ahmed, Hüseyin Çelebi b. Hasan, Mustafa Ağa b. Mehmed, Ahmed Efendi b. Mustafa, Mustafa Efendi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=16192"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16194"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b070"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o327"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>