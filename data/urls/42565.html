﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 369<br>Hüküm no: 459<br>Orijinal metin no: [92b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Ağa’nın Ebubekir b. Abdüsselam aleyhindeki alacak iddiasının reddedilmesi</b><br><br>Bâ-mühr-i efendi<br><br>Ma‘rûz,<br><br>Sâhib-i arzuhâl Ali Ağa b. Yusuf b. Abdullah tarafından zikri [âtî] husûsda vekîl olduğu Ahmed b. İbrahim ve Hüseyin b. Mehmed şehâdetleriyle sâbit olan el-Hâc Mehmed b. Hasan meclis-i şer‘-i münîrde derûn-ı arzuhâlde mezkûrü’l-ism el-Hâc Ebubekir b. Abdüsselam mahzarında bin yüz altmış üç senesi Muharremi’nin on dokuzuncu günü târîhiyle müverrah işbu bir kıt‘a deyn temessükü mantûkunca müvekkilim mezbûr el-Hâc Ali Ağa’nın gāib ani’l-beled Hoca Hüseyin b. Ali b. Yusuf zimmetinde cihet-i karzdan yedi yüz yirmi guruş hakkı olup edâsına temessük-i mezkûr târîhinde mezbûr el-Hâc Ebubekir kefîl ve zâmin olmağla meblağ-ı mezkûru ber-vech-i muharrer kefâletine binâen mezbûr el-Hâc Ebubekir’den bi’l-vekâle hâlâ taleb ederim deyü da‘vâ ve mezbûr el-Hâc Ebubekir cevâbında inkârından mâ‘adâ müvekkil-i mezbûr el-Hâc Ali Ağa bin yüz yetmiş bir senesi Saferi’l-hayrı’nın altıncı günü Mahmudpaşa nâibi müderrisîn-i kirâmdan Mehmed Sadık Efendi huzûruna ihzâr ve fi’l-hakīka meblağ-ı mezkûra kefâletim olmadığını ikrâr, lâkin medyûnum Hoca Hüseyin senin ahbâbından olmağla ben Hoca Hüseyin’i bulurum deyü gıyâbımda dahi ba‘zı ahbâbıma ben akçesini halâs etmeğe sa‘y ederim demekle meblağ-ı mezkûra kefîl olmuş olursun deyü meblağ-ı mezkûru benden da‘vâ etdikde nâib-i mûmâ-ileyh dahi mezbûr el-Hâc Ebubekir bu mertebe ile meblağ-ı mezkûra kefîl olmuş olmaz deyü mezbûr el-hâc Ali Ağa’yı meblağ-ı mezkûr mutâlebesiyle bana bî-vech mu‘ârazadan men‘ etmiş idi deyü takrîrini nâtık nâib-i mûmâ-ileyhin hatemini hâviye bir kıt‘a men‘ i‘lâmı ibrâzıyla ba‘de’d-def‘ ve’l-inkâr [93a] dâfi‘-i mezbûr el-Hâc Ebubekir ber-vech-i muharrer def‘ini lede’t-tezkiye şehâdetleri makbûle olan Muhzır Molla Ali b. Mustafa ve muhzır el-Hâc Mehmed b. Mustafa şehâdetleriyle vekîl-i mezbûr muvâcehesinde vech-i şer‘î üzere isbât etmeğin bu vechile müvekkil-i mezbûr el-Hâc Ali Ağa meblağ-ı mezkûr mutâlebesiyle mezbûr el-Hâc Ebubekir’e kemâ-fi’l-evvel bî-vech mu‘âraza etmemek üzere vekîl-i mezbûra tenbîh olunduğu huzûr-ı âlîlerine i‘lâm olundu.<br><br>Fî 14 Muharrem sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42564"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42566"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b369"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o523"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>