﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 649<br>Hüküm no: 761<br>Orijinal metin no: [97a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Üveys Ağa’nın oğlu Mustafa Bey’in alacağını ödemesi için Sâkine bt. Hüseyin’e süre verdiği</b><br><br>İmhâl.<br><br>Sâbıkā hâssa helvâcıbaşı olup ba‘dehû vefât eden Üveys Ağa’nın sulbî sagīr oğlu Mustafa Bey’in vasîyy-i muhtârı Şehsüvar Bey b. Abdullah meclis-i şer‘de Sâkine Hatun bt. Hüseyin tarafından da‘vâ-yı âtiyyetü’l-husûmet ve redd-i cevâba vekîl olup zâtını ma‘rifet-i şer‘iye ile ârifân İmâm Mehmed Efendi ve Abdülbaki b. Ömer nâm kimesneler şehâdetleri ile şer‘an vekâleti sâbite Müderris Sefer Efendi b. Mehmed mahzarında üzerine da‘vâ ve takrîr-i kelâm edip müvekkilem merkūme Sâkine Hatun’a sagīr-i mezbûr mâlından ikrâz ve teslîm eylediğim üç yüz riyâlî guruşu onu on bir buçuk hesâbı üzere senede kırk beşer riyâlî guruş vermek üzere dört sene mukaddem müvekkile-i merkūme Sâkine Hatun’a devr-i şer‘î ile ilzâm-ı rıbh edip asl-ı mal-ı mezbûr ile dört sene müctemi‘ olan yüz seksen riyâlî guruş fâideyi müvekkile-i merkūmeden taleb ederim vekîl-i mezbûr Sefer Efendi’den suâl olunsun dedikde gıbbe’s-suâl mezbûr Sefer Efendi cevâbında fi’l-vâki‘ müvekkilem mezbûr zimmetinde olan üç yüz riyâlî guruşu ber-minvâl-i muharrer altı ay tamamına değin yirmi iki buçuk riyâlî guruş rıbh vermek üzerine müvekkile-i merkūme üzerine devr-i şer‘î ile ilzâm-ı rıbh edip meblağ-ı mezbûr asl-ı mâl ile yirmi iki buçuk riyâlî guruş ribh-i deyni vardır deyip müvekkile-i merkūme zimmetinde üç yüz riyâlî guruş deyni olduğunu ikrâr mâ‘adâ yüz altmış iki buçuk riyâlî guruşun ber-minvâl-i muharrer devr-i şer‘î ile müvekkilesi üzerine lâzım geldiğini inkâr eyledikde müdde‘î-i mezbûr Şehsüvar Bey’den müdde‘âsı için beyyine taleb olundukda ityân-ı beyyine için istimhâl etmeğin mehl-i şer‘î ile imhâl olunup mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâmin min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Receb Çavuş el-mübâşir, Hüseyin Efendi el-Burûsî, Muslı Bey b. İbrahim, Eyyûbî Mehmed Beşe b. ( ) er-râcil, Şükrullah b. Mustafa, Abdi Çelebi b. Hüseyin, Rasûl b. Rıdvan, Mustafa b. Abdi.</p>          <br><a title="Önceki sayfa" style="text-decoration:none" href="./ayrmetin.php?idno=25647"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25649"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b649"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o969"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>