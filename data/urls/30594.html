﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 145<br>Hüküm no: 135<br>Orijinal metin no: [35a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman b. el-Hâc Ömer’in kasap dükkanı gedik hissesi ve aletlerini Feyzullah Beşe’ye sattığı</b><br><br>Ma‘rûz<br><br>Evkâf-ı hümâyûn-ı hazret-i şehriyârîden Dokuzuncu Selhhâne’ye merbût olup medîne-i Üsküdar’da Vâlide Câmi‘-i Şerîfi Meyyitkapısı karşısında vâki‘ bir bâb kasab dükkânı derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmenin nısf hissesine bâ-temessük-ı mütevellî mutasarrıf olan Süleyman b. el-Hâc Ömer nâm kimesne meclis-i şer‘-i enverde hâlâ Kasabbaşı Mehmed Emin Ağa tarafından vekîli kasablar kethüdâsı el-Hâc Ali Ağa ve ustalarından el-Hâc Osman ve İsmail Usta hâzır oldukları yine kasab ustalarından Feyzullah Beşe b. el-Hâc Ömer muvâcehesinde takrîr-i kelâm edip ber-vech-i muharrer mutasarrıf olduğum nısf âlât-ı lâzıme-i ma‘lûmemi hüsn-ı rızâ ve tayyib-i ihtiyârım ile bedel-i ma‘lûm ve makbûz mukâbelesinde mezbûr Feyzullah Beşe’ye bâ-re’y-i mütevellî ferâğ ve kasr-ı yed eylediğimde ol dahî tefevvüz ve kabûl edip fîmâ ba‘d nısf âlât-ı mezkûrede benim kat‘â alâka ve medhalim kalmayıp mezbûr Feyzullah Beşe’nin hakk-ı mufavvazı olmuşdur dedikde mezbûr Feyzullah Beşe dahî ba‘de’t-tasdîk nısf âlât-ı mezkûre mezbûr Süleyman’ın ferâğından merkûm Feyzullah Beşe üzerine tahrîr ve defter-i vakfa kayd birle yedine temessük i‘tâ olunmak niyâzında oldukları İstanbul Mahkemesi’nden huzûr-ı âlîlerine i‘lâm [olundu].<br><br>Fî 2 Ş. sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30593"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30595"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o312"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>