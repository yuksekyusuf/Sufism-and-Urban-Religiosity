﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 133<br>Hüküm no: 104<br>Orijinal metin no: [13b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halil Beşe b. Mehmed’in, İsmail b. Abdullah’a sattığı gedik aletlerini teslimine tenbih</b><br><br>Ma‘rûz<br><br>İsmail Efendi b. Abdullah meclis-i şer‘-i münîrde Halil Beşe b. Mehmed mahzarında mezbûr Halil Beşe işbu yedimde olup sene-i sâbıkā Rebî‘ülâhirinin on birinci günü târihiyle müverraha ol târihde Ahi Çelebi Mahkemesi nâibi olan müderrisîn-i kirâmdan es-Seyyid Mehmed Şemseddin Efendi’nin imzâ ve hatmini havîye bir kıt‘a mübâya‘a hücceti nâtıka olduğu üzere İslâmbol’da Ayazmakapısı hâricinde vâki‘ bir bâb pekmezci dükkânı derûnunda mevcûde beyne’l-esnâf gedik tâ‘bir olunur on fıçı ve bir kantar ve bir minder ve dört iskemle ve bir akçe tahtası bin otuz üç guruş semen-i makbûza bana bey‘ ve teslîm ben dahi iştirâ ve kabz eylediğimden sonra mebî‘-i mezkûrun tağrîr ve gabnine müte‘allika da‘vâdan her birimiz âharın zimmetini kabûlü hâvi ibrâ ve iskāt etmişdik el-hâletü hâzihi âlât-ı gedik-i mezkûru mezbûr Halil Beşe fuzûlî zabt etmekle suâl olunup âlât-ı mezkûreden keff-i yed ve bana teslîme mezbûr Halil Beşe’ye tenbîh olunması murâdımdır deyü takrîrine mutâbık bir kıt‘a hüccet-i şer‘iyye ibrâzıyla da‘vâ ettikde ol dahi cevâbında müdde‘î-i merkūmun ber-vech-i muharrer müdde‘âsını ikrâr u i‘tirâf etmeğin mûcebince âlât-ı gedik-i mezkûru müdde‘î-i merkūm İsmail Efendi’ye teslîme mezbûr Halil Beşe’ye tenbîh olunduğu İslâmbol Mahkemesi’nden huzûr-ı âlîlerine i‘lâm olundu.<br><br>Fî-25 min-Şevvâl sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30857"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30859"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b133"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o649"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>