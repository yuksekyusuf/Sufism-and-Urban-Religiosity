﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 148<br>Hüküm no: 169<br>Orijinal metin no: [21b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Ağa’nın Kahveci Ohannes’e emanet ettiği kıymetli eşyaların iadesi konusunda kendisiyle sulh olduğu</b><br><br>250 guruşa sulh<br><br>Ma‘rûz<br><br>Mültezim tâifesinden el-Hâc Hasan Ağa b. Ali nâm kimesne İstanbul Bâb Mahkemesi’nde meclis-i şer‘de Mercan çarşısında vâki‘ Emirler Hanı’nda Kahveci Ohannes v. Kosti nâm zimmî muvâcehesinde ben târîh-i i‘lâmdan iki gün mukaddem mâlımdan beş yüz yirmi guruş kıymetli çuka keseye mevdû‘ bir kehribâ çubuk takımı li-ecli’l-hıfz mersûm Ohannes zimmî yedine îdâ‘ ve teslîm eylediğimde ol dahi ber-vech-i muharrer istîd‘â ve tesellüm etmişidi el-hâletü hâzihî zikr olunan takım mevcûde ise aynını müstehleke ise bi’s-sübût kıymetini mersûm Hıristo zimmîden tazmîn taleb ederim deyü tasaddî eylediğim da‘vâmdan bâ-tavassut-ı muslihîn mersûm ile bi’t-tav‘ ve’r-rızâ iki yüz elli guruş üzerine ba‘de-akdi’l-musâlaha ve’l-kabûl bedel-i sulh-ı mezkûrdan mâ‘adâya ve bi’l-cümle husûs-ı mezkûra müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt eyledik deyü ba‘de’l-ikrâr ve’t-tasdîk ibrâdan müstesnâ bedel-i sulh-ı mezkûr iki yüz elli guruşun müdde‘î-i merkūm el-Hâc Hasan Ağa’ya bi’t-taleb edâ ve teslîme mersûm Hıristo zimmîye tenbîh olunduğu mübâşirleri Bâb-ı Seraskerî kavaslarından Üsküdarlı Emin Kavas yediyle huzûr[-ı âlîlerine i‘lâm olundu]<br><br>Fî 9 Ramazan sene [12]55</p>          <br><a title="Önceki sayfa" style="text-decoration:none" href="./ayrmetin.php?idno=7979"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7981"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b148"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o449"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>