﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 284<br>Hüküm no: 417<br>Orijinal metin no: [40b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasap Memiş Beşe’nin harnup ticaretindeki ortaklıklarından Kalyoncu Osman Çavuş aleyhine açtığı alacak davasında yüz on dört guruşa sulh olduğu</b><br><br>Kasab Memiş Beşe b. İbrahim nâm kimesne Galata Bâb Mahkemesi’nde meclis-i şer‘de tüccârdan Kalyoncu Osman Çavuş b. Hüseyin nâm kimesne muvâcehesinde ben bundan akdem “âhara bey‘ ve semenini ba‘de’l-kabz i‘mâl eyle her ne fâide hâsıl olursa nısfı senin ve nısf-ı âharı benim olsun” deyü mâlımdan yedi yüz on bir guruş kıymetli yüz elli kantar harnubumu mezbûr Osman Çavuş’un yedine def‘ u teslîm ol dahi ba‘de’l-ahz ve’l-bey‘ meblağ-ı mezkûru i‘mâl eyledikden sonra yüz elli guruş fâide-i hâsıla zuhûr eyledikden sonra re’s-i mâlımdan olan yedi yüz on bir guruşun beş yüz doksan yedi guruşunu bana def‘ u teslîm bâkī yüz on dört guruşun ve fâide-i hâsıladan nısf hisseme isâbet eden yetmiş beş guruş ki cem‘an yüz seksen dokuz guruşu bana vermeyip yedinde kalmağla hâlâ taleb ederim deyü tasaddî eylediği da‘vâsından bâ-tavassut-ı muslihîn mezbûr Osman Çavuş ile yüz on dört guruşa ba‘de’s-sulh ve’l-kabûl mâ‘adâ yetmiş beş guruşa müte‘allika da‘vâdan mezbûr Osman Çavuş’un zimmetini ba‘de’l-ibrâ ve’l-kabûl mûcebince bedel-i sulh-ı mezkûr yüz on dört guruşu müdde‘î-i mezbûr Memiş Beşe’ye edâsıyla mezbûr Osman Çavuş ilzâm olunduğu huzûr-ı âlîlerine i‘lâm olundu.<br><br>Fî 17 Ş sene 1221.</p>          <br><a title="Önceki sayfa" style="text-decoration:none" href="./ayrmetin.php?idno=22612"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22614"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b284"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o464"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>