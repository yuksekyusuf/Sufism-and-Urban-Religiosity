﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 420<br>Hüküm no: 415<br>Orijinal metin no: [77a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eleniko ve Kadinko’nun havyarcı ve bakkal dükkânı gediklerinin kendilerine ebeveynlerinden intikal ettiğini ispat ettikleri ve kendilerine hüccet verilmesi</b><br><br>Balat’da Yenidükkân ve civârında havyarcı ve Edirnekapısı’nda Meydancı bakkāl dükkânları ihbârları<br><br>Mahmiye-i İstanbul hısnı ebvâbından Edirnekapısı dâhilinde Ka‘riye Alipaşa mahallesinde mütemekkine işbu bâ‘isetiyyü’s-sifr Eleniko ve Eğrikapı dâhilinde Çakırağa mahallesinde mütemekkine Kadinko bintey el-hâlik Panayot v. Manol nâm Nasrâniyelerden her biri meclis-i şer‘-i hatîrde takrîr-i kelâm ve ta‘bîr ani’l-merâm edip mahmiye-i mezbûre hısnı ebvâbından Balatkapısı hâricinde köşebaşında kâin Yenidükkân denmekle şehîr ma‘lûmü’l-hudûd bir bâb bakkāl ve civârında kâin kezâlik ma‘lûmü’l-hudûd bir bâb çorbacı (havyarcı) ve mârru’z-zikr Edirnekapısı dâhilinde kâin Meydancı dükkânı denmekle arîf yine hudûdu ma‘lûm bir bâb muhterik bakkāl dükkânı derûnlarında mevcûde beyne’l-esnâf gedik ta‘bîr olunur âlât-ı lâzıme-i ma‘lûmelerin yüz yirmişer sehm i‘tibârıyla altmışar sehmi babamız hâlik-i mersûm Panayot zimmî ve altmışar sehmi anamız hâlike Zafiriçe Nasrâniyeden ale’l-iştirâk mülk-i mevrûsumuz olup lâkin gedik-i mezkûrların ber-minvâl-i muharrer mülkümüz olduğunu nâtıka hüccetlerimiz olmamağla husûs-ı mezkûre esnâf-ı merkūmeden vukūf ve ıttılâ‘ları olan kimesnelerden istihbâr olunup kıbel-i şer‘den yedimize birer kıt‘a hüccet i‘tâ olunmak murâdımızdır dediklerinde fi’l-hakīka gedik-i mezkûrlar mersûmetân Eleniko ve Kadinko Nasrâniyelerin ebeveyni hâlikân-ı mesfûrândan mevrûs ale’l-iştirâk mülkleri olduğunu esnâf-ı mezkûreden zeyl-i vesîkada muharrerü’l-esâmî kimesneler alâ-tarîkı’ş-şehâde ihbâr etmeleriyle hıfzan li’l-makāl işbu vesîka-i enîka bi’t-taleb ketb olundu.<br><br>Fî 7 Zilka‘de sene 1247<br><br>Şuhûdü’l-hâl: Pazarbaşı Süleyman Ağa, Bölükbaşı Abdi Çelebi ve gayruhum.<br><br>Bakkāl Tanaş v. Niko, Bakkāl Esteryo v. Tanaş, Yazıcı Yani.</p>          <br><a title="Önceki sayfa" style="text-decoration:none" href="./ayrmetin.php?idno=34592"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34594"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b420"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o487"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>