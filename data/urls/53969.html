﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 601<br>Hüküm no: 944<br>Orijinal metin no: [77a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice Hanım’ın boşandığı kocası Ahmed’den alacaklı olduğu yolundaki iddiasını ispatlayamadığı</b><br><br>Ma‘rûz;<br><br>Medîne-i Üsküdar’da Mirâhor mahallesinde sâkine ve zâtı mu‘arrefe sâhibe-i arzuhâl Hadice bt. Ali nâm hatun Çarşamba günü Dîvân-ı âlî’de ba‘dehû Üsküdar Mahkemesi’nde meclis-i şer‘-i hatîrde zevc-i sâbıkı arzuhâlde ismi mezkûr el-Hâc Ahmed b. İbrahim nâm kimesne mahzarında ben mezbûr el-Hâc Ahmed’in bundan akdem yüz guruş mehr-i müeccel tesmiyesiyle zevce-i medhûlün-bihâsı iken iki ay mukaddem beni tatlîk etmekle zimmetinde mütekarrir ve ma‘kūdun-aleyh olan mehr-i müeccel-i mezkûr yüz guruş ile hîn-i akdde mehr-i mu‘accel olmak üzere tesmiye olunup hâlâ yed ve zimmetinde olan ber-mûceb-i defter-i müfredât eşyâ-i mütenevvi‘a-i ma‘lûmemi taleb ederim deyü da‘vâ ve mezbûr el-Hâc Ahmed cevâbında fi’l-hakīka müdde‘iye-i mezbûre yüz guruş mehr-i müeccel tesmiyesiyle zevce-i medhûlün-bihâsı olduğunu ikrâr lâkin târih-i merkūmda beni yine medîne-i mezbûre mahkemesinde meclis-i şer‘a ihzâr ve hul‘a tâlibe olduğu hâlde mehr-i müeccel-i mezkûra ve nafaka-i iddet-i ma‘lûmesi üzerlerine ve meûnet-i süknâsı dahi kendi üzerine olmak üzere benim ile muhâla‘a olup bi’l-cümle gerek hukūk-ı zevciyete ve gerek hukūk-ı sâire müte‘allika âmme-i de‘âvîden benim zimmetimi ibrâ ve ıskāt edip ben dahi ibrâsını kabûl edip kıbel-i şer‘den yedime bir kıt‘a hüccet-i şer‘iye i‘tâ olunmuş idi deyü takrîr-i meşrûhuna mutâbık bir kıt‘a hüccet ibrâzıyla ba‘de’d-def‘ ve’l-ikrâr mûcebiyle müdde‘iye-i mezbûre da‘vâ-yı mezkûresiyle zevc-i sâbıkı mezbûr el-Hâc Ahmed’e bî-vech-i şer‘î mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 17 min-Ra sene 1206</p>          <br><a title="Önceki sayfa" style="text-decoration:none" href="./ayrmetin.php?idno=53968"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53970"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b601"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1022"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>