﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 291<br>Hüküm no: 189<br>Orijinal metin no: [64a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vidinli Ali b. Mehmed’in köle olmadığının anlaşıldığı</b><br><br>Rıkk-ı şâyi‘ini mu‘terîf olan açık kaşlı gök elâ gözlü orta boylu Ali b. Mehmed meclis-i şer‘-i şerîf-i enverde kendüye rıkk olmak üzere vâzı‘u’l-yed olan esirci tâifesinden el-Hâc Abbas b. el-Hâc Şükrullah mahzarında üzerine da‘vâ ve takrîr-i kelâm edip vilâyet-i Rumeli’nde Vidin kasabasında vâki‘ Yeşil Câmi mahallesinde sâkin el-Hâc Mehmed b. Abdullah’ın firâşından hâsıl ve zevce-i menkûhası Ayşe bt. Abdullah nâm hatundan mütevellid sulbî oğlu olup bana ve ebeveynime kat‘â rıkk târî olmamış iken mezbûr el-Hâc Abbas bana rıkk olmak üzere bi-gayr-ı hakkın vaz‘-ı yed eder suâl olunup kasr-ı yedine tenbîh ve sebîlim tahliye olunmak matlûbumdur dedikde gıbbe’s-suâl mezbûr el-Hâc Abbas cevâbında ben mevsûf Ali b. gāib ani’l-meclis mahrûse-i Edirne’de Nakilhâneci Ali nâm kimesneden rıkk olmak üzere yüz kırk beş guruş semen-i medfû‘a iştirâ etmekle vaz‘-ı yed ederim ber-vech-i muharrer hür olduğu ma‘lûmum değildir deyücek mezbûr Ali’den müdde‘âsını mübeyyene beyyine taleb olundukda udûl-i Müslimînden olup fi’l-asl kasaba-i mezbûrede Hamza Hoca mahallesi sükkânından olup hâlâ mahmiye-i İstanbul’da Karaki mahallesinde sâkin İbrahim b. Mustafa ve yine kasaba-i mezbûrede Alaca Tekke ahâlîsinden es-Seyyid Mustafa Çelebi b. Ahmed ve Hasan b. Hüseyin nâm kimesneler li-ecli’ş-şehâde meclis-i şer‘a hâzırûn olup istişhâd olunduklarında işbu mezbûr Ali zikrolunan Vidin kasabasında vâki‘ Yeşil Câmi‘-i şerîf mahallesinde sâkin el-Hâc Mehmed b. Abdullah’ın firâşından hâsıl ve zevce-i menkûhası mezbûr[e] Ayşe bt. Abdullah nâm hatundan mütevellid sulbî oğludur ve hürrü’l-asldır biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebiyle mezbûr Ali’nin hürriyetine ba‘de’l-hükm mezbûr Ali’den kasr-ı yedine mezbûr el-Hâc Abbas’a tenbîh birle ma hüve’l-vâki‘ bi’t-taleb ketb olundu.<br><br>Fi’l-yevmi’s-sâdis ve’l-ışrîn min-şehr-i Ramazani’l-mübârek li-sene seb‘a ve miete ve elf.<br><br>Şuhûdü’l-hâl: el-Hâc Mustafa b. Ömer, el-Hâc Ali b. el-Hâc Mustafa, İbrahim Çelebi b. Ahmed, Mehmed Çelebi b. İdris</p>          <br><a title="Önceki sayfa" style="text-decoration:none" href="./ayrmetin.php?idno=28604"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28606"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b291"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o852"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>