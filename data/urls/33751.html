﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 377<br>Hüküm no: 324<br>Orijinal metin no: [62a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Beşe b. Mehmed’in, tütüncü gediğini İsmail Ağa b. Mustafa’ya sattığı</b><br><br>Mübâya‘a-i tütüncü<br><br>Ma‘rûz<br><br>Tütüncü esnâfından İbrahim Beşe b. Mehmed meclis-i şer‘-i münîrde Suhte oğlu demekle ma‘rûf İsmail Ağa b. Mustafa mahzarında esnâf-ı merkūme kethudâsı Osman Ağa ve kethudâ vekîli es-Seyyid el-Hâc Mustafa Ağa ve yiğitbaşı Osman ve yazıcı es-Seyyid Mehmed Nuri ve sâir mazbûtü’l-esâmî kimesneler hazır oldukları hâlde takrîr-i kelâm edip mahmiye-i İstanbul’da Tahte’l-kal‘a [Tahtakale] nâm mahâlde çörekçi fırını karşısında bakkāl ve terzi dükkânları beynlerinde kâin ma‘den kaleminde kendi ismime mukayyed şurût-ı nizâmda dâhil bir bâb tütüncü dükkânı derûnunda mevcûde akd-i âti’z-zikrin sudûruna değin bâ-sûret yedimde müstakillen mâlım ve mülküm olan beyne’l-hiref gedik ta‘bîr olunur âlât-ı lâzıme-i ma‘lûmeyi tarafeynden bi’l-îcâb ve’l-kabûl bâtten ve sahîhan bi-safkatin vâhidetin merkūm İsmail Ağa’ya beş bin beş yüz guruş semen-i medfû‘ ve makbûza bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı râfi‘u’l-hısâm ile kabûlü hâvî ibrâ ve ıskāt eyledik fîmâ-ba‘d sâlifü’z-zikr âlât-ı lâzıme-i ma‘lûmede benim asla ve kat‘a alâka ve medhalim kalmayıp müşteri-i merkūm İsmail Ağa’nın mülk-i müşterâsı ve hakk-ı sırfı olmuşdur deyü ba‘de’l-ikrâr ve’t-tasdîk zikrolunan gedik âlât-ı lâzıme-i ma‘lûmesi kaleminde bâyi‘-i merkūm İbrahim Beşe’nin üzerinden ref‘ ve terkīn ve müşteri-i mezbûr İsmail Ağa kendi ismine kayd-birle yedine müceddeden [62b] bir kıt‘a sûret i‘tâsını istid‘â ve istid‘âsı muvâfık-ı şurût-ı nizâm olduğunu esnâf-ı hâzırûn-ı merkūmûn ihbâr ve inhâ eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî 13 Ş sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33750"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33752"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b377"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o559"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>