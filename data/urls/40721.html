﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 442<br>Hüküm no: 442<br>Orijinal metin no: [64a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yani v. Dimo’ya ait olan eşyaları aldığını ikrar eden Rukiye’nin aldığı eşyaları sahibine iade etmesine karar verildiği</b><br><br>Mahmiye-i İstanbul’da Abdi Subaşı mahallesinde sâkin Yani v. Dimo nâm zimmî meclis-i şer‘-i hatîr-i lâzimü’t-tevkīrde ümm-i veledi olup bundan akdem şeref-i İslâm ile müşerrefe olan Rukiye nâm hâtun muvâcehesinde üzerine da‘vâ edip mezbûre Rukiye küfrü hâlinde mülkümde olan eşyâmdan menzilim dâhilinde olan iki bin akçe kıymetli doksan bâfteli bir sîm kuşağım ve iki bin akçe kıymetli bir deve tüyü iskarlet ferâce ve bin akçe kıymetli on iki sîm düğmemi ahz ve firâr eylemişidi hâlâ aynıları mevcûd ise aynılarını değil ise kıymetlerini taleb ederim suâl olunsun dedikde gıbbe’s-suâl mezbûre Rukiye cevâbında fi’l-hakīka mezbûr Yani’nin menzilinden bundan akdem zikri mürûr eden kuşağını ve ferâcesini ahz u kabz eyledim deyu ikrâr edip zikrolunan düğmeleri ahz eylediğini inkâr edicek müdde‘î-i mezbûrdan mârrü’z-zikr düğmeleri ahz eylediğini mübeyyine beyyine taleb olundukda ityân-ı beyyine için istimhâl etmeğin mehl-i şer‘î ile imhâl olunup ikrârı olan kuşak ve ferâceyi mezbûr Yani’ye teslîm etmeğe mezbûre Rukiye’ye tenbîh olunup mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâbi‘ ve’l-ışrîn min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Ali Efendi el-kādî, Mustafa Çelebi el-kâtib, Keşfî Mustafa Çelebi el-kâtib, İsa Bey b. Ahmed ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40720"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40722"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b442"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o849"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>