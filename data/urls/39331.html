﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 76<br>Hüküm no: 39<br>Orijinal metin no: [6b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Ali’nin elindeki kölenin Saliha bt. Mahmud’a verilmesi</b><br><br>Mahrûse-i Kostantıniyye’de Hubyar mahallesinde sâkine olan bâ‘isetü’l-kitâb Saliha hatun bt. Mahmud tarafından husûs-ı âtîye vekîl olup vekâleti Ali b. Abdullah el-cündî ve Mustafa Bey b. Abdullah el-cündî şehâdetleriyle alâ-vechi’l-hasm sâbite olan zevci Selim bey b. Ferhad meclis-i şer‘-i hatîrde müvekkile-i mezbûrenin karındaşı olup mahrûse-i Haleb’den gelirken İznikmid kasabasında müteveffâ olan Ali Çavuş b. Mahmud’un zevcesi Âişe bt. Ali nâm hatun mahzarında üzerine takrîr-i da‘vâ edip hâlâ mezkûre Âişe’nin yedinde olan işbu orta boylu, açık kaşlı, kara gözlü, Megriliyyü’l-asl Hasan b. Abdullah nâm gulâm müvekkilemin karındaşı mersûm Ali Çavuş’un mülkü olup bundan akdem bin yirmi dokuz senesi şehri Ramazânü’l-mübâreki’nde kasaba-i Rusçuk’da çiftlikde sâkin olup iken târih-i mezbûrda müvekkileme yedi bin fıddî akçeye bey‘ edip kabz-ı semen ve teslîm-i mebî‘ etdikden sonra karındaşı mesfûr Ali Çavuş gulâm-ı mezbûru istihdâm için müvekkilemden isti‘âre edip ol dahi i‘âre etmiş idi, hâlâ merkūm Âişe gulâm-ı mezbûra alâ-vechi’l-istiklâl vaz‘-ı yed edip tasarruf eder, kasr-ı yedine tenbîh olunmak taleb ederim dedikde gıbbe’s-suâl mersûme Âişe cevâbında fi’l-hakīka gulâm-ı mezkûr mesfûr Ali Çavuş’un mülkü olup bundan akdem zikr olunan bin otuz senesi şehri Rebî‘ülevveli’nde beni tezevvüc eyledikde gulâm-ı mezbûru bana hibe-i sahîha-i tâmme ile hibe eyledi, târih-i mezkûrdan mukaddem kız karındaşı merkūme Saliha’ya bey‘ eylediğini bilmem deyü inkâr edicek vekîl-i mezbûrdan takrîrine muvâfık beyyine taleb olundukda udûl-i Müslimînden Cafer b. Abdullah ve Ali Bey b. Abdullah li-ecli’ş-şehâde hâzırân olup fi’l-vâki‘ işbu gulâm-ı mevsûf-i mezbûru mâliki olan merkūm Ali Çavuş bin yirmi dokuz senesi şehri Ramazânı’nda kasaba-i mersûmede kız karındaşı mezkûre Saliha’ya bizim hu[zûrumuzda] yedi bin fıddî akçeye bey‘ edip kabz-ı semen ve teslîm-i mebî‘ eyledi, gulâm-ı mezbûr müvekkile-i mezbûrenin mülküdür, bu husûsa şâhidleriz, şehâdet dahi ederiz deyü edâ-i şehâdet-i şer‘iyye eylediklerinde ba‘de ri‘âyeti şerâiti’l-kabûl şehâdetleri makbûle oldukdan sonra mezbûre Saliha muhaddere olmağın tahlîf için Mevlânâ es-Seyyid Mehmed b. el-merhûm İbrahim Efendi cemm-i gafîr ile irsâl olunup sâkine olduğu menziline varıp mezkûre Saliha hâzıra ve bârize olup ta‘rîf-i şer‘î ile mu‘arrefe oldukdan sonra gulâm-ı mesfûru âhara bey‘ ve hibe etmeyip turuk-ı şer‘iyyeden bir tarîkle mülkünden ihrâc etmediğine yemîn teklîf eylediklerinde ol dahi alâ-vefkı’l-mes’ûl yemîn billâhi te‘âlâ etdikden sonra Hasan b. Abdullah ve Mustafa b. Abdullah nâm kimesneler hâzırân olup vech-i mastûr üzere tahlîf olunduğuna alâ-vechi’l-hasm şehâdet eylediklerinde gulâm-ı mezbûru teslîme tenbîh olunup mâ vaka‘a bi’t-taleb ketb olundu.<br><br>Tahrîren fî-evâhiri Cumâdelâhire li-seneti selâse ve selâsîn ve elf.<br><br>Şuhûdü’l-hâl: Mehmed b. İsmail, Ali Bey b. Abdullah el-cündî, Mustafa Bey b. Mehmed el-cündî, Mehmed b. Mahmud el-Müezzin, İbrahim Çelebi b. ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39330"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39332"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b076"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o431"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>