﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 149<br>Hüküm no: 109<br>Orijinal metin no: [15a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Reis b. Ömer’in köle diye satın aldığı Ayşe bt. Hacı Mehmed’in hür olduğunu ispat ettiğinden Hüseyin Reis’in müdahalesinin menedildiği</b><br><br>Rıkka inkıyâdı sebk etmekle vech-i âtî üzere da‘vâya kıbel-i şer‘den me’zûne olan uzun boylu açık kaşlı kara gözlü Âişe bt. el-Hâc Mehmed Semân meclis-i şer‘-i şerîf-i enverde kendiye rakīka olmak üzere vâzı‘u’l-yed olan Hüseyin Reis b. Ömer muvâcehesinde üzerine da‘vâ ve takrîr-i kelâm edip ben Ka‘be-i mükerreme şerefehallâhu te‘âlâda Kuşâşiye Mahallesi’nde sâkin hürrü’l-asl olan mezkûr Mehmed Semân’ın firâşından [15b] hâsıla ve kezâlik hürretü’l-asl olan zevce-i menkûhası Emine’den mütevellide olup bana ve ebeveynim mezkûrâna kat‘â rık târî olmayıp hürretü’l-asl iken hâlâ mezkûr Hüseyin Reis rakīka olup câriye-i memlûkesi olmak üzere vaz‘-ı yed eder suâl olunup üzerimden yed-i mübtililesini izâle ve kasr-ı yedine tenbîh olunmak matlûbumdur dedikde gıbbe’s-suâl mezkûr Hüseyin Reis cevâbında müdde‘iye-i mezkûreyi işbu hâzır bi’l-meclis Ömer Çelebi b. Osman nâm kimesneden yüz otuz guruş semen-i medfû‘ ve makbûza bundan akdem iştirâ edip mülk-i müşterâm olmağla rakīka olmak üzere vaz‘-ı yed ederim deyü müdde‘iye-i mezkûrenin ber-vech-i meşrûh hürre olduğunu inkâr edicek müdde‘iye-i mezkûreden müdde‘âsına beyyine taleb olundukda fi’l-asl Mekke-i mükerreme’de Sûku’l-leyl Mahallesi sükkânından olup mahmiye-i İstanbul’da Tahtakale’de vâki‘ Yeni Han’da sâkin Said b. Cum‘a el-Hanbelî ve Bâbü’ş-şâşûr Mahallesi sükkânından olup hâlâ han-ı mezkûrda sâkin Mehmed b. Ahmed nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka işbu müdde‘iye-i mezkûre Ka‘be-i mükerreme’de Kuşâşiye Mahallesi’nde sâkin hürrü’l-asl olan mezkûr el-Hâc Mehmed Semân nâm kimesnenin firâşından hâsıla ve zevcesi hürretü’l-asl olan Emine nâm hatundan mütevellide olup müdde‘iye-i mezkûreye ve ebeveyni mezkûrâna kat‘â rık târî olmayıp hürretü’l-asldır biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince baʻde’l-hükm mezkûr Hüseyin Reis’in yed-i mübtililesinin izâlesine tenbîh olunmağın mâ-hüve’l-vâki‘ bi’t-taleb ketb olundu.<br><br>Fî 19 min-şehri Rebîʻülâhir sene 1121<br><br>Şuhûdü’l-hâl: Mustafa Çelebi b. Şa‘ban, Ali Çelebi b. İvaz, Mustafa Efendi el-Kādı, Hüseyin Çelebi b. Hasan, Abdullah Efendi b. Mehmed Efendi, el-Hâc Mustafa Efendi b. Hüseyin, el-Hâc Mehmed Çelebi b. Abdülkerim ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4387"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4389"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b149"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o651"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>