﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 90<br>Hüküm no: 61<br>Orijinal metin no: [14a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeyneb bt. Abdullah’ın kiraladığı berber dükkanının başka bir mahalle nakledilmesi ve dükkan sahibine olan kira borcunun ödenmesi</b><br><br>Ma‘rûz<br><br>Sâdır olan fermân-ı âlîlerine imtisâlen İstanbul’da Tahta’l-kal‘a’da vâki‘ bir bâb berber dükkânının iştirâken bi’l-icâreteyn mutasarrıfları es-Seyyid Mustafa Tahir b. Mehmed husûs-ı âtîde kendiden asâleten ve müşterekleri li-ebeveyn er karındaşı es-Seyyid Ahmed ve Derviş Ağa ve vâlidesi Hadîce bt. Salih ve Emetullah bt. Mehmed taraflarından vekîl olduğu zât-ı mezbûretânı ârifân el-Hâc Ahmed b. Hüseyin ve es-Seyyid Abdülkadir b. Hüseyin şehâdetleriyle sâbit olmağla vekâleten Çarşamba günü dîvân-ı âlîlerinde ma‘kûd meclis-i şer‘-i kavîmde dükkân-ı mezkûrda gedik âlâtına mutasarrıfân olan sâhib-i arzuhâl Osman ve Emin b. Halil nâm sagîrânın vâlideleri ve bâ-hüccet-i şer‘iyye vasiyye mansûbeleri zâtı mu‘arrefe Zeyneb bt. Abdullah nâm hatun ile terâfu‘larında sagîrân-ı mezbûrânın babaları mezbûr Halil dükkân-ı mezkûrda beher şehr üçer guruş kirâ ile müste’cirimiz iken bundan akdem ba‘de’l-vefât yine üçer guruş kirâ ile sagîrân-ı mezbûrân içün vasiyyeleri mezbûreye icâr ol dahî ba‘de’l-istîcâr ve’l-kabûl iki yüz senesi Zilhiccesi gurresinden işbu iki yüz iki senesi Rebî‘ü’l-ûlâ gâyetine değin on altı ayda kırk sekiz guruş zimmetinde müctemi‘a olduğundan mâ‘adâ berber esnâfının şurût-ı mer‘iyyeleri üzre biz dükkân-ı mezkûru âhar akâra tebdîl murâd edip işbu târîh-i i‘lâm şehri gâyetinden fesh-i îcâr etmemizle meblağ-ı mezkûru bize edâya ve dükkân-ı mezkûru gâyet-i şehr-i mezbûrda tahliye ve bize teslîme vasiyye-i mezbûre cevâbında ber-vech-i muharrer dükkân-ı mezkûr kirâsından zimmetinde müctemi‘a kırk sekiz guruş deyni olduğunu ikrâr edip lâkin dükkân-ı mezkûr derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmesi sağîrân-ı mezbûrânın [14b] babalarından müntakil temessükleri ve mahallinde mu‘teber olmağla dükkân-ı mezkûru bi’l-vesâye zabt ederim deyü ta‘addî eylediği ref‘-i meşrû‘ ve mu‘teber olduğundan gayrı arzuhâl hâmişinde olan emr-i âlî derkenârında berber dükkânı ashâbı mutasarrıf olduğu dükkânı âhar akâra tebdîl murâd ettikde esnâf-ı sâ’ire misillü gediği âhar mahalle nakl olunmak bâ-emr-i âlî şurût-ı mer‘iyyelerinden olduğu musarrah olmağın mûcebiyle meblağ-ı mezkûr kırk sekiz guruşu müdde‘î-i mezbûra edâya ve gedik-i mezkûru âhar mahalle nakl ile dükkân-ı mezkûru dahî gâyet-i şehr-i merkûmda tahliye ve mutasarrıfları mezbûrûna teslîme vasiyye-i mezbûre Zeyneb Hatun’a tenbîh olunduğu huzûr-ı âlîlerine i‘lâm olundu.<br><br>Fî 7 min Rebî‘ü’l-âhir sene 1202.<br><br>Derkenar: Dükkân ihrâcı</p>          <br><a title="Önceki sayfa" style="text-decoration:none" href="./ayrmetin.php?idno=30519"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30521"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b090"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o333"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>