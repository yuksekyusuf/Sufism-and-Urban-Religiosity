﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 227<br>Hüküm no: 171<br>Orijinal metin no: [112-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rum milletinden Panayot’un vefatıyla çocuklarına kalan evlerin satılmasına izin verilmesi</b><br><br>Nazmi, izin: 2 kıt‘a<br><br>Numara: 336, 81,5 guruş<br><br>Galata’ya muzâfe İstinye nâhiyesine tâbi‘ Boyacı karyesinde sâkin iken bundan akdem fevt olan Devlet-i aliyye teba‘asının Rum milletinden Panayot v. Kostandi’nin sulbî sagīr oğulları Todori ve Yanko ve Kosti ve Penaloz ve Niko’nun anaları ve tesviye-i emirlerine bâ-hüccet-i şer‘iye vasîyy-i mansûbeleri teba‘a ve millet-i merkūme nisvânından Harifile’nin babası ve tarafından husûs-ı âtîde vekîl olduğu şahs-ı merkūmeyi ârifân Balat’da Hacı İsa mahallesinde sâkin kısmet-i askeriye muhzırlarından Tosun Ağa b. Mehmed b. Abdullah ve adliye hademesinden Yusuf Ağa b. Ömer b. Hüseyin haberleriyle mütehakkık olan teba‘a ve millet-i merkūmeden işbu bâ‘isü’r-rakīm Kürekçi Yanko v. Likor v. Atam bi’l-vekâle takrîr-i kelâm edüp hudâvendigâr-ı esbak cennet-mekân Sultan Abdülhamid Han hazretlerinin evkāf-ı şerîfeleri müsakkafâtından karye-i mezkûrede Kilise sokağında on dört numara ile murakkam ma‘lûmü’l-hudûd ve’l-müştemilât şehriye kırk akçe icâre-i müeccelelü bir bâb menzil müstakıllen ve yine vakf-ı müşârün-ileyh müsakkafâtından karye ve sokak-ı mezkûrda on altı numara ile murakkam ma‘lûmü’l-hudûd ve’l-müştemilât şehriye doksan akçe icâre-i müeccelelü diğer bir bâb menzilin dahi nısf hissesi şâyi‘an müteveffâ-yı merkūmun sağlığında bâ-temessükât-ı mütevellî bi’l-icâreteyn taht-ı tasarrufunda olup ba‘de fevtihî sıgār-ı merkūmûn ile sulbiye kebîre kızları Manyo ve Bedliya ve Avanta’ya islâsen intikāl edüp lâkin menzileyn-i mezkûreyn ânen fe-ânen müşrif-i [harâb] olarak hâsılı harçlarına vefâ etmeyip bekāları sıgār-ı merkūmûn haklarında muzır ve gayr-ı müfîd olduğundan mâ‘adâ sıgār-ı merkūmûnun nafaka ve kisveye dahi eşedd-i ihtiyâçları olmağla sıgār-ı merkūmûnun müstakil ve nısf hisse menzileyn-i mezkûreynde olan hisse-i şâyi‘aları bedel-i misilleri ve mütevellîleri re’yleriyle âhara ferâğ ve bedeli ahz ü kabz birle i‘mâl ve istirbâh olunup hâsıl olan ribhiyle infâk ve iksâ olunmak sıgār-ı merkūmûn haklarında her vechile enfa‘ ve evlâ olduğuna binâen işbu yedimde olup hâlen kassâm-ı askerî fazîletlü Mehmed Emin Efendi ile Beşinci Dâire-i Belediye tarafından i‘tâ olunan memhûr iki kıt‘a tahmîn-i bedel pusulası mantûklarınca sıgār-ı merkūmûnun müstakil ve nısf hisse menzileyn-i mezkûreynde olan hisse-i şâyi‘aları bundan akdem lede’l-müzâyede ve ba‘de’l-keşf el-yevm bedel-i misilleri idiği bi’l-ihbâr zâhir olan lira-yı Osmânî yüz guruş hesâbıyla müstakil menzil-i mezkûrda olan hisse-i şâyi‘aları bin sekiz yüz yetmiş beş guruş ve nısf hisse menzil-i mezkûrda olan hisse-i şâyi‘aları dahi on bir bin beş yüz altmış iki buçuk guruş ki cem‘an on üç bin dört yüz otuz yedi buçuk guruş mukābelesinde bâ-re’y-i mütevellî âhara [ferâğa] izin taleb şüd.<br><br>Fî 24 Ca sene [1]301<br><br>Şühûdü’l-hâl: Muhzır Mehmed Ağa b. Mustafa, Ömer Ağa b. Abdulkadir ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12088"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12090"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b227"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o314"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>