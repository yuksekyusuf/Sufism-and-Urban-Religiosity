﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 555<br>Hüküm no: 423<br>Orijinal metin no: [102a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmühani Hatun’un vefatından sonra vasiyetini yerine getirmek üzere Ahmed Efendi’yi vasi tayin ettiği</b><br><br>Kezâlik şer‘-i şerîf ettikde müteveffât-ı mezbûrenin vech-i âtî üzere vasiyy-i muhtârı olduğunu iddi‘â eden Ahmed Efendi b. Osman meclis-i ma‘kūd-ı mezbûrda müteveffât-ı mezbûrenin kız kardeşi olup kasaba-i Kasımpaşa’da Kulaksız mahallesinde sâkine olup zâtı mahalle-i mezbûre ahâlîsinden Ahmed Efendi b. Mehmed ve Ahmed Beşe b. Mahmud ta‘rîfleriyle mu‘arrefe olan Fâtıma bt. Ahmed Efendi mahzarında üzerine da‘vâ takrîr-i kelâm edip müteveffât-ı mezbûre Ümmühani Hatun bt. Mahmud b. Mustafa fevtinden yirmi gün mukaddem bi-emrillâhi te‘âlâ fevt olduğumda sen cemî‘ terekemi ahz u kabz ve semen-i misli ile bey‘ ve kabz-ı semen ve semenlerinden evvelâ vech-i mesnûn üzere levâzım-ı techîz ve tekfînim gördükden sonra bâkī malımın sülüsü ifrâz olunup sülüs-i mezbûr ile ıskāt-ı salât ve hukūk-ı ibâd ve kefâret-i savmım görüle ve eyyâm-ı mübârekede tabh-ı ta‘âm ve it‘âm-ı fukarâ ve sulehâ oluna ve fazla kalırsa miskîn-i râhî ve mukarrebîn ile sâir vücûh-ı birre ve hayra sarf oluna ve malımın sülüsânı li-ebeveyn karındaşım ve hasren vârisem olup zikr olunan Kulaksız mahallesinde sâkine Saliha [Safiye] Hatun ibneti’l-merhûm Mahmud’a teslîm oluna deyü vasiyet ve tenfîzine beni huzûr-ı Müslimînde vasiyy-i muhtâr nasb ü ta‘yîn edip ben dahi muvâcehesinde kabûl ve musırraten-aleyhâ fevt oldukda mezbûre Fâtıma Hatun yedinde müteveffât-ı mezbûrenin vedî‘i olan eşyâsını kabz ve tenfîz-i vesâyâ murâd eylediğimde mezbûre bana eşyâ-i mûdi‘asını teslîmden imtinâ‘ eder suâl olunsun dedikde mezbûre Fâtıma cevâbında müteveffât-ı mezbûrenin kendi yedinde vedî‘a olduğunu ikrâr lâkin müdde‘iye-i mezbûrenin vech-i meşrûh üzere müdde‘âsını inkâr edicek müdde‘î-i mezbûrdan sıdk-ı makāline beyyine taleb olundukda udûl-ı ahrâr-ı ricâl-i Müslimînden mahmiye-i mezbûrede Hadîka-i hâssa-i şehriyârî kapılarından Demirkapı bekçisi Ahmed Efendi b. Ali ve zikr olunan Dâye Hatun mahallesinde İmâm Abdullah Efendi b. Abdullah li-ecli’ş-şehâde meclis-i ma‘kūd-ı mezbûra hâzırân olup istişhâd olunduklarında fi’l-hakīka müteveffât-ı mezbûre Ümmühani Hatun bt. Mahmud b. Mustafa fevtinden yirmi gün mukaddem bi-emrillâhi te‘âlâ fevt olduğumda cemî‘ terekemi sen ahz u kabz ve semen-i misilleri ile bey‘ ve kabz-ı semen ve semenlerinden evvelâ vech-i mesnûn üzere levâzım-ı techîz ve tekfînim gördükden sonra bâkī malımın sülüsü ifrâz olunup sülüs-i mezbûr ile ıskāt-ı salât ve hukūk-ı ibâd ve kefâret-i savmım görüle ve eyyâm-ı mübârekede tabh-ı ta‘âm ve it‘âm-ı sulehâ ve fukarâ oluna ve fazla kalırsa miskîn-i râhî ve mukarrebîn ile sâir vücûh-ı birre ve hayra harc ü sarf oluna ve malımın sülüsânı li-ebeveyn kız karındaşım ve hasren vârisem olup zikr olunan Kulaksız mahallesinde sâkine Safiye Hatun’a teslîm oluna deyü vasiyet edip ve tenfîzine işbu müdde‘î-i mezbûr Ahmed Efendi b. Osman’ı huzûrumuzda vasiyy-i muhtâr nasb ü ta‘yîn ol dahi muvâcehesinde ba‘de’l-kabûl musırraten-aleyhâ vefât eyledi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle oldukdan sonra mûcebince ba‘de’l-hükm müdde‘î-i mezbûr yine meclis-i ma‘kūd-ı mezbûrda mezbûre Fâtıma Hatun mahzarında ikrâr ve takrîr-i kelâm edip mezbûre yedinde vedî‘a olup ânifen edâsına hükm-i şer‘î lâhık olan ber-mûceb-i defter-i müteveffât-ı mezbûreyi eşyâ-i terekeden olmak üzere tamâmen bi’l-vesâye ahz u kabz eyledim min-ba‘d mezbûre Fâtıma yedinde bir şeyim kalmadı dedikde gıbbe’t-tasdîkı’ş-şer‘î vâki‘ hâli ilâ-âhirihî.<br><br>Şuhûdü’s-sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=37366"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37368"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0555"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1143"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>