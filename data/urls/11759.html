﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 476<br>Hüküm no: 428<br>Orijinal metin no: [135b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Ağa mahallesinden Ebubekir Çelebi b. es-Seyyid Abdurrahman’ın tamir ettirdiği ev vakfa ait olduğu anlaşıldığından masrafların iadesi</b><br><br>Mahrûsa-i İstanbul’da Küçük Ayasofya kurbünde Hüseyin Ağa mahallesinde sâkin es-Seyyid Ebubekir Çelebi b. es-Seyyid Abdurrahman meclis-i şer‘de takrîr-i kelâm edip mahalle-i mezbûrede vâki‘ Ümmi Hatun bt. es-Seyyid Mehmed evvelâ nefsine, ba‘dehâ Medîne-i Münevvere fukarâsına vakf ve şart ettiği bir tarafı Şa‘ban Ağa b. ( ) mülkü ve bir tarafı Hamza Paşa Vakfı ve iki tarafı tarîk-i âmma müntehî hâriciyyesi fevkānî ve tahtânî üç bâb oda ve ahırı ve şehnişîni ve kenîfi ve dâhiliyyesi fevkānî ve tahtânî altı bâb oda ve bi’r-i mâ [ve] kenîfi müştemil olan menzil-i mezbûre Ümmi Hatun’un mülkü olup ba‘de vefâtihâ bi’l-inhisâr vârisi olduğum ecilden bana intikāl etti zu‘muyla menzil-i mezbûrda bir mikdâr binâ ihdâs eylemiş idim, hâlâ menzil-i merkūm Haremeyn fukarâsına vakf olduğu mübeyyen olmağın kıbel-i şer‘den üzerine varılıp harc u sarf ettiğim meblağın tahammülü tahmîn olundukdan sonra mütevellî-i vakf-ı mezbûrdan alıverilmesi matlûbumdur dedikde savb-ı şer‘den Mevlânâ Halil Efendi ve hâssa mi‘mârlardan Üstâd Ali Çelebi b. Halil irsâl olunup anlar dahi zeyl-i kitâbda isimleri mastûr olup ebniye ve sukūfa vukūfu olan Müslimîn ile menzil-i mezbûra varıp vakf-ı mezbûra bi’l-fi‘il mütevellî olan Ömer Bey b. Mustafa nâm cündînin mahzarında nazar ve mesâha ettiklerinde tûlen ve arzen hesâb-ı şatrancî üzere yüz otuz zirâ‘ taş duvarın her zirâ‘ı altmış akçeden yedi bin sekiz yüz akçe ve tuğla ile mebnî hesâb-ı mezbûr üzere altmış zirâ‘ dolma duvarın her zirâ‘ı kırkar akçeden iki bin dört yüz akçe ve hesâb-ı mezbûr üzere yüz yirmi zirâ‘ cedîd sakfın her zirâ‘ı kırkar akçeden dört bin sekiz yüz akçe cem‘an on beş bin akçeye tahammülü vardır, noksân ile kābil değildir deyu bi’l-ittifâk haber verdiklerinde mevlânâ-yı mezbûr mahallinde tahrîr, ba‘dehû mahfil-i kazâda haber verdikden sonra meblağ-ı mezbûru mezbûr Ebubekir Çelebi’ye edâ ve teslîme tenbîh birle mâ-vaka‘a bi’t-taleb ketb olundu.<br><br>Tahrîren fî-evâili Şa‘bâni’l-mu‘azzam li-sene erba‘a ve selâsîn ve elf.<br><br>Şühûdü’l-hâl: İbrahim Çelebi b. Ebîbekir el-mülâzım, Ali Efendi b. ( ) el-kādî, Mustafa Bey b. Yusuf el-bevvâb, Siyavuş b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=11758"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11760"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b476"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o691"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>