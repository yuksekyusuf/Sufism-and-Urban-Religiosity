﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 204<br>Hüküm no: 142<br>Orijinal metin no: [30b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sözlü vaad suretinde olan satışın sahih olmadığına binaen Agop v. Ohannes’in 3050 guruş davasından men olunduğu</b><br><br>3050 guruş men‘<br><br>Ma‘rûz<br><br>Sahib-i arzuhâl Kuyumcu Agop v. Ohannes nâm zimmî meclis-i şer‘-i münîrde derûn-ı arzuhâlde mezkûru’l-ism Nargileci Agop v. Kerope zimmî muvâcehesinde mukaddemâ on üçüncü bölük çorbacısı olup hâlen me’mûren Bolu’ya azîmet üzre olan silâhşorân-ı hâssadan Mehmed Ağa b. İbrahim hazır olduğu hâlde İstanbul’da Samatya kurbünde Abdi Çelebi mahallesinde Yuvan şerbethânesi ittisâlinde mersûm Agop zimmî ile zevcesi gāibe ani’l-meclis Varvara bt. Agop nâm Nasrâniyenin bi’l-iştirâk ve bi’l-icâreteyn mutasarrıflar oldukları menzil tahtında kâin bir bâb <<kahve>> kahvehânenin gediği hâzır-ı merkūm Mehmed Ağa’nın mâlı olup mersûm Agop dahi şirâya tâlib oldukda beş bin guruş istediğinden alamayıp ba‘dehû benim ağa-yı merkūm ile ülfetim olmak hasebiyle bana gedik-i mezkûru sen kendin iştirâ eyle sonra ben senden satın alırım deyip ben dahi gedik-i mezkûru iki yüz kırk bir senesi Şevvalinin altıncı günü hâzır-ı merkūmdan akdi kendi nefsime izâfetle üç bin elli guruş semen-i medfû‘a iştirâ ve kabz ve dükkân-ı mezkûru dahi zevcân-ı mesfûrândan beher şehr beşer buçuk guruş kirâ ile istîcâr ve bu âna kadar derûnunda temekkün etmişdim lâkin bu def‘a kahvehâne-i mezkûre bâ-fermân-ı âlî sedd ü bend ve ocağı hedm olduğundan intifâ‘ım munkatı‘ olmağla öyle olıcak mücerred senden satın alırım dediğine binâen hâzır-ı mezbûra verdiğim semen-i mezkûr üç bin elli guruşu mersûm Agop zimmîden taleb ederim deyü da‘vâ [31a] ve hâzır-ı merkūm Mehmed Ağa ve mesfûr Agop zimmî bu kazıyyeyi külliyen münkir olmalarıyla ilzâm için mübâşiri ma‘rifetiyle tarafeyn fetvâ-yı şerîfeye havâle ile istiftâ olundukda takrîr-i meşrûhu üzre kelâm-ı mezkûr tevkîl-i şer‘î olmayıp va‘d makūlesinden olduğu iftâ buyrulduğunu tarafeyn meclis-i şer‘de tasdîk etmeleriyle bu sûretde ber-muktezâ-yı şerî‘at-ı garrâ müdde‘î-i mersûm meblağ-ı mezkûr üç bin elli guruşu mesfûr Agop zimmîden da‘vâya kādi[r] olmadığı kendüye tefhîm ve bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 20 R sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33568"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33570"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b204"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o590"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>