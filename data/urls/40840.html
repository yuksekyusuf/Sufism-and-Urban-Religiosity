﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 535<br>Hüküm no: 561<br>Orijinal metin no: [82a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Esirci Hüseyin Beşe b. Abdullah’ın satın aldığı cariyenin ayıplı olduğu iddiasıyla Ayşe bt. Receb’e iade etmek üzere açtığı davada iddiasını ispat edemediği</b><br><br>Mahmiye-i İstanbul’da Alacamescid kurbünde Çakır Ağa mahallesi sükkânından esirci tâifesinden Hüseyin Beşe b. Abdullah meclis-i şer‘-i hatîrde medîne-i Ebî Eyyûb-i Ensârî mahallâtından Çölmekçi mahallesi sâkinelerinden Âişe bt. Receb nâm hâtun mahzarında üzerine takrîr-i da‘vâ edip işbu uzun boylu göğ elâ gözlü Rusiyyetü’l-asl La‘lgûn bt. Abdullah nâm câriye-i memlûkesini târih-i kitâbdan kırk gün mukaddem veled getirmemişdir deyu ayb-ı velâdetden sâlime olmak üzere yüz elli riyâlî guruşa tarafeynden îcâb ve kabûlü hâvî bey‘-i bât ile bana bey‘ ve teslîm ben dahi iştirâ ve tesellüm ve def‘-i semen etmişidim lâkin merkūme La‘lgûn mezbûre Âişe Hâtun’un silk-i mülkünde üç def‘a veled getirip ayb-i velâdet ile ma‘yûbe olduğuna muttali‘ oldum hâlâ câriye-i mezbûreyi ayb-i mezkûr ile ma‘yûbe olmağın merkūme Âişe Hâtun’a red ve semen-i merkūmun mezbûreden alıverilmesin taleb ederim suâl olunsun dedikde merkūme Âişe Hatun cevâbında câriye-i mezbûrenin vech-i meşrûh üzere silk-i mülk-i sahîhinde üç def‘a veled getirdiğine tav‘an i‘tirâf edip lâkin câriye-i mezbûreyi ayb-i mezkûrdan sâlime olmak üzere bey‘ini inkâr edicek müdde‘î-i mezbûrdan merkūme Âişe Hâtun’un câriye-i mezkûreyi ayb-i mezkûrdan sâlime olmak üzere bey‘ini mübeyyine beyyine taleb olundukda ityân-ı beyyineden izhâr-ı acz ile merkūme Âişe Hâtun’u istihlâf edicek merkūme Âişe Hâtun’a câriyesi merkūme La‘lgûn’ü ayb-ı mezkûrdan sâlime olmak üzere bey‘ etmediğine yemîn teklîf olundukda ol dahi alâ vefki’l-mes’ûl yemîn billahi’l-aliyyi’l-a‘lâ etmeğin müdde‘î-i mezbûr Hüseyin Beşe da‘vâ-yı meşrûhasından men‘ olunup mâ-hüve’l-vâki‘ bi’t-taleb ketb olundu.<br><br>Fi’l-yevmi’l-ışrîn min-Zilhicceti’ş-şerîfe li-sene seb‘a ve sittîn ve elf.<br><br>Şühûdü’l-hâl: Umdetü’l-kuzât Abdülcelil Efendi b. ( ), Ahmed Çelebi b. Abdürrahim, İsa Bey b. Ahmed, Ahmed Çelebi b. Abdurrahman, Çukadâr Osman Beşe ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40839"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40841"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b535"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o831"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>