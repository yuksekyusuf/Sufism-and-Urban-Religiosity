﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 468<br>Hüküm no: 470<br>Orijinal metin no: [87a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mevkufat kâtiplerinden Mehmed Arif Efendi’nin zeytinyağı mağazasında miras yoluyla yedi hissesi olduğuna dair hüccet verilmesi</b><br><br>Hülâsa kaydı ihrâc-şüd<br><br>Fî 13 Receb sene [1]320<br><br>[Mühür] (…)<br><br>Zeytyağcı mağazası ihbârı<br><br>Kaydı ihrâc-şüd<br><br>Fî 29 Şa‘bân sene [1]317<br><br>[Mühür] (…)<br><br>Kaydı ihrâc-şüd<br><br>Fî 14 Receb sene [1]329<br><br>[Mühür] (…)<br><br>Mahmiye-i İstanbul hısnı ebvâbından Cibâli Kapısı dâhilinde Üskübî mahallesinde sâkin iken bundan akdem vefât eden Mısr-ı Kâhire kuzâtından es-Seyyid el-Hâc Mehmed Tahir Efendi b. İsmail’in verâseti zevce-i menkûha-i metrûkesi Hadice Hatun bt. el-Hâc Abdurrahman ile sulbî kebîr oğlu Mevkūfât kalemi ketebesinden es-Seyyid Mehmed Ârif Efendi’ye münhasıra ve mesele-i mîrâsları sekiz sehmden olup sihâm-ı mezbûreden bir sehmi zevce-i mezbûreye ve yedi sehmi ibn-i merkūma isâbeti tahakkukundan sonra vârisân-ı mezbûrândan ibn-i merkūm es-Seyyid Mehmed Ârif Efendi meclis-i şer‘-i münîrde bi’l-verâse takrîr-i kelâm ve bast ani’l-merâm edip mahmiye-i mezbûre hısnı ebvâbından Bâb-ı Caferiye hâricinde Sebzehâne kurbünde Sarrâf sûkunda vâki‘ Muytab Mustafa Ağa ve Yemişçi Süleyman Ağa mağazaları beynlerinde kâin Şa‘riyeci mağazası denmekle arîf bir bâb zeytyağcı mağazası derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûme babam ve mûrisimiz müteveffâ-yı mezbûrun hayatında bâ-hüccet-i şer‘iyye yedinde mülkü olup ba‘de vefâtihî benimle zevce-i mezbûre Hadice Hatun’a ber-tashîh-i mezkûr mevrûs olmağla husûs-ı mezkûre vukūf-ı tâmları olan kimesnelerden istihbâr olunup yedime bir kıt‘a hüccet i‘tâsı matlûbumdur dedikde fi’l-hakīka gedik-i mezkûr merkūm es-Seyyid Mehmed Ârif Efendi’nin babası müteveffâ-yı mezbûr es-Seyyid el-Hâc Mehmed Tahir Efendi’nin hayatında yedinde mülkü olup ba‘de vefâtihî oğlu merkūm ile zevcesi mezbûre Hadice Hatun’a mevrûs olduğunu zeyl-i vesîkada muharrerü’l-esâmî Müslimîn kimesneler alâ-tarîkı’ş-şehâde ihbâr etmeleriyle hıfzan li’l-makāl işbu vesîka-i enîka ketb olundu.<br><br>Fî 29 Ra sene 1247<br><br>Şuhûdü’l-hâl: Muhzır Hüseyin Çelebi b. Yusuf, Yemenîci Abdülkadir Ağa b. Ali, Ketebeden es-Seyyid Süleyman Efendi b. Ahmed, İmâm es-Seyyid Ali Efendi b. Ahmed, İmâm Ömer Efendi b. Veliyyüddin.</p>          <br><a title="Önceki sayfa" style="text-decoration:none" href="./ayrmetin.php?idno=34647"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34649"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b468"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o477"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>