﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 640<br>Hüküm no: 746<br>Orijinal metin no: [95a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Veli Paşa’nın çocukları Mehmed Bey ve Fâtıma Hanım’ın miras hususunda anneleri Fâtıma bt. Abdullah’ın zimmetini ibra ettikleri</b><br><br>Husûs-ı âti’l-beyânın mahâllinde tahrîri iltimâs olunmağın savb-ı şer‘den Mevlânâ Mustafa Efendi b. Ahmed irsâl olunup ol dahi Dârü’l-hilâfeti’l-aliyye Kostantıniyyeti’l-mahmiye’de Hoşkadem mahallesinde sâkin fahrü’l-emâcid ve’l-e‘âlî câmi‘ü’l-mehâmid ve’l-meâli İsmail Ağa b. Ali’nin menziline varıp zeyl-i rakīmde esâmîleri mastûr Müslimîn huzûrunda akd-i meclis-i şer‘-i kavîm eyledikde mahmiye-i mezbûrede Cezerî Kasım Paşa mahallesi sükkânından olup Akkirman’da vefât eden merhûm Veli Paşa’nın verâseti zevce-i metrûkeleri Fâtıma Hanım bt. Abdullah ve Âtike Hatun’a ve sulbî sagīr oğlu Mehmed Bey ile sulbiye sagīre kızı Fâtıma Hanım’a münhasıra olduğu şer‘an zâhir oldukdan sonra sagīrân-ı mezbûrânın kıbel-i şer‘den tesviye-i umûrlarına vasîleri ve ammileri mûmâ-ileyh İsmail Ağa meclis-i ma‘kūd-ı mezbûrda merkūme Fâtıma Hanım tarafından ikrâr-ı âti’z-zikri tasdîka vekîl olup zât-ı mezbûreyi ma‘rifet-i şer‘iye ile ârifân olan Halil Bey b. Ahmed ve Ebûbekir b. Ali şehâdetleri ile şer‘an vekâleti sâbite fahrü’l-akrân Ömer Ağa b. Mehmed el-muhâmî mahzarında bi’l-vesâye ikrâr ve takrîr-i kelâm edip müteveffâ-yı mezbûrun terekesinden bir al çukaya kaplı bir sırt semmûrun ve yeşil çukaya kaplı bi sırt semmûrun ve dört sîm kılıcı müvekkile-i mezbûre yedinden vesâyet-i mahkiyem hasebiyle alıp kabz edip min-ba‘d müteveffâ-yı mezbûrun terekesinden müvekkile-i mezbûre Fâtıma Hanım yedinde kalîl ve kesîr ve celîl ve hakīr ism-i mâl ıtlâk olunur bir şey kalmadı dedikde vasîyy-i mezbûru kelimât-ı muharreresinde vekîl-i mezbûr bi’l-muvâcehe tasdîk ve bi’l-müşâfehe tahkīk eylediğini mevlânâ-yı mezbûr mahâllinde tahrîr ba‘dehû ma‘an ba‘s olunan Mehmed b. Ramazan ile meclis-i şer‘a gelip alâ-vukū‘ihî inhâ ve takrîr etmeğin mâ hüve’l-vâki‘ bi’t-taleb ketb olundu.<br><br>Fi’s-sâbi‘ min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Ekmelü’l-müderrisîn Mehmed Efendi, Fahrü’l-müderrisîn Cafer Efendi, Ahmed Efendi b. Bali, Hoca Mehmed Efendi, İsmail Bey b. İbrahim, Mehmed Efendi b. Abdülkerim, Mehmed Efendi el-imâm, Ömer Ağa b. Receb.</p>          <br><a title="Önceki sayfa" style="text-decoration:none" href="./ayrmetin.php?idno=25632"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25634"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b640"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o971"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>