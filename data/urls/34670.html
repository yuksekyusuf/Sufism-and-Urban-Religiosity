﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 72<br>Hüküm no: 17<br>Orijinal metin no: [8-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Kiryako’dan alacak iddiasında olan Kezban Hatun’un kızı Fatma’nın kendi alacak iddiasından vazgeçtiği</b><br><br>Mukābele şüd<br><br>Kezban Hatun’un kerîmesi Fatıma Hatun Bakkāl Kiryako zimmîyi ibrâ<br><br>Ma‘rûz<br><br>Sâhibe-i arzuhâl mu‘arrefetü’z-zât Şerife Fatıma bt. Ahmed nâm hatun hâlâ zevci Kadaifci Mehmed Ali b. İsmail hâzır olduğu hâlde İstanbul Mahkemesi’nde meclis-i şer‘-i münîrde derûn-ı arzuhâlde ismi mastûr Bakkāl Kiryako v. Kiryako zimmî muvâcehesinde merkūme Şerife Fatıma Hatun’un vâlidesi kezâlik zâtı mu‘arrefe Şerife Kezban Hatun bt. diğer Ahmed dahi hâzır olduğu hâlde ben zevcim hâzır-ı mezbûr vesâtetiyle sene-i sâbıkā Recebi’l-ferd’inin gurresi günü İstanbul’da Hocapaşa Câmi‘-i şerîfi karşısında zevcim hâzır-ı mezbûrun dükkânında mersûm Kiryako zimmîye mâlımdan dört bin guruş ikrâz ve teslîm ol dahi iktirâz ve kabz ve umûruna sarfla istihlâk etmekle meblağ-ı mezkûrun bin guruşunu bundan mukaddem zimmî-i mersûmdan ahz u kabz etmemle bâkīsi olan üç bin guruşu mesfûr Kiryako zimmîden hâlâ taleb ederim deyü taleb ve da‘vâ sadedinde olmuş idim lâkin meblağ-ı mezkûr benim mâlım olmayıp vâlidem hâzıra-i mezbûrenin mâlı olmağla ol-vechile benim zimmî-i mesfûr zimmetinde bir akçe ve bir habbe alacağım olmamağın husûs-ı mezkûra müte‘allika mersûm Kiryako zimmînin zimmetini ibrâ-i âm ile kabûlünü hâvî ibrâ ve iskāt eyledim deyü ikrâr ve tasâdıkları huzûr-ı âlîlerine i‘lâm olundu.<br><br>Fî 14 Şa‘bân sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34669"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34671"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b072"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o647"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>