﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 313<br>Hüküm no: 202<br>Orijinal metin no: [46b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Halil Ağa’nın, karısı Nazikî’ye hibe ettiği ev hisselerine vasînin dahlinin engellenmesi</b><br><br>Mahmiye-i Galataˈya tâbi‘ kasaba-i Tophâne mahallâtından Firuzağa mahallesinde sâkine iken bundan akdem müteveffâ olan Halil Ağa b. Abdullah nâm kimesnenin verâseti zevce-i metrûkesi Nazikî bt. Abdullah ile sulbî sagīr oğlu Hasanˈa münhasıra olduğu şer‘an zâhir ve müte‘ayyin oldukdan sonra mezbûre Nazikî meclis-i şer‘-i hatîr-i lâzımüˈt-tevkīrde sagīr-i mezbûrun kıbel-i şer‘-i mutahhardan mansûb vasîsi ve müteveffâ-yı mezbûrun muhallefâtına vâzi‘uˈl-yed olan Ebûbekir b. () mahzarında üzerine da‘vâ ve takrîr-i kelâm edip zevcim müteveffâ-yı mezbûr sıhhatinde mahalle-i mezbûrede vâki‘ bir tarafı ba‘zan Medîne-i Münevvere Vakfı ile ba‘zan Kerîme Hatun mülkü ve bir tarafı Ali Çelebi vârislerine ve bir tarafı Emetullah nâm bikr mülkü ve bir tarafı tarîk-i âm ile mahdûd iki bâb beyt-i süflî ve bir kilârı ve bi’r-i mâ’ı ve kenîfi ve muhavvâtayı müştemil mülk menzilinin cânib-i kıblesinde olan beyt-i süflîyi ve kilârı ve zokak kapısının bir kanadını ifrâz edip yer yer alâmet-ifâsıla vaz‘ olundukdan sonra ba‘deˈt-tahlîf bana hîbe-i sahîha ile hîbe ve teslîm eyleyip ben dahi meclis-i hîbede ittihâb ve kabz edip minvâl-i muharrer üzre mülk-i mevhûbem olup mülkiyet üzre ben müfrez-i mezkûra mutasarrıfe iken hâlâ vasî-i mezbûr muhallefât-ı müteveffâ-yı mezbûrun olmak üzre vaz‘-ı yed eder suâl olunup kasr-ı yedine tenbîh olunması matlûbumdur dedikde gıbbeˈs-suâl ve akībeˈl-inkâr müdde‘iyye-i mezbûreden sıdk-ı mekāline mutâbık beyyine taleb olundukda udûl-ı Müslimînˈden Mustafa Efendi b. Mehmed el-imâm ve Hüseyin Bey b. Abdülcelil nâm kimesneler li-ecliˈş-şehâde meclis-i şer‘a hâzırân olup isreˈl-istişhâdiˈş-şer‘î fiˈl-vâki‘ müteveffâ-yı mezbûr Halil Ağa sıhhati hâlinde mülkü olan menzil-i mahdûd-ı mezkûrdan nısf olmak vech üzre bizim huzûrumuzda cânib-i kıblîsinden bir bâb beyt-i süflî ve kilârı ve zokak kapısının bir kanadını ifrâz eyleyip yer yer alâmet-i fâsıla vaz‘ eyledikden sonra ba‘deˈt-tahliye zevcesi merkūme Nazikî Hatunˈa hîbe-i sahîha-i şer‘î ile hîbe ve temlîk ve teslîm eyleyip ol dahi meclis-i hîbede ittihâb ve kabz ve temellük eyledi hâlâ müfrez-i mezkûre müdde‘iyye-i mezbûrenin mülk-i mevhûbesinden biz bu husûsa bu minvâl üzre şâhidleriz şehâdet dahi ederiz deyü her biri edâ-i şehâdet-i şer‘iye eylediklerinden sonra ba‘deˈt-ta‘dîl veˈt-tezkiye şehâdetleri makbûle olmağın mûcebiyle vasî-i mezbûrenin kasr-ı yedine tenbîh birle mâ vaka‘a biˈt-taleb ketb olundu.<br><br>Hurrire fiˈl-yevmiˈr-râbi‘ min-Cumâdelûlâ li-sene erba‘a ve semânîn ve elf.<br><br>Şuhûdüˈl-hâl: Ali Bey b. Abdullah, Osman Beşe b. Ahmed, Murteza Bey b. Abdullah, İsmail Çelebi b. Mustafa el-imâm, Kabil Beşe b. Abdullah, Aynî Beşe</p>          <br><a title="Önceki sayfa" style="text-decoration:none" href="./ayrmetin.php?idno=21265"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21267"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b313"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o981"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>