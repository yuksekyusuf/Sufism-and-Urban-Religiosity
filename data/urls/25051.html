﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 215<br>Hüküm no: 164<br>Orijinal metin no: [20a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çoban Çavuş mahallesinden Mehmed Ağa b. Osman’ın Laleliçeşme yakınında bulunan dükkânlarını Yeniçeri Ocağı’nda zağracıbaşı olan Hüseyin Ağa’ya satması</b><br><br>Dârü’l-hilâfeti’l-aliyye Kostantıniyyeti’l-mahmiye mahallâtından Çoban Çavuş mahallesinde sâkin fahrü’l-a‘yân Mehmed Ağa b. Osman meclis-i şer‘de dergâh-ı âlî yeniçerileri ocağından hâlâ zağracıbaşı olan iftihârü’l-emâcid ve’l-ekârim câmi‘ü’l-mehâmid ve’l-mekârim el-Hâc Hüseyin Ağa b. Ali tarafından ikrâr-ı âti’l-beyânı tasdîka vekîl olup nehc-i şer‘î ve vech-i mer‘î üzere vekâleti sâbite olan umdetü’l-emâsil ve’l-akrân Ahmed Çelebi b. el-Hâc Mehmed mahzarında tav‘an ve rağbeten ikrâr u i‘tirâf edip zikri âtî bey‘in sudûruna değin mülk ve hakkım olup mahmiye-i mezbûrede Lâleliçeşme kurbünde vâki‘ iki tarafı ba‘zan Ali Çelebi mülküne ve ba‘zan Mustafa Ağa mülküne ve bir tarafı Mehmed Çelebi dükkânına ve bir tarafı tarîk-i âmma müntehî biri pazarcı ve biri sebzeci ve biri kasab üç dükkânı cemî‘ tevâbi‘ ve levâhıkı ve kâffe-i menâ[fi‘] ve merâfıkı ile tarafeynden îcâb ve kabûlü hâvî bey‘-ı bâtt-ı sahîh-i şer‘î ile yüz otuz iki bin fıddî râyic fi’l-vakt akçeye müvekkil-i mesfûr el-Hâc Hüseyin Ağa’ya bey‘ ve teslîm edip ol dahi vech-i meşrûh üzere iştirâ ve tesellüm ve kabûl ve kabz eyledikden sonra semen-i mesfûr yüz otuz iki bin mârrü’l-vasf akçeyi müvekkil-i mesfûr el-Hâc Hüseyin Ağa yedinden tamamen ahz u kabz edip ba‘de’l-yevm sâlifü’z-zikr üç bâb dükkânda ve semen-i mezkûrda vechen mine’l-vücûh ve sebeben mine’l-esbâb benim için hak ve alâka kalmadı keyfe mâ yeşâ mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’s-sânî aşer min-Şa‘bâni’l-mu‘azzam li-sene isnâ ve seb‘în ve elf<br><br>Şuhûdü’l-hâl: Mustafa Efendi el-kâtib, Mehmed Efendi b. Timur Kâtib, Sarrâc Mustafa Çelebi b. Receb, Ahmed Beşe b. Mehmed, kıdvetü’l-ekâbir Nasuh Ağa çavuş-ı miyâne, Zübdetü’l-a‘yân Abdi Ağa b. Kāimmakām Cabir Kethudâ, Abdülbaki Çelebi kethudâ-i ketân sâbıkā, Keresteci Mehmed Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=25050"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25052"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b215"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1047"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>