﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 513<br>Hüküm no: 501<br>Orijinal metin no: [73b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kâhîcioğlu Kigork’un Şehzade Camii civarındaki iki adet ütücü dükkânındaki gedik hisselerinin yarısını Ohan v. Manuk’a bin yüz kuruşa devrettiği</b><br><br>Ütücü gediği mâddesi<br><br>Ma‘rûz<br><br>Hüdavendigâr-ı esbak cennet-mekân firdevs-âşiyân Sultan Mustafa Han -aleyhi’r-rahmetü ve’l-gufrân- hazretlerinin mahmiye-i İstanbul’da Laleliçeşme kurbünde vâki‘ câmi‘-i şerîf ve imâret-i âmire ve hayrât-ı sâire-i celîleleri evkāfı müstegallâtından mahmiye-i mezbûrede Şehzâde Câmi‘-i şerîfi kapısı ittisâlinde kâin bir bâb ütücü dükkânı derûnunda mevcûde gedik ta‘bîr olunan âlât-ı lâzıme-i ma‘lûmenin mecmû‘una ve yine zikr olunan Şehzâde Câmi‘-i şerîfi civârında Meyyit kapısı nâm mahâlde bakkāl dükkânı karşısında kâin bir bâb ütücü dükkânı derûnunda mevcûde gedik ta‘bîr olunan âlât-ı lâzıme-i ma‘lûmenin dört sehm i‘tibârıyla iki sehm-i şâyi‘lerine vakf-ı müşârün-ileyh temessüküyle mutasarrıf olan Kâhîcioğlu Kigork v. Kazar zimmî meclis-i şer‘-i münîrde esnâf-ı merkūmenin kethudâsı İsmail ve ihtiyârlarından Mahmud Usta ile Yiğitbaşı Karabet ve Ustabaşı Kerope ve Andon ve Serope nâm zimmîler hâzır oldukları hâlde ütücü ustalığını idâreye muktedir olduğu ihbâr olunan bâ‘isü’l-i‘lâm sâhib-i arzuhâl Ohan v. Manuk zimmî muvâcehesinde takrîr-i kelâm edip zikr olunan câmi‘-i şerîf kapısı ittisâlinde kâin bir bâb ütücü dükkânı derûnunda mevcûde müstakıllen mutasarrıf olduğum âlât-ı lâzıme-i mezkûrenin nısf-ı şâyi‘ini tasarrufumda ibkā ve mâ‘adâ nısf-ı şâyi‘i ile mârrü’z-zikr Meyyit kapısı nâm mahâlde vâki‘ bir bâb ütücü dükkânı derûnunda mevcûde âlât-ı lâzıme-i ma‘lûmenin i‘tibâr-ı merkūm üzere kezâlik mutasarrıf olduğum iki sehm hisse-i şâyi‘amın bir sehmini tasarrufumda ibkā ve mâ‘adâ bir sehm-i şâyi‘ini hüsn-i rızâ ve tayyib-i hâtırımla bin yüz guruş bedel-i makbûz mukābelesinde bâ-re’y-i mütevellî mersûm Ohan zimmîye ferâğ-ı kat‘î-i mu‘teber ile ferâğ ve tefvîz eylediğimde ol dahi tefevvüz ve kabûl edip ba‘de’l-yevm zikr olunan câmi‘-i şerîf kapısı ittisâlinde kâin ütücü dükkânı gediği ta‘bîr olunan âlât-ı lâzıme-i ma‘lûmenin nısf-ı şâyi‘i ile Meyyit kapısı nâm mahâlde bakkāl dükkânı karşısında olan ütücü dükkânı gediği ta‘bîr olunan âlât-ı lâzıme-i ma‘lûmesinin i‘tibâr-ı merkūm üzere bir sehm-i şâyi‘i mersûm Ohan zimmînin hakk-ı müfevvezi ve dâhil-i havza-i tasarrufu olup sâlifü’z-zikr nısf ve rub‘ hisselerinde benim alâka ve medhalim kalmamışdır dediğini mersûm Ohan zimmî tasdîk etmeğin âlât-ı lâzıme-i mezkûrelerin vech-i meşrûh üzere nısf ve rub‘ hisseleri fâriğ-i mersûm Kigork zimmînin ferâğından mersûm Ohan zimmî üzerine müceddeden temessük tahrîr ve temhîr ve vakf-ı şerîfe ba‘de’l-kayd yedine i‘tâ olunmak bâbında istid‘â eylediği İstanbul Mahkemesi’nden huzûr.<br><br>Fî 23 B sene [12]23.</p>          <br><a title="Önceki sayfa" style="text-decoration:none" href="./ayrmetin.php?idno=31908"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31910"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b513"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o599"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>