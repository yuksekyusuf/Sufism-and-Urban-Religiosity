﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 56<br>Hüküm no: 2<br>Orijinal metin no: [1b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Andon’un Kasap Toma’ya olan borcunu ödemesi</b><br><br>151 guruşa hükm<br><br>Ma‘rûz<br><br>Kasab Toma v. Yani nâm zimmî İstanbul Bâb Mahkemesi’nde meclis-i şer‘de Andon v. Kiryako nâm zimmî muvâcehesinde mersûm Andon zimmî zimmetinde işbu târîh-i i‘lâmdan bir buçuk sene mukaddem mâlımdan ve yedimden iştirâ ve kabz eylediği beher vakıyyesi yüzer paraya olarak altmış yedi vakıyye lahm-ı ganem semeninden cem‘an yüz altmış yedi buçuk guruş alacak hakkım olup hattâ târîh-i i‘lâmdan bir gün mukaddem İstanbul’da Fener kapısı hâricinde berber dükkânında zimmî-i mersûm ile hesâbımızı rü’yet eylediğimizde mesfûr Andon zimmî meblağ-ı mezkûr yüz altmış yedi buçuk guruş zimmetinde bana deyni olduğunu ikrâr ve meblağ-ı mezkûrun on altı buçuk guruşunu teslîm edip bâkīsi olan yüz elli bir guruşu mersûm Andon zimmîden hâlâ taleb ederim deyü ba‘de’d-da‘vâ ve’l-inkâr müdde‘î-i mersûm ber-vech-i muharrer müdde‘âsını her biri mahallerinde lede’t-tezkiye adl ve makbûlü’ş-şehâde idikleri ihbâr olunan Kahveci es-Seyyid Osman b. Mehmed Sadık nâm kimesne ile Kosti v. Vasil nâm zimmî şehâdetleriyle isbât etmeğin mûcebince meblağ-ı bâkī-i mezkûr yüz elli bir guruşu müdde‘î-i mersûm Toma zimmîye edâ ve teslîme mersûm Andon zimmîye tenbîh olunduğu mübâşirleri Bâb-ı Seraskerî kavaslarından Tophâneli Abdullah Kavas kulları yediyle huzûr[-ı âlîlerine i‘lâm olundu]<br><br>Fî 3 Receb sene [12]55</p>          <br><a title="Önceki sayfa" style="text-decoration:none" href="./ayrmetin.php?idno=7812"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7814"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b056"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o469"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>