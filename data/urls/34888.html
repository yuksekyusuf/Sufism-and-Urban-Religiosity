﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 282<br>Hüküm no: 235<br>Orijinal metin no: [89-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma Hanım ile Zenneci Mehmed Arif Ağa’nın aralarındaki menzil satışı ve borç ödeme konularında sulh oldukları</b><br><br>Menzil nizâ‘ı ve 6000 [guru]ş men‘<br><br>Ma‘rûz<br><br>Sâhibe-i arzuhâl mu‘arrefetü’z-zât Şerife Fatıma Hanım bt. Hüseyin meclis-i şer‘-i münîrde zikri âtî vakıf menzile vaz‘-ı yedleri mütehakkık olan derûn-ı arzuhâlde mezkûrü’l-ism Zenneci Mehmed Ârif Ağa b. Ali ile zevcesi kezâlik mu‘arrefetü’z-zât Havva Hatun bt. el-Hâc Mehmed muvâcehelerinde zevcân-ı mezbûrâtdan [90] merkūm Mehmed Ârif Ağa’ya cihet-i karzdan üç bin beş yüz guruş ve bi-şarti’r-rücû‘ emrimle mâlından gāibetü ani’l-meclis Emetullah Hatun’a verdiği iki bin beş yüz guruş ki cem‘an altı bin guruş zimmetimde deynim olup ve bâ-irâde-i seniyye Hazîne-i Evkāf-ı Hümâyûn tarafından idâre olunan evkāfdan medîne-i Üsküdar’da Sultan Tepesi nâm mahâlde vâki‘ merhûme Hacce Hesna Hatun Mescidi Vakfı müsakkafâtından olup mescid-i mezkûr mahallesinde kâin bâ-temessük-i mütevellî bi’l-icâreteyn mutasarrıfe olduğum ma‘lûmü’l-hudûd bir bâb vakıf menzili bin iki yüz elli altı senesi Zilhiccetü’ş-şerîfesinin dokuzuncu günü bana on bin guruş bedel vermek şartıyla zevcân-ı mezbûrân Mehmed Ârif Ağa ve Havva Hatun’a ferâğ ve tefvîz onlar dahi vech-i muharrer üzere tefevvüz ve kabûl ve mütevellîsi dahi ol şartla izin ve temessük vermiş ise de lâkin bedel-i merkūmu bana vermediklerinden mâ‘adâ mezbûr Mehmed Ârif Ağa sâbıkā zevcin gāib ani’l-meclis Sâ‘atçi Mehmed Efendi’nin gāibetü ani’l-meclis Hatice Şüküre Hanım bt. Mehmed’e olan dört bin guruş deyni için mukaddemâ gāibe-i mezbûre bir takrîb mâlımdan dört bin guruşumu almağla meblağ-ı merkūm dört bin guruş ile zimmetinde alacağım olan meblağ-ı mecmû‘-ı mezkûr altı bin guruşu bedel-i ferâğ-ı merkūm on bin guruşa mahsûb ederim deyü zevcesi mezbûre tasdîkiyle îrâd eylediği kelâmı şer‘an müvecceh olmadığı kıbel-i şer‘den kendine tefhîm olunmağla el-hâletü hâzihî ben deynim olan meblağ mecmû‘-ı merkūm altı bin guruşu mezbûr Mehmed Ârif Ağa’ya edâ ve teslîme ol dahi zevcesi mezbûre Havva Hatun ile mâ‘an menzil-i mezkûru bâ-re’y-i mütevellî bana redd ü ferâğa tarafeynden her birimiz ta‘ahhüd edip bu vechile kat‘-ı münâza‘a eyledik deyü ikrâr ve tasâdıkları tescîl ve İstanbul Mahkemesi’nden huzûr-ı [âlîlerine i‘lâm olundu]<br><br>Fî 14 S sene 1258</p>          <br><a title="Önceki sayfa" style="text-decoration:none" href="./ayrmetin.php?idno=34887"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34889"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b282"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o606"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>