﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 278<br>Hüküm no: 233<br>Orijinal metin no: [66b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Âmine bt. Feyzullah ve Fâtıma bt. Osman’ın, Kadızade Feyzullah Efendi aleyhindeki arazi ve hızar davasının Bolu kadılığınca görülmesi</b><br><br>Ma‘rûz,<br><br>Cânib-i Nezâret-i Evkāf-ı hümâyûn’dan zabt ve idâre olunan evkāfdan vilâyet-i Anadolu’da Bolu sancağında Yedidivan kazâsına tâbi‘ Kirmedas Dîvânı’nda vâki‘ İsfendiyar Bey Vakfı müstagallâtından Zimet? Çiftliği’nin on iki hissede iki hisse çiftlik mutasarrıflığı ber-mûceb-i şürût-ı vâkıf uhde-i tasarruflarında olup İstanbul’da Ebulfeth Sultan Mehmed Han Câmi‘-i şerîfi kurbünde Kumrulu Mescid nâm-ı diğer Mima[r] Sinan mahallesi sâkinelerinden sâhibetey-i arzuhâl evlâd-ı vâkıfdan zâtları mu‘arrefeler Şerife Âmine bt. Feyzullah ve Fâtıma bt. Osman nâm hatunlar bi’l-ma‘iyye rü’yete memûr evkāf müfettişi fazîletlü semâhatlü Mîr es-Seyyid Mehmed Emin Âsaf Efendi hâzır olduğu hâlde Salı günü huzûr-ı hazret-i fetvâ-penâhîde ma‘kūd meclis-i şer‘-i münîrde kazâ-i mezkûre tâbi‘ Danişmend Dîvânı’nda Hacı Kādı karyesi ahâlîsinden derûn-ı arzuhâlde mezkûrü’l-ism Hacı Kādızâde Feyzullah Efendi b. İbrahim nâm kimesne muvâcehesinde kazâ-i mezkûr civârında Kirmedas Câmi‘-i şerîfi kurbünde kâin çiftlik-i mezkûra teba‘iyetle zirâ‘at ve hırâset olunur beş müdlük arazi ile yine kazâ-i mezkûra tâbi‘ Dağ Dîvânı’nda Hekreme? karyesinde vâki‘ dört hızar bizim mütevelliyesi olduğumuz Zimet? Çiftliği tarafından zabt olunagelmiş iken mezbûr Feyzullah Efendi fuzûlen ve bi-gayr-ı hakkın zabt ve tasarruf eder olmağla suâl olunup zikr olunan arazi ve hızârın ber-vech-i muharrer iki hissesinden keff-i yed birle mahâllinde bize teslîme merkūm Feyzullah Efendi’ye tenbîh olunmak murâdımızdır deyü da‘vâ etdiklerinde, ol dahi arazi ve hızara vaz‘-ı yedini ikrâr, lâkin arazi ve hızar-ı mezkûrlar vakf-ı mezkûrdan olmayıp arazi-i mîrîyeden Emin Himmetoğlu arazisi üzerinde olarak bâ-tapu tasarrufumda olmağla bi-hakkın vaz‘-ı yed ederim deyüp, lâkin husûs-ı mezkûr arazi nizâ‘ından ibâret olmağla arazi ve hızar-ı mezkûrun hudûd ve sınırları irâe ve tahdîd olunarak tarafeyn mahâllinde vech-i vecîh-i şer‘î üzere terâfu‘a muhtâc mevâddan idüğü tarafeynden her birine tefhîm olunduğu huzûr-ı [âlîlerine i‘lâm olundu].<br><br>Fî 16 Ca sene [1]257.</p>          <br><a title="Önceki sayfa" style="text-decoration:none" href="./ayrmetin.php?idno=1135"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1137"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b278"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o302"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>