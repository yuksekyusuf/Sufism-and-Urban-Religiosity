﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 155<br>Hüküm no: 160<br>Orijinal metin no: [96-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ahmed Çelebi b. Muslu’nun babasından intikal eden ve çocukluğunda Mahmud Bey’e devrettiği vakıf oda ve dükkânlar için emsâl bedel olmadığından fark talebi davasında sulh oldukları</b><br><br>Oldur ki Havâss-ı aliyye kazâsına tâbi‘ Hasköy demekle ma‘rûfe karye mahallâtından Kiremitçi Ahmed Çelebi mahallesi sâkinlerinden Ahmed Çelebi b. Muslu nâm kimesne mahfil-i kazâda yine mahalle[-i] mezbûre sükkânından hâmil-i hâze’l-kitâb Mahmud Bey b. Mirza nâm cündî mahzarında takrîr-i kelâm ve ta‘bîr ani’l-merâm edip karye-i mezbûrede merhûm Pîr Mehmed Paşa İskelesi’nde vâki‘ bir taraf-ı deryâ ve bir tarafı mezbûr Pîr Mehmed Paşa Vakfı olan debbağhâneler ve bir tarafı tarîk-i âm ve bir tarafı mersûme iskele ile mahdûd ve mümtâz yine merhûm-ı mezbûrun vakfından olup kānûn-ı kadîm üzre babamdan intikāl edip icâre-i mu‘accele ve müeccele ile mutasarrıf olduğum beynimizde ma‘lûmü’l-aded fevkānî odalar ve tahtânî dekâkîn-i müte‘addidenin hakk-ı tasarrufunu mukaddemâ vakf-ı merkūmun mütevellîsi izni ile mezkûr Mahmud Bey’e tefvîz, ol dahi tefevvuz edip mukābele-i tefvîzde mesfûr Mahmud Bey yedinden fıddî-i Osmânî râyicü’l-vakt on bir bin akçe alıp kabz eyledim idi, lâkin hîn-i tefvîzde ben hadd-i bülûğda olmamağla müzâyede olundukda rağabât-ı nâs bi’l-külliye munkatı‘a olmadığını bilmediğimden meblağ-ı mezbûr mahdûd-ı mezkûrun bedel-i misli olmayıp bana gadr olmuşdur, hâlen mahdûd-ı mezbûrun yevm-i tefvîzdeki bedel-i mislini taleb edip suâl olundukda merkūm Mahmud Bey müdde‘â-yı mezbûru inkâr ile cevâb verip beynimizde münâza‘ât-ı kesîre vâkı‘a oldukda muslihûn tavassut edip mâbeynimizi beş bin nakid fıddî râyicü’l-vakt akçe ve beynimizde ma‘lûmü’l-kıymet bir mutallâ tülbent üzerine inkârdan sulh ettiklerinde ben dahi sulh-ı mezbûru kabûl ve bedel-i sulh olan meblağ-ı mezbûr beş bin akçeyi ve tülbent-i mersûmu bi’t-tamâm alıp kabz edip min ba‘d husûs-ı mezbûra müte‘allik da‘vâ ve husûmât ve eymân ve muhâsamâtdan mezbûr Mahmud Bey’in zimmetini bi’l-külliye ibrâ-i âmm-ı kātı‘ü’n-nizâ‘la ibrâ ve ıskāt eyledim deyû bi’t-tav‘ ve’r-rızâ ikrâr ve i‘tirâf ettiğinde el-mukarru lehü’l-mezbûr dahi bi’l-muvâcehe tasdîk ve bi’l-müşâfehe tahkīk edicek mâ hüve’l-vâki‘ bi’t-taleb ketb ü imlâ olundu. Tahrîren fi’l-yevmi’r-râbi‘ ve’l-ışrîn min Recebi’l-ferd li sene seb‘in ve erba‘în ve elf.<br><br><br>Şuhûdü’l-hâl: Halil Efendi b. Zülfikar, Mehmed Efendi b. Mustafa, Mustafa Efendi b. Mehmed, Mehmed Halîfe b. İbrahim el-Müezzin, Mehmed Bey b. Abdullah, Abdi Bey b. Şaban, Ali Beşe b. Ahmed, Memi b. Halil, Mustafa b. Receb, Mahmud b. Mehmed serrâc-ı hâssa, Ahmed Ağa b. Abdülmennân, Mehmed b. Abdullah serbölük ve gayruhüm mine’l-hâzırîn </p>          <br><a title="Önceki sayfa" style="text-decoration:none" href="./ayrmetin.php?idno=23387"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23389"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b155"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o521"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>