﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 317<br>Hüküm no: 291<br>Orijinal metin no: [39b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nikoli ve Yorgi’nin Dimitri v. Tohari aleyhindeki baratacı dükkânı gediği satışı davasının neticelendirilmediği</b><br><br>Beratacı gediği mazbatadan ihrâç<br><br>Ma‘rûz<br><br>Arzuhâl eden Nikoli v. Yorgi zimmî meclis-i şer‘-i münîrde derûn-ı arzuhâlde mersûmü’l-ism Dimitri v. Tohari nâm zimmî muvâcehesinde İstanbul’da Kalpakçılar sûkunda vâki‘ bir bâb baratacı dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûme gāib ani’l-meclis Foti nâm zimmînin yedinde müstakıllen mülkü iken mersûm Dimitri zimmî gedik âlât-ı lâzıme-i mezkûreyi gāib-i mesfûr Foti zimmîden bundan akdemce iki bin üç yüz elli guruş semen-i medfû‘ ve makbûza iştirâ ve kabz etdikden sonra ben gedik-i mezkûru mersûm Dimitri zimmîden şirâya tâlib olduğumda zimmî-yi mersûm dahi semen olmak üzere medfû‘um olan meblağ-ı merkūm iki bin üç yüz elli guruşu getir bana ver, ben dahi gedik-i mezkûru sana bey‘ ve teslîm edeyim deyüp ba‘dehû ben mâlımdan iki bin üç yüz elli guruş mersûm Dimitri zimmîye bundan akdem def‘ ü teslîm, ol dahi ahz ü kabz edip lâkin gedik-i mezkûru bey‘den ibâ vü imtinâ‘ etmekle medfû‘um olan meblağ-ı merkūm iki bin üç yüz elli guruşunu bana redd ü teslîme mersûm Dimitri zimmîye tenbîh olunmak matlûbumdur deyü ba‘de’d-da‘vâ ve’l-inkâr müdde‘î-i mersûm Nikoli zimmî ber-vech-i muharrer müdde‘âsını isbât için şâhide havâle olunup tarafeyn bir dahi meclis-i şer‘a gelmemeleriyle henüz da‘vâlarına faysal verilmediği vekāyi‘ kâtibimiz cerîdesinde mazbût olmağın imtisâlen li’l-emri’l-âlî sûret-i zabtı İstanbul Mahkemesi’nden huzûr-ı [âlîlerine i‘lâm olundu.]<br><br>Fî 25 Ra sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31698"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31700"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b317"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o633"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>