﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 173<br>Hüküm no: 190<br>Orijinal metin no: [110-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Halil Beşe’nin köy dışında bulduğu Yusuf adlı hastalıklı çocuğu evlatlık edinip bakımını üstlendiği</b><br><br>Havâss-ı aliyye kazâsına tâbi‘ Kağıthâne nâm karye sükkânından Halil Beşe b. ( ) nâm kimesne mahfil-i kazâya gelip takrîr-i kelâm edip işbu meclisde mevcûd olup tahmînen on yaşında olup lâkin bir maraza mübtelâ olup hasta ve sâhib-i firâş olup kisb ü kâra iktidâr[ı] olmamağın Yusuf tesmiye olan sagīri karye-i mezkûr kurbunda bulup ihzâr eyledim, velîsi olmamağın tebennî ve terbiye için bana kıbel-i şer‘den teslîm olunup nafakasıçün alâ men lehû hakku’t-taleb bir mikdâr akçe karz takdîr olunmak taleb ederin dedikde, nidâ-i âm ettirilip sagīr-i mezbûrun ekāribinden üzerine şer‘an infâk lâzım olur kimesne bulunmamağın hâkim-i muvakki‘u’l-kitâb -tûbâ lehû ve hüsnü-me’âb- hazretleri velâyet-i âmmesi hasebiyle sagīr-i mezbûr merkūm Halil’e teslîm olunup ol dahi tebennî ve terbiye için alıp tesellüm ettikden sonra nafaka ve kisve ve sâir levâzım-ı zarûriyesi için yevmî beşer akçe takdîr olunup istidâneye ve sagīr-i mezbûrede min ba‘d sagīr-i mezbûr için hak taleb eder kimesneye rücû‘a izin verilip mâ vaka‘a gıbbe’t-taleb ketb olundu. Tahrîren fî evâili Muharremi’l-harâm li sene semânin ve erba‘în ve elf.<br><br><br>Şuhûdü’l-hâl: Yusuf Efendi b. Bayram el-Hatîb, Mehmed Çelebi b. Ömer Usta, Ahmed Çelebi b. Ali, Mehmed b. İsmail ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=23417"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23419"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b173"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o514"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>