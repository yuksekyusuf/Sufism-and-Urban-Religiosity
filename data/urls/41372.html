﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 253<br>Hüküm no: 223<br>Orijinal metin no: [59a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Beşe b. Bayram’ın vefat eden ortağı Şaban b. Abdullah tarafından kendisine sermaye olarak verilen meblağ hususunda merhûmun varisleriyle sulh olduğu</b><br><br>Medîne-i Hazret-i Ebî Eyyûb-i Ensârî’de Topçular’da Süleyman Subaşı Mahallesi’nde sâkin iken bundan akdem vefât eden Şa‘ban b. Abdullah’ın verâseti zevce-i metrûkesi Âişe bt. Murad ile li-ebeveyn karındaşı Durmuş nâm kimesneye münhasıra olduğu şer‘an zâhir ve müte‘ayyin oldukdan sonra mezbûrân Âişe ve Durmuş taraflarından husûs-ı âtîyi sulh ve ibrâya vekîl olduğu yedinde mazmûnu müsbit hüccet-i şer‘iye ile şer‘an sâbit olan Ali Beşe b. Mehmed meclis-i şer‘de işbu bâ‘isü’l-kitâb Mustafa Beşe b. Bayram nâm kimesne mahzarında bi’l-vekâle ikrâr ve takrîr-i kelâm edip mezbûr Mustafa Beşe müteveffâ-yı mezbûrun hayatında şerîki olmağla müteveffâ-yı mezbûr hayatında sermâye olmak üzre merkūm Mustafa Beşe’ye yüz kırk beş esedî [guruş] def‘ ve teslîm ol dahi ba‘de’l-ahz ve tesellüm i‘mâl eylediğinden sonra meblağ-ı mezbûru kable’l-ahz vefât etmekle meblağ-ı mezbûr müvekkillerim mezbûrâna intikāl etmeğin hâlâ vekâletim hasebiyle meblağ-ı mezbûru ve hâsıl olan nemâsını mezbûr Mustafa Beşe’den taleb ve da‘vâ eylediğimde beynimizde nizâ‘-ı küllî vâkı‘a olmuşidi muslihûn tavassut edip da‘vâ-yı mezkûremden merkūm Mustafa Beşe ile elli esedî guruş üzerine [59b] beynimizde inşâ-i akd-i sulh ettiklerinde ben-dahi bi’l-vekâle sulh-i mezbûru kabûl ve bedel-i sulh olan meblağ-ı mezbûr elli esedî guruşu mezbûr yedinden bi’t-tamam ahz ü kabz edip meblağ-ı mezbûr yüz kırk beş esedî guruşa ve tamamına müte‘allika cemî‘ da‘vâdan merkūm Mustafa Beşe’nin zimmetini ibrâ-yı âmm-ı kātı‘u’n-nizâ‘la ibrâ ve ıskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis ve’l-işrîn min-Saferü’l-hayr li-sene ihdâ ve tis‘în ve elf.<br><br>Şuhûdü’l-hâl: Abdülkadir Efendi b. Osman el-imâm, Mehmed b. Abdullah, Osman b. Bayram, Ahmed b. Abdullah, Ali b. Abdullah, Musa Bey b. Hüseyin, Hasan b. Mehmed, Mustafa Ağa b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=41371"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41373"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b253"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o442"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>