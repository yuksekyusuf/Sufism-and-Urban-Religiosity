﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 242<br>Hüküm no: 290<br>Orijinal metin no: [62a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Çelebi b. Hasan’ın bostan satışı bedelinden Yorgi v. Yani’deki alacağının tahsil edilmesi</b><br><br>İşbu bâ‘isü’l-kitâb Ahmed Çelebi b. Hasan sâhib-i arz hâzır olduğu hâlde meclis-i şer‘-i şerîf-i enverde Yorgi v. Yani nâm zimmî muvâcehesinde üzerine da‘vâ ve takrîr-i kelâm edip mezbûr Yorgi cennet-mekân merhûm Şehzâde Sultan hazretlerinin imâret-i âmireleri evkāfı arâzîsinden mahrûse-i Galata kazâsına tâbi‘ Büyükdere nâm karye sınırı dâhilinde vâki‘ bir tarafı Kâtib Abdurrahman Efendi çayırı ve bir tarafı Koçtaşı ve bir tarafı Sultan Bâyezid Hân hazretleri bâğçesi ve bir tarafı tarîk-i âm ile mahdûd icâreteyn-i ma‘lûmeteynli bir kıt‘a bostanın nısfı benim taht-ı tasarrufumda olmağla zikr olunan nısf hissemi kāimmakām-ı mütevellî olan işbu Mustafa Ağa izniyle üç yüz otuz guruş bedel mukābelesinde mezkûr Yorgi’ye ferâğ ve tefvîz, ol dahi tefevvüz [ve] kabûl ve bedel-i mezbûrdan on guruşunu bana teslîm, ben dahi ahz u kabz ve mezkûr Mustafa Ağa’ya ferâğ temessükü tahrîr etdirmiş iken meblağ-ı bâkī üç yüz yirmi [guruşu] bana teslîmden imtinâ‘ eder, suâl olunsun, teslîme tenbîh olunmak matlûbumdur dedikde gıbbe’s-suâl ve akībe’l-inkâr müdde‘î-i mezbûrdan müdde‘âsına beyyine taleb olundukda udûl-i müslimîn ve sikāt-ı muvahhidînden olup mahmiye-i İstanbul’da Koğacı Dede Mescid-i şerîfi kurbünde sâkin Hasan Efendi b. Mehmed ve Ahmed Çelebi b. Mehmed nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ işbu müdde‘î-i mezbûr Ahmed Çelebi vakf-ı mezbûrun ber-vech-i muharrer mutasarrıfı olduğu bir tarafı Cânib Abdurrahman Efendi çayırı ve bir tarafı Koçtaşı ve bir tarafı Sultan Bâyezid Hân hazretleri bâğçesi ve bir tarafı tarîk-i âm ile mahdûd nısf bostanımı kāimmakām-ı mütevellî olan işbu mezbûr Mustafa Ağa izniyle mezkûr Yorgi’ye bizim huzûrumuzda üç yüz otuz guruş bedel mukābelesinde ferâğ ve tefvîz, ol ahi tefevvüz ve kabûl ve kabz ve on guruşunu teslîm ve Mustafa Ağa’ya temessük tahrîr etdirmiş idi, biz bu husûsa bu vech [üzere] şâhidleriz, şehâdet dahi ederiz deyü her biri edâ-yı şehâdet-i şer‘iyye etdiklerinde gıbbe’t-ta‘dîl ve’t-tezkiye şehâdetleri makbûle [olmağın] mûcebiyle ba‘de’l-hükm mâ-hüve’l-vâkı‘ ketb şüd.<br><br>Şuhûdü’l-hâl: İbrahim Çelebi b. Ahmed, Siyavuş b. Abdullah, Mehmed b. Ahmed, Ebûbekir b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=28314"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28316"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b242"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o338"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>