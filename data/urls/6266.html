﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 106<br>Hüküm no: 50<br>Orijinal metin no: [8a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Mustafa’dan oğullarına kalan vakıf ev ve dükkânlardaki hisselerin Ahmed b. Abdullah’a satıldığı</b><br><br>Îcâr-ı vakıf menzil<br><br>Medîne-i hazret-i Ebî Eyyûb el-Ensârî -radiye anhü Rabbühü’l-bârî- mahallâtından Kiremitçi Süleyman Çelebi mahallesinde sâkin iken bundan akdem vefât eden Pişmişzâde demekle şehîr el-Hâc Mehmed b. Mustafa b. Abdullah’ın sulbî sagīr oğlu Ahmed ve Mustafa’nın vâlideleri ve vasiye-i muhtâreleri olup zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan Saliha bt. Abdullah nâm hatun meclis-i şer‘-i şerîf-i enverde hâlâ zevci bâ‘is-i hâzihi’l-vesîka Ahmed b. Abdullah nâm kimesne mahzarında bi’l-vekâle ikrâr-ı tâm ve takrîr-i kelâm edip merhûm Kadı Sadi Efendi Vakfı’ndan olup mahmiye-i İstanbul hısnı ebvâbından Balatkapısı dâhilinde Hamamcı Muhyiddin mahallesinde vâki‘ ma‘lûmü’l-hudûd bir birine muttasıl ma‘lûmü’l-müştemilât üç bâb menâzilin ikisi ve tahtlarında bir bakkāl ve bir çilingir dükkânlarının mecmû‘u sekiz sehm i‘tibâriyle dört sehmi Bıçakcızâde es-Seyyid Mehmed nâm kimesnenin dört sehmi müteveffâ-yı mezbûrun hayâtında ile’l-vefât bi’l-icâreteyn taht-ı tasarruflarında ba‘de vefâtihî birer sehmi sagīrân-ı mezbûrân Ahmed ve Mustafa ile âhar zevce-i mutallakası Hadîce nâm hatundan mütevellidler olan oğlu Ömer ve kızı Hafife nâm sagīr ve sagīreye ve ittisâlinde vâki‘ yine vakf-ı mezbûrdan bi’l-icâreteyn müteveffâ-yı mezbûrun ile’l-vefât taht-ı tasarrufunda ba‘de vefâtihî evlâd-ı mezkûresine ale’l-iştirâki’s-seviyy intikāl etmiş idi, el-hâletü hâzihi zikr olunan menâzil ve dükkânlar vakıf olduğundan mâ‘adâ harâb olup hâsılı harcına vefâ etmemekle vasiyesi olduğum oğullarım mezbûrân Ahmed ve Mustafa’nın mârrü’z-zikr üç bâb menâzilin cümlesinden hisse-i ma‘lûmelerini nef‘an lehümâ kıbel-i şer‘den me’zûnen bâ-ma‘rifet-i mütevellî bedel-i misli olan üç yüz guruş mukābelesinde bi’l-vesâye zevcim mezbûr Ahmed’e ferâğ ve tefvîz ve teslîm eylediğimde ol dahi ber-vech-i muharrer tefevvüz ve tesellüm ve kabûl ve bedel-i mezkûru bana teslîm eylediğinde ben dahi bi’l-vesâye yedinden tamâmen tesellüm ve ahz u kabz eyledim dedikde mezbûr Ahmed dahi mukırra-i mezkûreyi vicâhen ve şifâhen tasdîk ve tahkīk etmeğin mâ-vaka‘a bi’t-taleb ketb olundu.<br><br>Fi’l-yevmi’l-hâdî ve’l-ışrîn min-Zilhicceti’ş-şerîfe li-sene isneyn ve hamsîn ve mi’e ve elf min-hicreti men-lehü’l-izzü ve’ş-şeref.<br><br>Şuhûdü’l-hâl: Uzun el-Hâc Mehmed b. Eyûbî?, Attâr Küçük Mustafa, el-Hâc İbrahim b. Abdurrahman, Mehmed Çelebi b. Abdullah, Solak Mustafa muhzır</p>          <br><a title="Önceki sayfa" style="text-decoration:none" href="./ayrmetin.php?idno=6265"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6267"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b106"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o675"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>