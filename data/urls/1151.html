﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 291<br>Hüküm no: 248<br>Orijinal metin no: [71a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yani v. Anastaş’ın alacak iddiasının meşru olmadığı</b><br><br>Ma‘rûz,<br><br>Sebzeci tâifesinden arzuhâl eden Yani v. Anastaş nâm zimmî Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i hatîrde sâbıkā Kapudan-ı deryâ Ahmed Paşa’nın hazînedârı derûn-ı arzuhâlde mezkûrü’l-ism el-Hâc İbrahim Bey b. Ahmed muvâcehesinde mezbûr el-Hâc İbrahim Bey bin iki yüz elli üç senesi hilâlinde Paşa-yı mûmâ-ileyhin medîne-i Üsküdar’da Paşalimanı’nda vâki‘ sâhilhânelerinde mukīmler olan Süvârî asâkirinin me’kûlâtı için ne mikdâr sebze iktizâ ederse asâkir-i merkūmenin vekîlharçları olunan gāib ani’l-meclis Ahmed Ağa’ya sen bey‘ eyle deyü bana emir etmekle ben dahi malımdan asâkir-i merkūmenin me’kûlâtı için gāib-i mezbûr Ahmed Ağa’ya bey‘ ü teslîm eylediğim ma‘lûmü’l-vezn ve’l-fiyat sebzenin ba‘de külli’l-hesâb cem‘an esmânı olup ol vechile benim gāib-i merkūm zimmetinde alacağım olan üç bin yüz yirmi üç guruşun dört yüz guruşunu mukaddemâ gāib-i mezbûr Ahmed Ağa’dan kabz ü istîfâ etmiş idim. Lâkin el-hâletü hâzihî ben bâkīsi olan iki bin yedi yüz yirmi üç guruşu gāib-i merkūm Ahmed Ağa’dan ahzedemediğime ve mücerred merkūm İbrahim Bey asâkir-i merkūmenin me’kûlâtları için ne mikdâr sebze iktizâ eder ise sen gāib-i merkūma bey‘ et deyü bana emr eylediğine binâen meblağ-ı bâkī-i mezbûr iki bin yedi yüz yirmi üç guruşu merkūm el-Hâc İbrahim Bey’in bana malından edâ eylesin deyü takrîr-i meşrûhu üzere tasaddî eylediği da‘vâsı meşrû‘a ve iltifâta şâyân olmadığı müdde‘î-i merkūm Yani zimmîye tefhîm ve da‘vâ-yı mezkûresiyle merkūm el-Hâc İbrahim Bey’e bî-vech-i şer‘î mu‘ârazadan men‘ olunduğu huzûr-ı [âlîlerine i‘lâm olundu].<br><br>Fî 10 C sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1150"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1152"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b291"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o298"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>