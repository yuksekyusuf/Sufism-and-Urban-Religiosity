﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 94<br>Hüküm no: 57<br>Orijinal metin no: [21a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Takuhi bt. Artin’in, Beyoğlu’nda mutasarrıf olduğu evi, Anna bt. Kirkor ile kocası Kirkor v. Tavit’e devrettiği</b><br><br>Beyoğlu’nda Kamer Hatun Mahallesi’nde menzil ferâğı<br><br>Ma‘rûz<br><br>Nezâret-i hazret-i şeyhülislâm-ı sellemehü’s-selâmîde âsûde evkāfdan cennet-mekân firdevs-âşiyân merhûm ve mağfûrun-leh Sultân Bâyezid Hân-ı Velî tâbe serâhû hazretlerinin evkāf-ı şerîfeleri müsakkafâtından Kasım Paşa cibâyetine tâbi‘ Beyoğlu nâm mahalde Kamer Hatun mahallesinde vâkı‘ ma‘lûmü’l-hudûd bir bâb vakıf menzile bi’l-icâreteyn mutasarrıfe olan şahs-ı mu‘arrefe Takuhi bt. Artin nâm nasrâniye meclis-i şer‘-i münîrde Avrupa tüccârından kendi nefsinden asîl ve zevcesi Anna bt. Kirkor nasrâniye tarafından husûs-ı âtîde tasdîke vekîl-i şer‘îsi Kirkor v. Tavit zimmî muvâcehesinde mersûme Takuhi nasrâniyenin li-ebeveyn kız karındaşı mu‘arrefetü’ş-şahs Varuhi nâm nasrâniye ile ancak mersûme Varuhi’den bâ-i‘lâm-ı şer‘î mahkûmun-bih sekiz yüz guruş taleb eden Kegork v. Kabril ve mersûmetân Takuhi ve Varuhi zimmetlerinde kezâlik bâ-i‘lâmât-ı şer‘iyye mahkûmun-bih bi’l-iştirâk dâyinlerinden bin guruş taleb eden Asker oğlu Andon v. Artin tarafından zikri [zikr-i] âtî husûsu tasdîke vekîl-i şer‘îsi Kuyumcu Avanes v. Bedros ve iki bin iki yüz seksen guruş taleb eden Varuhi bt. Bağdısar nasrâniye tarafından vekîl-i şer‘îsi zevci İstefan v. Hırabit zimmî bin yüz yetmiş dokuz guruş taleb eden Toros ve Bedros v. Manok zimmîler ile kız karındaşları şahısları mu‘arrefe Lüsyen ve diğer Varuhi nasrâniyeler <<tarafından>> taraflarından tasdîka vekîl-i şer‘îleri Halebân? Hanna v. Haçer zimmî ve bin altı yüz elli guruş taleb eden Karyabet bt. Artin ve Serpohi bt. Avanes nasrâniyeler taraflarından vekîl-i şer‘îleri Artin v. Yosef ve bin yüz yetmiş guruş taleb eden Mariya bt. Nikogos nasrâniye tarafından oğlu ve vekîl-i şer‘îsi mersûm Kuyumcu Avanes ve bin yüz kırk guruş taleb eden Hindistanlı Kızı demekle şehîre Lüsye bt. Atam nasrâniye tarafından vekîl-i şer‘îsi mersûm Hanna ve beş yüz altmış sekiz guruşdan bâkī üç yüz elli üç guruş taleb eden Bericek bt. <<Bedros>> Podos nasrâniyenin vekîl-i şer‘îsi mersûm Hanna hâzır oldukları halde benim ber-minvâl-i muharrer müstakillen deynim olan sekiz yüz guruş ile kız karındaşım hâzıra-i mezbûre ile bi’l-iştirâki’s-seviy zimmetimizden sahîhan mahkûmun-bih deynimiz olan min-haysü’l-mecmû‘ on dört bin üç yüz altmış iki guruşu dâyinlerimiz mersûmûna tamâmen ve kâmilen edâ ve îfâ onlar dahi yedimizden ve malımızdan ahz ve istîfâ edip ve sâlifü’z-zikr benim müstakillen bi’l-icâreteyn bâ-temessük-i mütevellî taht-ı tasarrufumda olan menzili dahi hüsn-i rızâ ve ferâğ-ı kat‘î-i mu‘teber ile makbûzum olan bedel-i ma‘lûme ve mersûm Kirkor ile zevcesi Anna’ya ale’l-iştirâki’s-seviyy bâ-ma‘rifet-i mütevellî ferâğ ve kasr-ı yed eylediğimde onlar dahi tefevvüz ve kabûl edip menzil-i mahdûd-ı mezkûrun ferâğında şurût-ı müfside da‘vâsına müte‘allika âmme-i da‘vâdan ben zevcân-ı mersûmânın zimmetlerini onlar dahi bedel-i mezkûrun adem-i istîfâsına müte‘allıka da‘vâdan benim zimmetimi kabûlü hâvî bi’l-asâle ve bi’l-vekâle ibrâ-i âmm-ı sahîh-i şer‘î ile ibrâ ve ıskāt eyledik deyu mukırre-i mezbûre Takuhi nasrâniyenin bi’l-cümle kelimât-ı meşrûhasını mersûm Kirkor ile kız karındaşı hâzıra-i mersûme Varuhi nasrâniye ve hâzirûn-ı asîl ve vükelâ-i mersûmûndan her biri bi’l-asâle ve bi’l-vekâle tasdîk eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî Gurre-i Z sene [1]241</p>          <br><a title="Önceki sayfa" style="text-decoration:none" href="./ayrmetin.php?idno=33340"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33342"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b094"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o189"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>