﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 64<br>Hüküm no: 23<br>Orijinal metin no: [4a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müezzin Ahmed b. Abdullah’ın Rahime bt. Abdullah’a olan borcunu ödemesi</b><br><br>Mahrûse-i Galata tevâbi‘inden Tophâne’de Fındıklı nâm mevzi‘de sâkine olan işbu bâ‘isetü’l-kitâb Rahime bt. Abdullah nâm hatun mahfil-i şer‘-i hatîr-i lâzımü’t-tevkīrde mahrûse-i mezbûre sükkânından Ahmed b. Abdullah el-Müezzin mahzarında üzerine takrîr-i da‘vâ edip bundan akdem mezkûr Ahmed[‘e] mahzar-ı Müslimînde kendi mâlımdan bi-tarîki’l-vedî‘ati’ş-şer‘iyye yüz aded kâmil sikke filori def‘ ve teslîm edip ol dahi istîdâ‘ ve kabz etmiş idi, elli filorisini teslîm eyledi, bâkī kalan elli filoriyi dahi taleb ederim dedikde gıbbe’s-suâl mersûm Ahmed cevâbında elli filoriden ziyâde almadım deyü inkâr edip müdde‘î-i mezkûrdan da‘vâ-yı meşrûhasına mutâbık beyyine taleb olundukda udûl-i Müslimînden yine Tophâne’de Molla Efendi Câmi‘i Müezzini olan Veli b. Mehmed ve Fındıklı mahallesinden Hüseyin b. Abdullah nâm kimesneler li-ecli’ş-şehâde meclis-i şer‘e hâzırân olup gıbbe’l-istişhâd fi’l-vâki‘ bundan akdem mezbûre Rahime bizim huzûrumuzda mezkûr Ahmed’e yüz kâmil filori îdâ‘ ve teslîm edip ol dahi cümlesin istîdâ‘ ve kabz eyledi, bu husûsa şâhidleriz, şehâdet dahi ederiz deyü edâ-i şehâdet-i şer‘iyye eylediklerinde ba‘de ri‘âyeti şerâiti’l-kabûl şehâdetleri makbûle olup mûcebiyle edâsına emr olunup mâ-hüve’l-vâkı‘ bi’t-taleb sebt olundu.<br><br>Tahrîren fî-evâhiri Cumâdelâhire li-seneti selâse ve selâsîn ve elf.<br><br>Şuhûdü’l-hâl: Hasan Efendi b. el-Hâc Vildân el-İmâm, Halil Efendi b. Mehmed el-İmâm, el-Hâc Mustafa b. Ali, Mehmed Beşe b. Mustafa er-râcil, Osman Beşe b. Abdullah er-râcil, Mustafa Beşe er-râcil.</p>          <br><a title="Önceki sayfa" style="text-decoration:none" href="./ayrmetin.php?idno=39314"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39316"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b064"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o434"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>