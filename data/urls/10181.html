﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 58<br>Hüküm no: 19<br>Orijinal metin no: [6a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kozana bt. Abdullah’ın kocası Ahmed b. Mustafa’nın muhallefat hissesine karşılık bir ev aldığı</b><br><br>Mahmiye-i Galata’ya tâbi‘ kasaba-i Beşiktaş mahallâtından Sinanpaşa mahallesi sâkinelerinden iken bundan akdem müteveffât olan Kozana bt. Abdullah nâm saraylının muhallefâtının nısfı zevc-i metrûkü Ahmed b. Mustafa nâm kimesneye ve nısf-ı âharı beytülmâl emîni olup Saray-ı atîk’de hâlâ kızlar ağası olan iftihârü’l-havâs ve’l-mukarrebîn mu‘temedü’l-mülûk ve’s-selâtîn Bayram Ağa’ya münhasıra olduğu şer‘an zâhir ve müte‘ayyen oldukdan sonra mezbûr Ahmed mahfil-i şer‘-i kavîm-i vâcibü’t-tekrîmde müşârun ileyh Bayram Ağa kıbelinden husûs-ı âti’l-beyânı tasdîka nehc-i şer‘î üzere vekîl olan mefharü’l-akrân Mustafa Bey b. Bâli nâm bevvâb-ı sultânî muvâcehesinde ikrâr ve takrîr-i kelâm edüp müteveffât-ı mezbûrenin muhallefâtı bey‘ olunması lâzım olmağın beynimizde müzâyede oldukda muhallefât-ı mezbûre cem‘an otuz dört bin akçe zuhûr eylemeğin meblağ-ı mezbûrun nısfı ki on yedi bin akçe hisse-i şer‘iyyem mukābelesinde muhallefât-ı mezbûreden olup mahalle-i mezbûrede vâki‘ ma‘lûmü’l-hudûd iki bâb tahtânî odayı ve kenîf ve zât-ı eşcâr-ı müsmire ve gayr-i müsmireyi müştemil menzili hisse-i şer‘iyyem olan meblağ-ı mezkûr on yedi bin akçe mukābelesinde menzil-i mezkûru vekîl-i mezbûr Mustafa Ağa yedinden ahz u kabz eyleyüp muhallefât-ı mezbûra müte‘allik mezbûr Mustafa Ağa’nın zimmetini ibrâ-i âmm-ı kātı‘ü’n-nizâ‘ ile ibrâ ve iskāt-ı hak eyledim dedikde mukırr-ı merkūm Ahmed’in cârî olan kelâmını tasdîk eylemeğin kayd şüd.<br><br>Tahrîren fi’l-yevmi’t-tâsi‘ aşer min-Zilhicceti’ş-şerîfe li-sene ihdâ ve sittîn ve elf.<br><br>Şühûdü’l-hâl: Ahmed Efendi b. Ömer Efendi, Mustafa Efendi b. İbrahim el-İmâm, el-Hâc Yusuf b. Abdullah, Mustafa Bey b. Ahmed bevvâb-ı sultânî, Mahmud Çelebi b. Mehmed, Nasûh Çelebi b. Musa, Mehmed Çelebi b. Ebûbekir, Ahmed Çelebi b. Ali, Yahya Çelebi b. Nasûh, Mehmed Çelebi b. Şaban.</p>          <br><a title="Önceki sayfa" style="text-decoration:none" href="./ayrmetin.php?idno=10180"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10182"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b058"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o375"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>