﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 545<br>Hüküm no: 408<br>Orijinal metin no: [145a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osmanlı ülkesine saldıran Rusya’ya karşı seferberlik ilan edildiğinden, Müslümanların, hazırlanacak ordu için imkânları ölçüsünde maddi destekte bulunması</b><br><br>Sefer emri.<br><br>Sah.<br><br>İstanbul Kādısı Fazîletlü Efendi<br><br>El-hâletü-hâzihî dînimizin düşmanı olan Moskov keferesinin Şumnu ve Varna ve dahi berilere gelmekde olduğu ve menviyy-i zamîri ne idiği cümlenin ma‘lûmudur. Küffâr-ı hâk-sâr asâkir-i külliyye ve tedârükât-ı kaviyye ile her tarafa yürüdüğünden başka gayret-i İslâmiye tahammül etmez teklîfler edip eğer îrâd eylediği tekâlîf-i şâkka kabûl [145b] olunmaz ise İstanbul kapısına varırım deyü mağrûrâne cevâba ibtidâr eylediğine mebnî sudûr eden hatt-ı şerîf-i şâhâne mûcebince Ebulfeth Sultân Mehmed Hân-ı Gāzi Câmi‘-i şerîfinde cümle ile akd-i meclis-i meşveret birle müsta‘înen billâhi te‘âlâ livâ-i sa‘âdet sâyesiyle bi’n-nefs sefer-i nusret-esere azîmet-i hümâyûna karâr verilerek Anadolu ve Rumeli’den nef[î]r-i âmm ile yedi yaşından yukarısı sefere gelmek üzere evâmir neşrolunup ancak beytü’l-mâl-i Müslimînde nukūd mefkūd olarak muzâyaka derkâr olduğuna binâen fî-sebîlillâh cihâd için herkes hâllerine göre rızâlarıyla cânib-i beytü’l-mâle i‘ânet eylemek şer‘an lâzım gelmeğin ehl-i İslâmdan kavî-kudret olanların rızâlarıyla hâllerine göre cânib-i beytü’l-mâle imdâd eylemeleri husûsuna cevâz-ı şer‘î dahi derkâr olmağla imdi dîn-i mübîne hizmet cümle ehl-i îmâna lâzıme-i zimmet-i diyânet idiğini ifâde ve i‘lân eyleyerek ashâb-ı servet ve yesâr ve erbâb-ı iktidârın cebir ve tazyîk olunmayarak hüsn-i rızâ ve tîb-ı ihtiyârlarıyla sîmi olanların sîm ve akçesi olanlar akçesini meccânen Darbhâne’ye teslîm birle herkes vüs‘at-i mâlına ve kuvvet-i diyânetine göre kudreti derece, verilen fetvâ-yı şerîfe mûcebince tanzîm-i mühimmât-ı harbiye zımnında beytü’l-mâl-i Müslimîne imdâd ve i‘ânet ile zümre-i mücâhidînden olmaklığa ve bu vechile dînimize bir hizmet-i hasene ibrâzıyla dâreyn sa‘âdetini tahsîle sarf-ı makdûr eylemelerini iktizâsı üzere i‘lân ve ifâde etmek husûsunu eimme-i mahallâta tenbîh ve te’kîde mübâderet eyleyesiz deyü.<br><br>Fî 28 Ca sene 1225</p>          <br><a title="Önceki sayfa" style="text-decoration:none" href="./ayrmetin.php?idno=32404"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32406"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b545"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o573"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>