﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 454<br>Hüküm no: 555<br>Orijinal metin no: [70b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Timar sahibi olan Hüseyin’in topraklarına dönmesini istediği Bağdasar ve Agob’un on sekiz senedir İstanbul’da yaşadıkları</b><br><br>Vilâyet-i Anadolu’da Arabgir sancağında Eğin kazâsında vâki‘ Eski Arabgir nâm timâra mutasarrıf olan sâhib-i arzuhâl Hüseyin Sipâhi bi’t-terâzi Bâb Mahkemesi’nde meclis-i şer‘de derûn-ı arzuhâlde mezkûr Bağdasar nâm Ermeni muvâcehesinde mersûm Bağdasar ile karındaşı Agob nâm Ermeniler mârrü’z-zikr timârımın ra‘iyyet ve ra‘iyyetim oğullarından olup henüz Âsitâne’ye geleli on seneyi mürûr ve tecâvüz etmemekle mezbûrları vatan-ı asliyyelerine nakillerin taleb ederim deyü ba‘de’d-da‘vâ ve’l-istintâk mezbûrân Bağdasar ve Agob cevâblarında bizler Âsitâne-i aliyyeye vatan-ı asliyyemizden nakl edeli on sekiz sene olup hattâ mezbûr Hüseyin Sipâhi’nin timâr-ı merkūmda şerîki Halil Sipâhi bundan mukaddem mahfil-i şer‘iyyâtda mürâfa‘a olduğumuzda bizlerin Âsitâne-i aliyyede meksimiz on sekiz sene olduğunu ikrâr ettikden mâ‘adâ minvâl-i muharrer üzere şâhidlerimiz vardır deyü ba‘de’d-def‘ mezbûr Hüseyin Sipâhi mezbûrân Bağdasar ve Agob ile aslâ ve kat‘â da‘vâ ve nizâ‘ımız yokdur deyü ikrâr ettiği ba‘de’t-tescîl huzûr-ı âlîlerine i‘lâm olundu.<br><br>Fî 25 min-Muharrem sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6770"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6772"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b454"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o612"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>