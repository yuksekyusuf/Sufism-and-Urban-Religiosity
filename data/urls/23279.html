﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 90<br>Hüküm no: 51<br>Orijinal metin no: [29-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hüseyin Bey b. Nasuh’tan miras kalan evin vârislerince Mehmed b. Abdullah’a satıldığı</b><br><br>Medîne-i Hazret-i Ebâ Eyyûb el-Ensârî muzâfâtından Hasköy mahallâtından el-Hâc Şaban mahallesinde sâkin iken fevt olan Hüseyin Bey b. Nasuh’un verâsetini ammisi oğlu Abdülgaffâr Bey b. Nefs’e ve zevce-i metrûkesi Âişe bt. Hasan nâm hâtuna münhasıra olduğu şer‘an mütehakkik oldukdan sonra mezbûrân Abdülgaffâr ve Âişe mahfil-i kazâda işbu râfi‘ü’l-kitâb Mehmed b. Abdullah nâm kimesne mahzarında bi’t-tav‘i’s-sâf ikrâ[r] ve takrîr-i kelâm edip merhûm-ı mezbûrun muhallefâtından olup mahalle-i mezbûrede vâki‘ bir tara[fı] Himmet b. ( ) mülkü ve bir tarafı Ali b. Abdülcebbâr mülkü ve bir tarafı Sâime bt. Rıdvan mülkü ve bir tarafı tarîk-i âm ile mahdûd ve mümtâz olan iki bâb fevkānî menzilimi ve bir bâb ahırı mezbûr Mehmed’e nakd-i râyic fi’l-vakt yirmi iki bin beş yüz akçeye bey‘-i bâtt-ı sahîh-i şer‘î ile bey‘ edip kabz-ı semen-i ma‘dûd ve teslîm-i mebî‘-i mahdûd eyledikde ol dahi vech-i mübeyyen üzre iştirâ ve tesellüm eyledi ba‘de’l-yevm zikr olunan menzil-i mezbûr Mehmed Bey’in mülk-i müşterâsıdır keyfemâ yeşâ ve yehtâr mutasarrıf olsun dedikde mukırrân-ı merkūmânın ikrâr-ı meşrûhunu el-mukarru lehü’l-mezbûr bi’l-muvâcehe tasdîk bi’l-müşâfehe tahkīk edicek mâ hüve’l-vâki‘ bi’t-taleb ketb olundu. Tahrîren [fî] evâhiri Şevvâli’l-mükerrem sene ihdâ ve erba‘în ve elf.<br><br><br>Şuhûdü’l-hâl: Ahmed Efendi b. Abdi el-İmâm, Durmuş Bey [b.] Salih el-Cündî, Mahmud Çelebi [b.] Mehmed es-Serrâc, Mustafa Çelebi [b.] Halil serrâc, Ali b. Hasan, Ahmed Bey [b.] Mehmed serbölük, Ahmed Çelebi [b.] Muslu, Mehmed Beşe [b.] Veli, Süleyman b. Ali, Mehmed Bey [b.] Mehmed, İlyas [b.] Mehmed ve gayruhüm. </p>          <br><a title="Önceki sayfa" style="text-decoration:none" href="./ayrmetin.php?idno=23278"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23280"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b090"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o555"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>