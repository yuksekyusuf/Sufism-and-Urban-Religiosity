﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 112<br>Hüküm no: 75<br>Orijinal metin no: [14a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hafız Ahmed Ağa’nın Rukıye’den başka varisi olmadığı</b><br><br>Kezâlik akd-i meclis-i şer‘-i şerîf ettikde mahmiye-i mezbûrede İshak Paşa mahâllesi ahâlîsinden olup Mısr-ı Kāhire’den gelir iken esnâ-i tarîkde bundan akdem vefât eden Hâfız Ahmed Ağa b. Abdullah’ın ber-vech-i âtî mukarrun-leh bi’n-neseb cihetinden vârisi olduğunu iddi‘â edip zâtı Ahmed Ağa b. Hasan ve Mustafa Efendi b. Abdüllatif ta‘rîfleriyle mu‘arrefe olan bâ‘isetü’l-kitâb Rukıye Hatun bt. Ahmed meclis-i ma‘kūd-ı mezkûrda müteveffâ-yı mezbûrun vesâyâsını tenfîze bâ-hüccet-i şer‘iyye vasiyy-i muhtârı olmağla terekesine bi’l-vesâye vaz‘-ı yed eden fahrü’l-emâsil ve’l-akrân Osman Ağa b. Abdullah mahzarında üzerine da‘vâ ve takrîr-i kelâm edip müteveffâ-yı mezbûr Hâfız Ahmed Ağa’nın babası Abdullah ile benim vâlidem Hadîce’nin babası Ebubekir li-ebeveyn karındaşlar olup hattâ müteveffâ-yı mezbûr hayâtında benim için halam kızı ve fevtimden sonra hasran vârisimdir deyü huzûr-ı Müslimînde ikrâr ve işhâd ve ben dahi muvâcehesinde ba‘de’t-tasdîk musırran-aleyhâ fevt olmağla ber-vech-i muharrer müteveffâ-yı mezbûrun verâsetini mukarrun-leh bi’n-neseb cihetinden bana münhasıra ve terekesine cihet-i mezbûreden benden gayrı vâris ve âhar müstahak yoğ iken vasiyy-i mûmâ-ileyh mâni‘ olur suâl olunsun dedikde gıbbe’s-suâl vasiyy-i mûmâ-ileyh cevâbında tereke-i müteveffâ-yı mezbûra bi’l-vesâye vaz‘-ı yedini ikrâr ve müdde‘iye-i mezbûrenin ber-vech-i muharrer müdde‘âsını inkâr edicek müdde‘iye-i mezbûreden müdde‘âsına beyyine taleb olundukda udûl-i ahrâr-ı ricâl-i Müslimînden mahmiye-i mezbûrede Aksaray kurbünde Kâtib Muslihiddin mahâllesinde sâkin Ahmed Ağa b. Ali ve Süleyman Ağa b. Mustafa ve Mehmed Ağa b. Salih li-ecli’ş-şehâde meclis-i ma‘kūd-ı mezkûrda hâzirûn olup isre’l-istişhâd fi’l-hakīka müteveffâ-yı mezbûr Hâfız Ahmed Ağa b. Abdullah b. Abdullah hayâtında işbu müdde‘iye-i mezbûre Rukıye Hatun için li-ebeveyn halam kızı ve fevtimden sonra hasran vârisimdir deyü huzûrumuzda ikrâr ve bizi işhâd ol dahi muvâcehesinde ba‘de’t-tasdîk musırran-aleyhâ fevt olmağla ber-vech-i muharrer müteveffâ-yı mezbûrun verâseti mukarrun-leh bi’n-neseb cihetinden müdde‘iye-i mezbûreye münhasıra ve terekesine cihet-i mezbûreden müdde‘iye-i mezbûreden gayrı vâris ve âhar müstahak olduğu ma‘lûmumuz değildir biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm vâki‘ hâli ilâ âhırihî.<br><br>Fi’t-târîhi’l-mezbûr li-seneti’l-merkūme.<br><br>Şuhûdü’s-sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=37879"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37881"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b112"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o595"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>