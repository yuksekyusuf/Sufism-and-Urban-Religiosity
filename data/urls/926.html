﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 60<br>Hüküm no: 23<br>Orijinal metin no: [5a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi’nin Dimyat kazasında ibka olunması ve zayi olan beratının yenilenmesi</b><br><br>Sâdır olan fermân-ı âlîlerine imtisâlen arzuhâl ve derkenâra nazar olundukda diyâr-ı Mısriye’den Dimyat kazâsı diyâr-ı merkūme kuzâtı eşrâfından terk-i tarîk etmekle mağdûr ve müsinn ü ihtiyâr ve rükûb ü nüzûle adîmü’l-iktidâr ve vücûhla inâyet ü ihsân-ı hümâyûna sezâvâr olan Hafız Mehmed Efendi’ye tarîkinin bedeli iki yüz kırk sekiz senesi Muharremi’l-harâmı gurresinden zabt etmek üzere bâ-fermân-ı âlî ber-vech-i te’bîd tevcîh olunmakla el-yevm üzerinde olduğu Dîvân-ı hümâyûn Kalemi’nden muhrec emr-i âlî kaydından müstebân ve merkūm Hafız Mehmed kazâ-i mezkûre ber-vech-i muharrer ber-vech-i te’bîd mutasarrıf olup yedinde olan emr-i âlîşânı zâyi‘ olmağla zâyi‘den yedine müceddeden bir kıt‘a emr-i âlîşân i‘tâsını istid‘â eylediği meâl-i arzuhâlden nümâyân ve merkūm fi’l-hakīka kazâ-i mezbûre ber-vech-i te’bîd mutasarrıf olduğu tarîk-i mezbûrun ser-levha-i yemîn ve yesârı Abdi Efendi ve Hafız Ahmed Efendi nâm kimesnelerin haberleriyle zâhir ve mütehakkık olmağla vech-i meşrûh üzere kazâ-i mezbûr yine ber-vech-i te’bîd merkūmun uhdesinde ibkā ve yedine zâyi‘den müceddeden emr-i şerîf-i âlîşân i‘tâsı istid‘â-yı inâyet olunduğu huzûr-ı [âlîlerine i‘lâm olundu].<br><br>Fî 23 S sene [1]253.</p>          <br><a title="Önceki sayfa" style="text-decoration:none" href="./ayrmetin.php?idno=925"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=927"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b060"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o361"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>