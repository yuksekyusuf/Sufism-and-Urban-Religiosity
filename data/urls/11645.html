﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 365<br>Hüküm no: 314<br>Orijinal metin no: [98b-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud Ağa b. İshak’ın vakfiyesi</b><br><br>Tâla‘tühû ve vecedtühû kad vâfeka’ş-şer‘a’ş-şerîf nemmekahü’l-fakīr ileyhi sübhânehû Ahmed b. Mehmed el-Kādî bi-medîneti Üsküdar el-mahmiye -afâ anhümâ rabbü’l-bârî-<br><br>Mâ-vüfika ve sutire ve zübire fîhi ledeyye eş-şer‘u sahîhün ve muvâfikun lâ-raybe fîhi gıbbe ri‘âyeti mâ-yecibü ri‘âyetühû şer‘an hakemtü bi-sıhhatihî ve lüzûmihî aslen ve fer‘an harrerehü’l-abdü’l-fakīr ile’l-meliki’l-kadîr Abdülvehhâb b. merhûm Mustafa el-müvellâ bi’l-mahalleti’l-ma‘mûre hilâfeten bi-medîneti Üsküdar el-mahmiye -ufiye anhümâ-<br><br>Elhamdülillâhi’llezî tevahhede bi-vasfi’l-ezeliyye ve’l-bekā ve tekaddese an-vasmeti’z-zevâl ve’l-fenâ ve’s-salâtü ve’s-selâmü alâ-resûlihî Muhammedin el-Mustafa ve alâ-âlihî ve eshâbihî hüm mesâbîhu’r-recâ ve nücûmü’l-hüdâ ve ba‘de, işbu mazmûnunda vakıf ikrârından bahseden sahîh ve şer‘î bir hüccettir. Mahmiye-i medîne-i Üsküdar mahallâtından Ma‘mûre mahallesinde sâkin zevvâk zümresinden fahrü’l-akrân Mahmud Ağa b. İshak meclis-i şer‘-i şerîfe gelip şöyle ikrâr ve i‘tirâf eyledi ki, işbu vakıf ikrârının kendisinden sudûruna kadar silk-i mülk-i sahîhinde ve taht-ı tasarrufunda bulundurduğu, mahalle-i mezbûrede vâki‘, yedi bâb fevkānî ve tahtânî hâneyi, sofayı, hamamı, mutfağı, şehnişîni, ahırı, su kuyusunu, cüneyneyi, kenîfi ve muhavvatayı müştemil, hudûdu bir tarafından el-Hâc Ali b. Abdülgani mülkü, bir tarafından Ali Bâli b. Süleyman ülkü, bir tarafından İnâyet bt. Abdullah mülkü ve Şem‘i Hatun bt. Ahmed Dede mülkü, bir tarafından tarîk-ı âm ile mahdûd bulunan cemî‘ menzilini cümle tevâbi‘i ve levâhıkıyla habs ve vakfetti. Menzil-i mezbûrda süknâyı mâdâm ki hayât da ola evvelâ nefs-i nefîsesine sonra evlâdına, evlâd-ı evlâdına ile’l-inkırâz evlâd-ı evlâd-ı evlâdına şart etti. Ba‘de’l-inkırâz zevcesi Mihrimah bt. Abdullah’a şart etti. Ba‘de vefâtihâ, Medîne-i münevvere fukarâsına şart etti. Tevliyeyi mâdâm ki hayâtda ola kendisine, sonra evlâdının en sâlihine, sonra zevce-i mezbûresine, sonra Medîne-i mübâreke evkāfı mütevellîsine şart etti. Sonra menzil-i mezkûru tescîl maksadıyla mütevellî nasbettiği Abdurrahman b. Hasan nâm kimseye teslîm etti. O dahi tesellüm edip sâir mütevellîler evkāfda nasıl tasarruf ettiler ise öyle tasarruf eyledi. Mütevellî-i mezbûr vâki‘ ikrârı vicâhen ve şifâhen tasdîk etti. Emr-i vakf-ı mezbûr vech-i mastûr üzere tamâm olduğunda vâkıf-ı mezkûr İmâm-ı a‘zam Ebû Hanîfe katında vakfın adem-i lüzûmuna mütemessiken vakfiyyetten rücû‘ edip menzilin mülk-i sahîhine ilhâkını talep ve istirdâd eyledi. Mütevellî, imâmeyn-i hümâmeynin re’ylerine tevfîkan redden imtinâ‘ edince hâkim-i muvakki‘ü’l-kitâb huzûrunda murâfa‘a edip tarafeynden hüküm taleb ettiklerinde hâkim-i mûmâ-ileyh, cânib-i vakfı ihtiyâr edip menzil-i merkūmun vakfiyetinin lüzûmuna -âlimen bi’l-hilâf beyne’l-eimmeti’l-eşrâf- hükmetmekle vakf-ı mezbûr müseccel, müebbed bir vakıf olarak bi’l-ittifâk evkāf-ı lâzimeden oldu. Fe-men beddelehû ba‘de mâ-semi‘ahû fe-innemâ ismühû ale’llezîne yübeddilûnehû inna’llâhe semî‘un alîm. Ve ecrü’l-vâkıf ale’l-hayyi’l-cevâdi’l-kerîm.<br><br>Cerâ zâlike ve hurrire fî-evâsıtı Zilhicce li-sene isneteyn aşere ve elf.<br><br>Şühûdü’l-hâl: Fahrü’l-emâcid ve’l-ekârim İshak Efendi b. Abdüddâim el-mütevellî alâ-vakfi’l-merhûme Vâlide bi-medîneti Üsküdar ve fahrü’l-imtisâl Malkoç Bey b. Münîr, el-Hâc Mustafa b. Hüseyin, Derviş Bey b. İskender, Mustafa Bey b. Abdullah, Ahmed Resi b. Ali es-sâkin bi-Gelibolu, Davud b. Ali el-muhzır, Mehmed b. Resûl, Halil b. Mehmed, Mehmed b. Abdullah, Hasan b. Abdullah, Ali b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=11644"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11646"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b365"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o728"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>