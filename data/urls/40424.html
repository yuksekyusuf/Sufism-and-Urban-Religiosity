﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 196<br>Hüküm no: 145<br>Orijinal metin no: [21b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâliha Hatun bt. Mehmed’in mülk menzilini on bin akçeye Mehmed Ağa b. Abdülmennan’a sattığı</b><br><br>Mahmiye-i İstanbul’da Debbâğ Yunus mahallesinde sâkine Sâliha Hâtun bt. Mehmed’in zevci ve tarafından husûs-ı âti’l-beyânı ikrâra vekîl olup mezbûreyi ma‘rifet-i şer‘iyye ile ârifân Ahmed b. Mehmed ve İbrahim Beşe b. Mahmud şehâdetleri ile şer‘an vekâleti sâbite olan Mehmed Ağa b. Abdullah meclis-i şer‘-i hatîr-i lâzimü’t-tevkīrde bi’l-fi‘il Rumeli kādıasekri olan a‘lemü’l-ulemâ’i’l-mütebahhirîn efdalü’l-fuzalâ’i’l-müteverri‘în yenbû‘u’l-fezâil menbû‘u’l-efâzil alemü’l-ilm ve hüdâ menâru’l-fazl ve’t-tukā es-Seyyid Mehmed Emin Efendi b. el-mevlâ’l-merhûm Sun‘î Efendi hazretlerinin kethüdâları olan umdetü’l-emâcid ve’l-a‘yân Mehmed Ağa b. Abdülmennân mahzarında bi’l-vekâle tav‘an ikrâr ve i‘tirâf edip müvekkilem mezbûre Sâliha Hâtun silk-i mülkünde münselik yedinde mülk ve hakkı olup mahalle-i mezbûrede vâki‘ iki tarafdan mûmâ-ileyh Mehmed Ağa mülküne ve bir tarafdan Usta Kadın demekle ma‘rûfe ( ) Hâtun mülküne ve bir tarafdan tarîk-ı âmma müntehî bir bâb tahtânî odayı ve bir ahırı ve cüneyneyi ve kenîfi müştemil olan cemî‘ mülk menzilini kâffe-i hukūk ve merâfıkıyla mukaddemâ mûmâ-ileyh Mehmed Ağa’ya on bin fıddî râyic fi’l-vakt [22a] akçeye bey‘-i bâtt-ı sahîh-i şer‘î ile bey‘ ve teslîm edip onlar dahi minvâl-i meşrûh üzere iştirâ ve tesellüm eyledikden sonra semeni olan meblağ-ı mezbûrun dört bin akçesini mukaddemâ mûmâ-ileyh Mehmed Ağa yedinden ahz u kabz edip mâ‘adâsı olan altı bin akçeyi dahi hâlâ mûmâ-ileyh Mehmed Ağa yedinden bi’t-tamâm ahz u kabz eyledi ba‘de’l-yevm menzil-i mahdûd-ı mezkûru mûmâ-ileyh Mehmed Ağa’nın mülk-i müşterâsı ve hakk-ı sırfıdır keyfe mâ yeşâ ve yahtâr mutasarrıf olsun dedikde vekîl-i mezbûr Mehmed Ağa’yı vech-i meşrûh üzere bi’l-vekâle cârî ve sâdır olan ikrârında el-mukarru lehü’l-mezbûr Mehmed Ağa vicâhen tasdîk ve şifâhen tahkīk edicek mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâlis min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Ahmed Çavuş b. Mahmud, Fahrü’l-kuzât Çalık Mehmed Efendi, İbrahim Çelebi b. Mahmud, Mahmud Çelebi b. Ramazan, Halil Bey b. Abdullah, Mehmed Çelebi b. Haydar, el-Hâc Ca‘fer b. Abdullah ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40423"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40425"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b196"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o891"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>