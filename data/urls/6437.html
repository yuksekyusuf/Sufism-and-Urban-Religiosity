﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 240<br>Hüküm no: 221<br>Orijinal metin no: [31a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Mustafa’nın evini Mehmed b. Abdullah’a sattığı</b><br><br>Bâ-mühr-i efendi<br><br>Mahmiye-i İstanbul’da Kâtibkasım mahallesinde sâkine ve zâtı mahalle-i mezbûre imâmı Mustafa Efendi b. Nasuh ve Müezzin Halîfe b. el-Hâc İbrahim nâm kimesneler ta‘rîfleriyle mu‘arrefe olan Emine bt. Mustafa nâm hatun meclis-i şer‘-i şerîf-i enverde sâhib-i hâzihi’l-vesîka Mehmed b. Abdullah b. Abdurrahman nâm kimesne tarafından husûs-ı âti’l-beyânı tasdîka vekîl olduğu nehc-i şer‘î ve tarîk-i mer‘î üzere sâbit olan Kantarcı el-Hâc Mustafa Çelebi b. Ali nâm kimesne mahzarında ikrâr-ı tâm ve takrîr-i kelâm edip akd-i âti’z-zikrin sudûruna dek yedimde mülküm olup mahalle-i mezbûrede vâki‘ iki tarafdan Koca Sarı zimmî harâbesi ve bir tarafdan Âişe Hatun menzili ve bir tarafdan tarîk-i âm ile mahdûd fevkānî iki bâb oda ve bir tahta-pûş ve tahtânî bir bâb oda ve bir matbah ve iki bi’r-i mâ ve bir mikdâr havlu ve bir tarafdan taş duvarı müştemil menzilimi bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî ve şurût-ı müfsideden ârî bey‘-i bâtt-ı sahîh-i şer‘î ile üç yüz guruşa müvekkil-i mezbûr Mehmed’e bey‘ ve teslîm eylediğimde ol dahi iştirâ ve tesellüm ve kabûl ve semeni olan meblağ-ı mezbûr üç yüz guruşu bana teslîm eylediğinde ben dahi yedinden bi’t-tamâm tesellüm ve ahz u kabz eyledim ba‘de’l-yevm menzil-i mahdûd-ı mezkûrede benim aslâ alâka ve medhalim kalmayıp müvekkil-i mezkûr Mehmed’in mülk-i müşterâsı ve hakk-ı sırfı olmuşdur keyfe mâ yeşâ ve yehtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî-gurreti Saferi’l-hayr sene 1153.<br><br>Şuhûdü’l-hâl: [31b] Abdülmümin b. Mehmed, Berber es-Seyyid Mustafa b. Mehmed, Mehmed Çelebi b. Mustafa, Tuzcu Mustafa Çelebi b. Ahmed, Berber Mehmed Çelebi b. el-Hâc Fethullah, Ahmed b. Mehmed, el-Hâc Mustafa Ağa b. Ali, Berber Mehmed Beşe b. Mustafa, Berber Mehmed b. Ömer, Hüseyin Çelebi b. Abdullah, Ali b. Mehmed, el-Hâc Ahmed b. Halil, Hasan Ağa b. Salih, Salih Çelebi</p>          <br><a title="Önceki sayfa" style="text-decoration:none" href="./ayrmetin.php?idno=6436"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6438"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b240"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o652"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>