﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 170<br>Hüküm no: 111<br>Orijinal metin no: [11b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul’da Karabaş mahallesinden Kerime bt. Hüseyin ile Abdurrahman Çelebi b. Ahmed’in boşanma davası</b><br><br>Mahmiye-i İstanbul’da Karabaş mahallesinde sâkine Kerîme bt. el-Hâc Hüseyin nâm hatun meclis-i şer‘-i hatîrde zevci Abdurrahman Çelebi b. Ahmed nâm kimesne mahzarında tâyi‘aten ikrâr ve takrîr-i kelâm edip zevcim mezbûrun zimmetinde mütekarrir ve ma‘kūdün-aleyh iki bin beş yüz akçe mehr-i mü’eccelim ile mahmiye-i mezbûrda Şeyh Muhyiddin mahallesinde vâki‘ beyne’l-ahâlî ma‘lûmü’l-hudûd ve zevcim mezbûr ile iştirâk-i seviy üzere mülkümüz olup bi-hesâb-ı terbî‘i bin yüz kırk dokuz buçuk zirâ‘ arsada olan hisse-i şâyi‘am zimmetine lâzım gelen kadr-ı ma‘rûf nafaka-i iddet-i ma‘lûmem üzerlerine ve me’ûnet-i süknâm dahi kendi üzerime olmak üzere muhâla‘a-i sahîha-i şer‘iye ile muhâla‘a edip ol dahi hul‘-ı mezbûru kabûl ve zevciyete müte‘allika da‘vâdan zimmetini ibrâ ve ıskāt eyledikden sonra mezbûrun firâşından benden mütevellide işbu hacr ve terbiyemde olan sulbiye kızım Râbia nâm sagīreyi dahi hakk-ı hıdâne tamamına değin kendi mâlımdan infâka ta‘ahhüd eyledim dedikde gıbbe’t-tasdîk meclis-i mezbûrda merkūm Abdurrahman Çelebi mezbûre Kerîme Hatun muvâcehesinde takrîr-i kelâm edip mezbûr Karabaş mahallesinde vâki‘ Kadri Efendi vakfı demekle ma‘rûfe odalarda vâki‘ etrâf-ı erba‘ası Hüseyin Çelebi ve vakf-ı mezbûrdan olan odalara ve tarîk-i âmma müntehî bir bâb oda ve bir sofayı hâvî icâre-i mu‘accele ve beher şehr otuzar akçe mü’eccele ile tasarrufumda olan menzili mütevellîsi ma‘rifetiyle mezbûre Kerîme Hatun’a cihet-i karz-ı şer‘îden zimmetimde olan dört bin akçe deynime takās ol dahi mukāssa ve kabûl eyledi ba‘de’l-yevm menzil-i mezbûr mezbûre Kerîme’nin hakk-ı müfevvazıdır, benim alâka ve medhalim yokdur dedikde gıbbe’t-tasdîk mâ-vaka‘a bi’t-taleb ketb olundu.<br><br>Fî 28 min-Recebi’l-ferd sene 72<br><br>Şuhûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=24997"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24999"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b170"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1055"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>