﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 403<br>Hüküm no: 448<br>Orijinal metin no: [61b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Raziye bt. Mehmed’in Molla Mustafa b. Ahmed’den satın aldığı evin satışın iptaliyle parasını geri alıp birbirlerinin zimmetlerini ibra ettikleri</b><br><br>Mahmiye-i İstanbul’da Mismârî Şücâ‘ Mahallesi sâkinelerinden Raziye bt. Mehmed nâm hatun ba‘de’t-ta‘rîfi’ş-şer‘î meclis-i şer‘-i şerîf-i enverde işbu râfi‘u’l-vesîka Monla Mustafa b. Ahmed nâm kimesne muvâcehesinde bi-tav‘ihâ ikrâr ve takrîr-i kelâm edip mezkûr Monla Mustafa bundan akdem mahalle-i mezkûrede vâki‘ bir tarafdan Basmacı Osman mülkü ve bir tarafdan el-Hâc Mustafa Çavuş mülkü ve bir tarafdan mezkûr Monla Mustafa’nın âhar mülkü ve bir tarafdan tarîk-i âm ile mahdûd tûlen ve arzen bi-hesâb-ı terbî‘î yüz yetmiş üç zirâ‘ arsa üzerinde mebnî bir bâb fevkānî oda ve bir sofa ve bir bâb tahtânî oda ve bir kenîfi muhtevî mülk menzilinin nısf-ı şâyi‘ini yüz guruşa bana bey‘ ve temlîk ve teslîm ben dahi iştirâ ve temellük ve tesellüm etmişidim el-hâletü hâzihî bey‘-i mezkûru fesh ve ikāle edip mezkûr Monla Mustafa meblağ-ı mezkûr yüz guruşu bana def‘ ü teslîm ben dahi yedinden ahz u kabz edip menzil-i mezkûrda olan nısf hisse yine mezkûr Molla Mustafa’ya redd ü teslîm eyledim baʻde’l-yevm husûs-ı mezkûra müte‘allika birbirimiz ile da‘vâ ve nizâ‘ımız kalmadı dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 7 min-Recebi’l-ferd sene 1121<br><br>Şuhûdü’l-hâl: Ömer Efendi b. Şükrullah, Hüseyin Efendi b. Mahmud, Halil Efendi b. Yusuf el-Müezzin, Molla Hüseyin b. Mustafa, el-Hâc Ali b. Abdullah, el-Hâc Mustafa b. Abdurrahman, el-Hâc Süleyman b. Abdurrahim, Hüseyin Efendi b. Mustafa, Mustafa b. Gazanfer ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4726"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4728"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b403"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o604"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>