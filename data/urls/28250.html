﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 198<br>Hüküm no: 225<br>Orijinal metin no: [47a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Efendi b. Hasan’ın, Kandiye’de vefât eden Mehmed Beşe b. Osman’nın terekesini varisleri Ahmed, Ayşe ve Rukiye’nin vasilerine teslim etmesi</b><br><br>Mahmiye-i İstanbul’da Kâtib Muslihiddin mahallesinde sâkin iken bundan akdem cezîre-i Kandiye’de müsâfiren sâkin olup vefât eden Mehmed Beşe b. Osman b. Nimet’in verâseti sagīr oğlu Ahmed ve sagīre kızları Âişe ve Rukiye’ye münhasıra olduğu şer‘an zâhir oldukdan sonra mezbûrân Âişe ve Ahmed’in tesviye-i umûrlarına şer‘den mansûbe vasiyeleri olan Âişe bt. Mehmed nâm hatun ba’de’s-sübûti’ş-şer‘î kezâlik sagīre-i mezbûre Rukiye’nin tesviye-i umûruna kıbel-i şer‘den mansûb vasîsi olan Şaban Ali b. İbrahim meclis-i şer‘de müteveffâ-yı mezbûrun cezîre-i mezbûrda vefât etdiği hînde zâhirde vârisi olmamağla yanında mevcûd bulunan eşyâsını kabz ve müteveffâ-yı mezbûrun veresesine îsâle taraf-ı şer‘den vasî nasb u ta‘yîn olunan Mustafa Efendi b. Hasan mahzarında her biri bi’l-vesâye ikrâr ve takrîr-i kelâm edip mezbûr Mustafa Efendi müteveffâ-yı mezbûrun işbu yedinde olan defter-i kassâm nâtık olduğu [üzere] cezîre-i mezbûrede vefât etdiği vakitde nukûd eşyâ semeninden kırk altı bin sekiz yüz seksen sekiz akçesi defter-i kassâmdan hâriç-i zimemden dahi beş bin on akçe ki cem‘an elli bir bin dokuz yüz yirmi sekiz akçesini kabz etmişidi. El-hâletü hâzihî biz sagīrûn-ı mezbûrûnun vasîleri olduğumuz hasebiyle meblağ-ı mezbûr elli bir bin dokuz yüz yirmi sekiz akçeyi mezbûr Mustafa Efendi yedinden sagīrûn-ı mezbûrûn için bi’t-tamâm ahz u kabz edip meblağ-ı mezbûrdan zimmetinde bir akçe ve bir habbe mezbûr Mustafa Efendi’nin makbûzundan alacak sagīrûn-ı mezbûrûnun hakları kalmadı, mezbûr Mustafa Efendi’nin zimmeti berî olmuşdur dediklerinde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâlis min-Saferi’l-hayr li-sene mi’e ve elf<br><br>Şuhûdü’l-hâl: el-Hâc b. Hüseyin, Mehmed Çelebi b. İsmail, Mustafa Çelebi b. Ali, Mustafa b. Mehmed, İbrahim Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=28249"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28251"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b198"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o353"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>