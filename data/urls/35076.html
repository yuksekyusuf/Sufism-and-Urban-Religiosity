﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 489<br>Hüküm no: 423<br>Orijinal metin no: [166-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice Hanım’ın ev hissesini ve bir cariyesini zapt ettiği iddiasıyla kocası Mustafa Ağa’ya açtığı davada haksız bulunduğu</b><br><br>Menzil nizâ‘ı<br><br>[Ma‘rûz]<br><br>Sâhibe-i arzuhâl mu‘arrefetü’z-zât Hatice Hatun bt. Abdullah Çarşamba günü huzûr-ı hazret-i Fetvâ-penâhî’de ma‘kūd meclis-i şer‘-i münîrde hâlâ zevci olup zikri âtî vakıf menzil ve mülk-i câriyeye vaz‘-ı yedi mütehakkık olan derûn-ı arzuhâlde mezkûrü’l-ism Bezzâzistânî el-Hâc Mustafa Ağa b. Abdullah muvâcehesinde zevcim mezbûr el-Hâc Mustafa Ağa bâ-irâde-i seniyye Hazîne-i Evkāf-ı Hümâyûn tarafından idâre olunan evkāfdan merhûme Dâye Hatun Vakfı müsakkafâtından bâ-temessük-i mütevellî bi’l-icâreteyn müstakıllen mutasarrıf olduğu İstanbul’da Mahmudpaşa Câmi‘-i şerîfi kurbünde Tarakçılar sûkunda vâkıfe-i merhûme-i merkūmenin ismiyle müsemmâ mahallesinde kâin ma‘lûmü’l-hudûd bir bâb vakıf menzilin nısf hisse-i şâyi‘asını bin iki yüz kırk dört senesi şehri Rebî‘ülevvelinin yirmi dokuzuncu günü bana bâ-re’y-i mütevellî ferâğ ve tefvîz ben dahi tefevvüz ve kabûl edip nısf hisse-i şâyi‘a-i menzil-i mezkûra mutasarrıfe iken şehr-i sâbık yani Recebi’l-müreccebinin yirminci gününden berü zevcim mezbûr nısf hisse-i şâyi‘a-i mezkûreyi fuzûlî zabt ve vaz‘-ı yed ve âhardan üç bin altı yüz yirmi beş guruş semen-i medfû‘ ve makbûza nefsi’çün iştirâ ve kabz edip yedimde mâlım ve mülküm olan tahmînen dokuz yaşında Çerkesiyyetü’l-asl Melekzad nâm bir re’s câriyemi dahi târih-i merkūmdan berü kezâlik fuzûlî zabt ve vaz‘-ı yed etmekle bâ-re’y-i mütevellî nısf hisse-i şâyi‘a-i menzil-i mezkûr ile câriye-i mezkûreden keff-i yedine tenbîh olunmak matlûbumdur deyü da‘vâ ettikde <<ol dahi>> zevci mezbûr dahi cevâbında ben ber-vech-i muharrer mutasarrıf olduğum menzil-i mezkûrun nısf hisse-i şâyi‘a-i mezkûresini zevcem müdde‘iye-i mezbûre Hatice Hatun’a bana ölünceye değin bakmak şartıyla târih-i merkūmda bâ-re’y-i mütevellî ferâğ ve tefvîz eylediğimde ol dahi ber-vech-i muharrer tefevvüz ve kabûl edip lâkin şart-ı mezkûr ile olan ferâğın sahîh ve mu‘teber olmamağla nısf hisse-i şâyi‘a-i mezkûreyi bâ-re’y-i mütevellî bana redd ve ferâğa tenbîh olunmak murâdımdır deyü vakf-ı mezkûrun bi’l-meşrûta mütevellîsi Mehmed İzzet Efendi b. Hasan tarafından vekîl-i müsecceli Câbî-i vakf es-Seyyid Ahmed Kâmil Efendi b. Halil hâzır olduğu hâlde mârrü’z-zikr Recebi’l-mürecceb’in yirminci günü hâlâ Evkāf Müfettişi izzetlü fazîletlü es-Seyyid Mehmed Emin Âsaf Beyefendi huzûrunda zevcem mezbûreden inkârına mukārin da‘vâ ve ber-vech-i muharrer müdde‘âmı menzil-i mezkûru mahâllinde tahdîd ve irâe dahi eden beş nefer şühûd-ı mu‘addilûn şehâdetleriyle muvâcehesinde ber-nehc-i şer‘î isbât edip mûcebince nısf hisse-i mezkûreyi bana bâ-re’y-i mütevellî redd ü ferâğa zevcem mezbûreye [167] tenbîh birle yedime bir kıt‘a i‘lâm-ı şer‘î i‘tâ olunmağla ben dahi müdde‘iye-i mezbûrenin nısf hisse-i şâyi‘a-i mezkûreyi bana bâ-re’y-i mütevellî red <<ve ferâğına>> ve ferâğından zabt ve ol-vechile bi-hakkın vaz‘-ı yed edip ve zevcem müdde‘iye-i mezbûre tarafından bi’l-vekâle câriye-i mezkûreyi âhardan ol-mikdâr guruşa benim için iştirâ ve kabz ve bana teslîm ve semen-i mezkûr üç bin altı yüz yirmi beş guruşu işbu sene-i mübâreke Muharremi’l-harâmının on beşinci günü menzil-i mezkûrda yedimden ahz u kabz ve vech-i muharrer üzere ikrâr dahi etmiş iken sonra câriye-i mezkûreyi fuzûlî zabt eylediğinden vekîl-i sâbitü’l-vekâlem gāib ani’l-meclis es-Seyyid Hafız Mehmed Emin Efendi b. el-Hâc Mahmud vekâletiyle yine sâlifü’l-beyân Recebi’l-mürecceb’in yirminci günü hâlâ İstanbul Bâb Mahkemesi Nâibi müderrisîn-i kirâmdan es-Seyyid Ahmed Efendi huzûrunda câriye-i mezkûreyi vâzı‘atü’l-yed olan zevcem mezbûreden câriye-i mezbûre hâzıra olduğu hâlde taleb ve da‘vâ eylediğimde ol dahi ber-vech-i muharrer inkâr ettikde ben da‘vâ-yı mezkûremi sekiz nefer şühûd-ı mu‘addilûn şehâdetleriyle muvâcehesinde vech-i şer‘î üzere isbât edip mûcebiyle hüküm ve yedime diğer bir kıt‘a i‘lâm-ı şer‘î i‘tâ olunmağla câriye-i mezkûreyi dahi bi-hakkın ahz edip vaz‘-ı yed ederim deyü mazmûnları takrîr-i meşrûhuna mutâbık ve müfettiş ve nâib-i mûmâ-ileyhimânın hâtemleriyle mahtûm iki kıt‘a i‘lâm-ı şer‘î ibrâzıyla eylediği def‘lerini ve mazmûn-ı i‘lâm-ı mezkûrları zevcesi müdde‘iye-i mezbûre Hatice Hatun tâyi‘aten ve kat‘iyyen [kat‘iyyeten] ikrâr ü i‘tirâf etmeğin mûcebiyle da‘vâ-yı mezkûreleriyle zevci mezbûr el-Hâc Mustafa Ağa’ya bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 9 Ş sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35075"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35077"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b489"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o567"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>