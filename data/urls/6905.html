﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 517<br>Hüküm no: 689<br>Orijinal metin no: [79b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden hanımı Havva’dan haksız yere para alındığı iddiasının geçersiz olduğu</b><br><br>Bâ-mühr-i efendi<br><br>Ma‘rûz<br><br>Mahmiye-i İstanbul’da Voynuk Şücâ‘ mahallesinde sâkine iken bundan akdem vefât eden Havva bt. Ali nâm hatunun zevci sâhib-i arzuhâl Salih nâm kimesne meclis-i şer‘de mahalle-i mezbûrede ashâb-ı hayrâtdan tüccâr Sinan binâ eylediği mescid-i şerîfin sâbıkā imâmı Şeyh Mustafa Efendi mahzarında mezbûr Mustafa Efendi zevcem mevrûsem müteveffât-ı mezbûrenin hayâtında yüz seksen guruşunu bi-gayr-ı hakkın ahz u kabz eyledikden sonra zevcem mezbûre Havva bi-emrillâhi te‘âlâ vefât edip meblağ-ı mezbûrun nısfı bi’l-ırsi’ş-şer‘î bana isâbet ve intikāl etmekle hâlâ taleb ederim deyü da‘vâ ve mezbûr Şeyh Mustafa Efendi cevâbında mescid-i mezbûr evkāfından olup mahalle-i mezbûrede vâki‘ ma‘lûmü’l-hudûd ve’l-müştemilât bir bâb menzil icâre-i mu‘accele ve müeccele mezbûre Havva ile sadrî oğlu Abdurrahman’ın ale’l-iştirâki’s-seviyy tasarruflarında iken mezbûr Abdurrahman bi-emrillâhi te‘âlâ bilâ-veled fevt olup nısf hissesi taraf-ı vakfa âid ve râci‘ olmağla hisse-i mezbûre yed-i münâdî ile mecma‘-ı nâs olan mahallerde nidâ ve müzâyede ve rağabât-ı nâs bi’l-külliye munkatı‘a ve yüz seksen guruş mu‘accele ve ayda yedi buçuk akçe müeccele ile nısf-ı âharına mutasarrıfa olan mezbûre Havva üzerine karâr ben dahi ber-vech-i meşrûta tevliyetim hasebiyle mezbûre Havva’ya îcâr ve mu‘accele-i mezkûreyi yedinden tamâmen ahz u kabz ve istîfâya müte‘allıka da‘vâdan mezbûre Havva zimmetimi ibrâ ve ıskāt eyledi deyü takrîr-i meşrûhuna mutâbık bir kıt‘a i‘lâm ve temessük ibrâz ve mezbûr Salih mazmûnlarını tav‘an ikrâr ve i‘tirâf etmekle bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 25 min-Safer sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6904"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6906"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b517"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o603"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>