﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 444<br>Hüküm no: 573<br>Orijinal metin no: [117b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa ve İbrahim Ağa’nın Kazabad kadısı Numan Efendi aleyhindeki öşür davası</b><br><br>Bâ-mühr-i efendi,<br><br>Ma‘rûz,<br><br>Anadolu’da Hoca hâssından Ender Müslim Mukāta‘ası’nın sülüsân hissesine iştirâken ber-vech-i mâlikâne bâ-berât-ı âlî mutasarrıflar olan sâhib-i arzuhâl es-Seyyid Ahmed Ağa ve karındaşı es-Seyyid İbrahim Ağa derûn-ı arzuhâlde mezkûrü’l-ism sâbıkā Kazabad kādısı Numan Efendi ile evvelâ dîvân-ı âlîlerinde ve sâniyen du‘âhâne-i dâ‘îlerinde ma‘kūd meclis-i münîrde terâfu‘larında mukāta‘a-i mezkûrenin sülüs hissesine kezâlik bâ-berât-ı âlî mutasarrıf olan babamız es-Seyyid Ali bin yüz yetmiş iki senesinde Üsküdar’da fevt oldukda biz ol tarafda olmayıp mezbûr Numan Efendi kazâ-i mezkûrda kādı bulunmağla mukāta‘a-i mezkûrenin a‘şâr-ı şer‘iyyesinden sülüsân hissemiz olup re‘âyâdan kabz ve kazâ-i mezbûrda İnepazarı kasabasında Karagöz Ağa’nın anbarına vaz‘ eylediğimiz kazâ-i mezbûr keyli [ile] kırk bir keyl hınta ve otuz yedi keyl şa‘îrimizi kādı-i mezbûr Numan efendi sene-i mezkûre Rebî‘ülâhiri’nin beşinci günü anbar-ı mezkûrun üzerine gelip bi-gayr-ı hakkın ahz u kabz ve hıntayı beher keyli on altışar guruşa ve şa‘îri beher keyli on birer guruşa olmak üzere âhara bey‘ ve teslîmle istihlâk etmeğin zikr olunan hınta ve şa‘îrin tazmînlerin mezbûr Numan Efendi’den taleb ederiz deyü da‘vâ etdiklerinde mezbûr Numan Efendi cevâbında müteveffâ-yı mezbûr es-Seyyid Ali’nin mukāta‘a-i mezkûrede a‘şârından sülüs hissesini beytülmâl [118a] emîni taraf-ı beytülmâla âid olmak üzere kabz ve kendi âhara bey‘ edip ma‘rifet-i şer‘le defter olmuşdur deyü müdde‘iyân-ı mezbûrânın mukāta‘a-i mezkûre a‘şârından hisseleri olan hınta ve şa‘îri ahz u kabzını ba‘de’l-inkâr müdde‘iyân-ı mezbûrân es-Seyyid Ahmed Ağa ve es-Seyyid İbrahim Ağa ber-minvâl-i muharrer müdde‘âlarını isbâtdan izhâr-ı [acz] edip talebleriyle vech-i şer‘î üzere mezbûr Numan Efendi’ye yemîn verilmeğin mûcebiyle müdde‘iyân-ı mezbûrân es-Seyyid Ahmed Ağa ve es-Seyyid İbrahim Ağa husûs-ı mezkûr için mezbûr Numan Efendi’ye bilâ-beyyine-i âdile bî-vech mu‘ârazadan men‘ olundukları huzûr-ı âlîlerine i‘lâm olundu.<br><br>Fî 3 Rebî‘ülevvel sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42678"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42680"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b444"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o498"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>