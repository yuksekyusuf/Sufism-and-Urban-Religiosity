﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 136<br>Hüküm no: 86<br>Orijinal metin no: [13a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Çavuş mahallesinden Ayşe bt. Osman’ın yanında çalıştığı Hadice bt. Süleyman’ın zimmetini ibra etmesi ve ihtiyaçlarının karşılanması şartıyla çalışmaya devam etmesi</b><br><br>Ecr-i mislinden ibrâ ve îcâr<br><br>Vilâyet-i Anadolu’da Lefke kasabası ahâlisinden olup mahmiye-i İslâmbol’da İbrahim Çavuş mahallesinde sâkine takrîben on yedi yaşında ve cüssesinin bulûğa tahammülü olmağla rü’yet-i dem-i hayzla bulûğunu mu‘terife ve zâtı vech-i şer‘î üzere mu‘arrefe olan Âişe bt. Osman nâm bikr-i bâliğa meclis-i şer‘-i şerîf-i enverde işbu bâ‘isetü’l-vesîka Hadice bt. Süleyman nâm hatundan vech-i âtî üzere tasdîka vekîl olduğu ber-nehc-i şer‘î sâbit olan Ali Çavuş Ağa b. Mustafa mahzarında ikrâr ve takrîr-i kelâm edip bundan akdem müvekkile-i mezbûre beni yanına alıp ba‘zı menzili hizmetinde istihdâm etmekle benim dahi müvekkile-i mezbûreye târih-i kitâba gelince menzilinde bilâ-tesmiyeti’l-ücre dört sene mikdârı hizmetim sebk etmişidi. El-hâletü hâzihî ben müddet-i merkūmede sebk eden hizmetimin şer‘an lâzım gelen ecr-i misline müte‘allika âmme-i de‘âvî ve kâffe-i mütâlebâtdan müvekkile-i mezbûre ile zevci Osman Usta nâm kimesneden herbirinin zimmetlerini meccânen ibrâ ve ıskāt eylediğimde onlar dahi ibrâmı kabûl eylediklerinden sonra ben yine müvekkile-i mezbûre Hadice Hatun’a hizmet etmek içün târih-i kitâbdan küllü yevm dörder para ücret tesmiyesiyle nefsimi müvekkile-i mezbûreye îcâr ve teslîm ve ücret-i müsemmâ-yı mezkûremi benim nafaka ve kisveme harc ü sarfa müvekkile-i mezbûre Hadice Hatun’a emr ve tarafımdan tevkîl eylediğimde ol dahi istîcâr ve tesellüm ve kabûl ve ber-minvâl-i muharrer infâk ve iksâya ta‘ahhüd eyledi dediğini vekîl-i mezbûr Ali Çavuş Ağa tasdîk etmeğin mâ-vaka‘a.<br><br>Fî 20 Zilka‘de sene 1196<br><br>Şühûdü’l-hâl: Molla Ali b. Halil, Salih b. Halil, Hacı Hasan b. Osman, Mustafa b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=10628"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10630"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b136"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o684"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>