﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 502<br>Hüküm no: 566<br>Orijinal metin no: [82b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Belkıs bt. Abdullah’ın bakımını üstlendiği torunu Hatice’nin ihtiyaçları için babası Hacı Resul b. Osman’ın ödemesi şartıyla nafaka tayin edildiği</b><br><br>Medîne-i Havâss-ı Refî‘a’da vâki‘ Lokmacızâde Mahallesiʼnde sâkine olup zâtı ta‘rîf-i şer‘î ile mu‘arrefe olan işbu bâ‘isetü’l-kitâb Belkıs bt. Abdullah nâm hatun meclis-i şer‘-i şerîf-i enverde el-Hâc Resul b. Osman nâm kimesne mahzarında takrîr-i kelâm ve tâʻbir ani’l-merâm edip mezbûr el-Hâc Resul bundan akdem kızım Fâtıma bt. Yusuf’un zevc-i sâbıkı olup mezbûr el-Hâc Resul’ün firâşından hâsıl ve zevce-i mutallakası kızım Fâtıma’dan mütevvellide bi-hakkı’l-hıdâne hâlâ hacr u terbiyemde olan işbu sagīre Hadice’nin nafaka ve kisveye zarûret ve ihtiyâcı olmağla babası mezbûr el-Hâc Resul üzerine kadr-i kifâye nafaka ve kisve-bahâ farz ve takdîr olunmak matlûbumdur dedikde hâkim-i muvakki‘-ı sadr-ı kitâb tûbâ-lehû ve hüsnü-meâb hazretleri dahi sagīre-i mezbûre Hadice’nin nafaka ve kisvesiʼçün babası mezbûr el-Hâc Resul üzerine bi’t-terâzî târih-i kitâbdan beher yevm beşer akçe nafaka ve kisve-bahâ farz ve takdîr edip meblağ-ı mefrûz-ı mezbûru sagīre-i mezbûrenin levâzımına harc u sarfa ve lede’l-iktizâ istidâneye ve inde’z-zafer mezbûr el-Hâc Resul üzerine rücû‘a mezbûre Belkıs’a kıbel-i şer‘den izin verilmeğin mâ-vaka‘a bi’t-taleb ketb olundu.<br><br>Fî 9 min-Şa‘bâni’l-mu‘azzam sene 1121<br><br>Şuhûdü’l-hâl: Mustafa Çelebi b. Şa‘ban, Mehmed Ağa b. Abdullah Kethüdâ-yı muhzırân, Ali b. İvaz, Abdullah b. Abdullah, Ali b. Bâli, Hasan b. Mustafa ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4844"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4846"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b502"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o583"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>