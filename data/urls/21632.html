﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 772<br>Hüküm no: 568<br>Orijinal metin no: [131a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vasî Mehmed’in, merhum Mehmed b. Osman’ın evini borçları sebebiyle Hamdullah Efendi’ye sattığı</b><br><br>Mahmiye-i Galata muzâfâtından kasaba-i İstinyeˈde Kürkçübaşı nâm mahallesinde sâkin iken bundan akdem Boğdan vilâyetinde vefât eden el-Hâc Mehmed b. Osman nâm kimesnenin düyûnu terekesinden ezyed olmağla terekesine kıbel-i şerʽden kayyım nasb ve taʽyîn olunan el-Hâc Mehmed b. Ömer meclis-i şerʽde hâlâ mahmiye-i İstanbulˈda saray-ı sultânîde imâm-ı teberdârân olan zahrüˈl-eimmetiˈl-kirâm Hamdullah Efendi b. Mehmed tarafından husûs-ı câ’iˈz-zikre vekîl olup nehc-i muʽteber üzere şerʽan vekâleti sâbite olan el-Hâc Mehmed Efendi b. Abdurrahman Efendi mahzarında biˈl-vesâye ikrâr ve takrîr-i kelâm edip müteveffâ-yı mezbûrun tereke-i menkūlesi düyûn-ı müsbetesine vefâ etmemekle mahalle-i mezbûrede vâkiʽ iki tarafdan mûmâ-ileyh Hamdullah Efendi mülküne ve bir tarafdan el-Hâc Ali mülküne ve bir tarafdan tarîk-i âmma müntehî üç bâb fevkānî oda ve bir matbah ve tahtında bir oda ve kenîfi ve tahtında bir matbah ve bi’r-i mâ’ı ve bir mikdâr bağçeyi müştemil mülk menzili dahi zarûret-i düyûn-ı müsbete içün beyʽ olunması lâzım gelmeğin menzil-i mezbûru hâssa münâdîlerden el-Hâc Mustafa b. Bayram yediyle altmış gün beyneˈt-tâlibîn sûk-ı sultânîde ve kasaba-i mezbûrede vesâir mecmaʽ-ı nâs olan mevâziʽde nidâ ve müzâyede olunup baʽde inkıtâ‘ı’r-rağbe otuz altı bin akçede karâr ve ziyâde ile tâlib-i âhar olmamağla merkūm Hamdullah Efendi dahi dört bin akçe ziyâde etmekle cemʽan kırk bin akçede mezbûr Hamdullah Efendi üzerinde karâr ve meblağ-ı mezbûr kırk bin akçe menzil-i mezbûrun semen-i misli olduğunu zeyl-i vesîkada isimleri muharrer olan Müslimîn haber verdiklerinden sonra menzil-i mezbûr cemîʽ tevâbiʽle meblağ-ı mezbûr kırk [bin] akçeye vesâyetim hasebiyle biˈl-izniˈş-şerʽî müşârün-ileyh Hamdullah Efendiˈye bi-safkatin vâhidetin beyʽ-i bâtt-ı sahîh-i şerʽî ile beyʽ ve teslîm edip ol dahi baʽdeˈl-iştirâ veˈt-tesellüm semeni olan meblağ-ı mezbûr kırk bin akçeyi biˈl-vesâye mûmâ-ileyh Hamdullah Efendi yedinden biˈt-tamam ahz u kabz eyledim baʽdeˈl-yevm menzil-i mezbûr mûmâ-ileyh Hamdullah Efendiˈnin mülk-i müşterâsıdır hasbemâ’ yeşâ’ mutasarrıf olsun dedikde gıbbeˈt-tasdîkiˈş-şerʽî mâ vakaʽa biˈt-taleb ketb olundu.<br><br>Fiˈs-sânî veˈl-işrîn li-sene hamse ve semânîn ve elf.<br><br>Şuhûdüˈl-hâl: Mehmed Efendi vekîl-i imâm Çelebi, Abdi Kapudan b. Ali, el-Hâc Mustafa b. el-Hâc Ali, diğer el-Hâc Mustafa b. Osman, el-Hâc Ahmed b. Mehmed, Osman Ağa b. Ramazan, İbrahim Efendi b. Mustafa, Ali Çelebi b. İbrahim, el-Hâc Hüseyin b. Hasan, Mustafa Efendi b. Hızır, Ömer Efendi b. Ali</p>          <br><a title="Önceki sayfa" style="text-decoration:none" href="./ayrmetin.php?idno=21631"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21633"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b772"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o897"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>