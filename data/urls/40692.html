﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 418<br>Hüküm no: 413<br>Orijinal metin no: [59b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mansur Ağa b. Mansur’un Rus asıllı kölesi Yusuf’u azat ettiği</b><br><br>Husûs-ı âti’l-beyânın mahallinde tahrîri iltimâs olunmağın kıbel-i şer‘-i enverden Ahmed Efendi b. el-merhûm Mehmed Efendi irsâl olunup ol dahi Dâru’l-hilâfeti’l-aliyye Kostantıniyye el-mahmiyye mahallâtından Tercümân Yunus mahallesinde Mansur Ağa b. Mansur nâm kimesnenin sâkin olduğu menzile varıp zeyl-i vesîkada isimleri mastûr olan Müslimîn mahzarlarında akd-i meclis-i şer‘-i şerîf eyledikde mezbûr Mansur Ağa meclis-i ma‘kūd-ı mezbûrda kendiye rıkkını mu‘terif işbu açık kaşlı sarı elâ gözlü Rusiyyü’l-asl alnında eser-i cerhi olan bâ‘isü’l-kitâb Yusuf b. Abdullah nâm abd-i memlûkü muvâcehesinde ikrâr ve takrîr-i kelâm edip mezbûr Yusuf’u hasbeten lillâhi te‘âlâ ve taleben li-merzâti rabbihî’l-a‘lâ i‘tâk ve tahrîr ve silk-i harâir-i asliyyât zümresine idhâl ve idrâc eyledim ba‘de’l-yevm mezbûr Yusuf sâir ahrâr-ı asliyyin gibi hür olup üzerinde [hakk-ı] velâdan gayrı hakkım kalmadı dedikde vâki‘ hâli mevlânâ-yı mezbûr mahallinde ba‘de’t-tahrîr meclis-i şer‘a gelip alâ vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ aşer min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Mefharü’l-emâsil ve’l-a‘yân Mustafa Ağa b. Ali, Halil Ağa b. İbrahim, Mehmed Çelebi el-müezzin, Hüseyin Efendi b. Mehmed el-imâm ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40691"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40693"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b418"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o853"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>