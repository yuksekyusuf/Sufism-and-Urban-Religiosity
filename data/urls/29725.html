﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 370<br>Hüküm no: 434<br>Orijinal metin no: [185-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kâtip Muslihiddin Mescidi Vakfı Mütevellisi İmam Mehmed Efendi’nin Hasibe, Nimetullah ve İbrahim Efendi aleyhindeki menzil davasında anlaşma sağlanması</b><br><br>Kâtib Muslihiddin Mescidi Vakfı’ndan bir bâb menzil<br><br>Ma‘rûz,<br><br>Mahmiye-i İslambol’da nezâret-i dâ‘îlerinde olan evkāfdan Kâtib Muslihiddin Mescidi Vakfı mütevellîsi arzuhâlde mezkûr İmam Mehmed Efendi b. Mehmed dâ‘îhânede meclis-i şer‘-i hatîrde vakf-ı mezkûreden Mimar Ayas mahâllesinde vâki‘ etrâf-ı erba‘ası Yusuf Paşa Mescidi cidârı ve Mehmed Emin Efendi ahırı ve Âişe Hatun ve Ebe Kadın menzilleri ve tarîk-i âm ile mahdûd menzile Âişe Hanım bt. Ahmed Efendi ferâğından islâsen mutasarrıflar olup kendi tarafından asıl ve arzuhâl sâhibleri Hasibe ve Nimetullah taraflarından ber-vech-i âtî vekîl olduğu zât-ı mezbûretânı ârifân İdris Bey b. Abdi ve Mustafa b. Hüseyin nâm kimesneler şehâdetleriyle sâbit olan hâcegân-ı dîvândan İbrahim Efendi b. Mehmed mahzarında mezbûre Âişe menzil-i mahdûd-ı mezkûru işbu Cumâdelûlâ’nın üçüncü günü benim iznimle mezbûrûn Habibe ve Nimetullah ve İbrahim Efendi’ye ferâğ esnâsında marîza olup üç gün mürûrunda bilâ-veled fevt olup yedimde olan fetvâ-yı şerîfe mantûkunca ferâğ maraz-ı mevtde olup mu‘teber olmamağla mahlûl olmuşdur deyü da‘vâ edip lâkin müdde‘âsına ikāme-i beyyine edememekle ba‘de-vukū‘i’l-münâza‘a beynleri bulunmağla mezbûr İbrahim Efendi taraf-ı vakfa asâleten ve vekâleten dokuz yüz guruş verip ve da‘vâsından taraf-ı vakfı ve zimmet-i mütevellî-i mezbûru ibrâ etdikde mütevellî-i mezbûr dahi nef‘an li’l-vakf meblağ-ı mezkûru ahz u kabz edip ferâğ-ı mezkûra müte‘allıka âmme-i da‘vâdan mezbûretân Habibe ve Nimetullah ve mezbûr İbrahim Efendi’nin zimmetlerini ibrâ-i âm ile ibrâ ve iskāt ve menzil-i mezkûrun yedlerinde islâsen ibkā olunmasını re’y etmekle kat‘-ı nizâ‘ eyledikleri tescîl olunup mübâşiri çavuş kulları iltimâsıyla huzûr-ı âlîlerine i‘lâm olundu.<br><br>Fî 22 Cumâdelûlâ sene [1]180.</p>          <br><a title="Önceki sayfa" style="text-decoration:none" href="./ayrmetin.php?idno=29724"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29726"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b370"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o553"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>