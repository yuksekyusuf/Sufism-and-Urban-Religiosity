﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 150<br>Hüküm no: 174<br>Orijinal metin no: [22b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Said Bey’in İbrahim Edhem Ağa’dan alacaklı olduğu yolundaki iddiasını ispatlayamadığı</b><br><br>Bilâ-beyyine-i şer‘î mu‘ârazadan men‘<br><br>Ma‘rûz<br><br>Bâ‘isü’l-i‘lâm es-Seyyid Mehmed Said Bey b. es-Seyyid Mehmed Nazif nâm kimesne İstanbul Bâb Mahkemesi’nde meclis-i şer‘-i münîrde berber esnâfından İbrahim Edhem Ağa b. Abdullah nâm kimesne muvâcehesinde benim gāib ani’l-beled es-Seyyid Mustafa nâm kimesne zimmetinde cihet-i karzdan beş yüz yirmi üç guruş alacak hakkım olup târîh-i i‘lâmdan beş ay mukaddem meblağ-ı mezkûru gāib-i merkūmdan kabz ve makbûzunu bana irsâl ve îsâle tarafımdan merkūm İbrahim Edhem Ağa’yı vekîl ve nâib-i menâb nasb ü ta‘yîn eylediğimde ol dahi vekâlet-i mezkûreyi ba‘de’l-kabûl meblağ-ı mezkûru gāib-i merkūm es-Seyyid İsmail Ağa’dan tamâmen ahz u kabz etmiş iken bana vermeyip yedinde kalmağla meblağ-ı mezkûru merkūm İbrahim Edhem Ağa’dan hâlâ taleb ederim deyü da‘vâ ettikde ol dahi cevâbında ber-vech-i muharrer <<ikrâs>> ikrâr lâkin ben makbûzum olan meblağ-ı mezbûr beş yüz yirmi üç guruşu bundan akdem Aksaray’da kahve dükkânında müdde‘î-i merkūm Mehmed Said Bey’e tamâmen edâ ve teslîm etmişidim deyü eylediği def‘inde merkūm İbrahim Edhem Ağa yemîniyle tasdîk olunur ümenâdan olmağla üzerine redd-i zamân lâzım gelmediğine bi’l-muvâcehe vech-i şer‘î üzere bi’t-taleb tahlîf olunmağın mûcebince müdde‘î-i merkūm Mehmed Said Bey da‘vâ-yı mezkûresiyle merkūm İbrahim Edhem Ağa’ya bî-vech-i şer‘î mu‘ârazadan men‘ olunduğu huzûr[-ı âlîlerine i‘lâm olundu]<br><br>Fî 14 Ramazan sene [12]55</p>          <br><a title="Önceki sayfa" style="text-decoration:none" href="./ayrmetin.php?idno=7984"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7986"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b150"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o448"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>