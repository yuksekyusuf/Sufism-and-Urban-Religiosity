﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 263<br>Hüküm no: 282<br>Orijinal metin no: [37a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Firar eden Tuzcu Mustafa Beşe b. Yusuf’un dükkânındaki eşyalarının tespit edilip kayyım tayin edilen Tuzcular kethudası Ahmed Çelebi’ye teslim edildiği</b><br><br>Ma‘rûz<br><br>Sâdır olan fermân-ı âlîlerine imtisâlen savb-ı şer‘-i enverden irsâl olunan Mevlânâ Feyzullah Efendi Bakkāllar Pazarbaşısı el-Hâc Mehmed Ağa ve sâir mazbûtü’l-esâmî bölükbaşıları ve Tuzcular Kethudâsı Ahmed Çelebi ve sâir tuzcular ustaları ile sahib-i arzuhâl Hasan Beşe’nin İstanbul’da Zindânkapısı hâricinde Tuzcular sûkunda vâki‘ tuzcu dükkânına varıp dükkân-ı mezbûrun müste’ciri olup gaybet-i münkatı‘a ile gāib olan Mustafa Beşe b. Yusuf dükkân-ı mezbûru mukaffel bırakıp firâr eylediği müte‘ayyin olmağla dükkân-ı mezbûru feth ve derûnunda mevcûd olan eşyâsını pazarbaşı-i mezbûr ve sâirleri ma‘rifetleriyle tahrîr ve mîrî kantar ile vezn olundukda bin dört yüz doksan yedi vakıyye tuzu ve dört yüz yetmiş üç vakıyye döğülmüş tuz ve üç keyl-i Kefe ve bir değirmen ve bir terâzî ve yirmi bir denk Kastamonu urganı mevcûd olup eşyâ-i muharrere-i mezkûreyi gāib-i mezbûrun hâli mütebeyyin olunca emîn [ve] müstakīm idiği pazarbaşı-i mezbûr el-Hâc Mehmed ve sâir bölükbaşılar ihbârlarıyla müte‘ayyin olan tuzcular kethudâsı mezbûr Ahmed Çelebi b. Ali nâm kimesneyi kayyım nasb ve ta‘yîn ve eşyâ-i muharrere-i mezkûreyi kayyım-ı mezbûra teslîm eylediğini mevlânâ-yı mezbûr mahâllinde ba‘de’t-tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr eyledikleri huzûr-ı âlîlerine i‘lâm olundu el-emrü li-men-lehu’l-emr.<br><br>Fî 18 Recebi’l-ferd sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7321"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7323"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b263"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o624"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>