﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 509<br>Hüküm no: 600<br>Orijinal metin no: [89b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Hüseyin’in, kocası Sengerîzâde Mustafa b. Hüseyin ile muhâlaa yoluyla boşandıkları ve birbirlerinin zimmetlerini ibrâ ettikleri</b><br><br>Muhâla‘a-i Sengerîzâde ve ibrâ-i âm<br><br>Ma‘rûz<br><br>İstanbul’da Fatih Sultan Mehmed Hân Câmi‘-i şerîfi kurbünde Hoca Hayreddin Mahallesi’nde sâkine ve zâtı mahalle-i mezbûre İmâmı Mustafa Efendi b. Salih ve es-Seyyid Mehmed Efendi b. es-Seyyid Kasım ta‘rîfleriyle mu‘arrefe olan Emine bt. Hüseyin nâm hatun Çarşamba günü dîvân-ı âlide huzûr-ı âsafânelerinde ba‘dehû du‘âhâne-i dâ‘îlerinde ma‘kūd meclis-i şer‘-i münîrde zevc-i muhâlı‘ı sâhib-i arzuhâl Sengerîzâde Mustafa b. Hüseyin mahzarında mezbûr Mustafa zevc-i dâhilim olup beynimizde hüsn-i mu‘âşeretimiz olmamağla zimmetinde mütekarrir ve ma‘kūdun aleyh olan iki yüz yetmiş beş guruş mehr-i müeccelim ve nafaka-i iddet-i ma‘lûmem ve cihet-i karzdan dahi zimmetinde hakkım olan yüz yetmiş beş guruş bedel-i hul‘ üzerlerine ve meûnet-i süknâm dahi kendi üzerime olmak üzere zevcim mezbûr Mustafa ile muhâla‘a-i sahîha-i şer‘iyye ile hul‘ olduğumda ol dahi ber-vech-i muharrer hul‘-ı mezkûru ba‘de’l-kabûl hukūk-ı zevciyete ve ibtidâ-yı zevciyetden işbu târih-i i‘lâma gelince beynimizde cereyân eden cemî‘-i ahd ve i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika mutlakan âmme-i de‘âvî ve mütâlebâtdan ben merkūm Mustafa’nın ol dahi benden yedinde olan bir kıt‘a müfredât-ı defter mantûkunca dört yüz guruş beyaz akçe ile mecmû‘u iki bin guruş kıymetli iddi‘â eylediği eşyâ-i ma‘lûmeye vesâir cemî‘-i hukūk-ı şer‘iyyeye müte‘allika âmme-i de‘âvî ve mütâlebâtdan benim zimmetimi kat‘an hakkımız ve alacağımız kalmamak ma‘nâsına her birimiz şürût-ı müfside ve uhûd-ı mübtileden âri ve cebr ve kerhden hâli ibrâ-i âmm-ı sahîh-i şer‘î [90a] ile ibra ve iskāt ve her birimiz ber-minvâl-i meşrûh âharın ibrâsını kabûl ve bu vechile külliyen kat‘-ı münâza‘a eyledik deyü mezbûre Emine Hatun’un bi’l-cümle takrîr-i meşrûhunu mezbûr Mustafa tasdîk eylediği İstanbul mahkemesinde tescîl ve huzûr-ı âlîlerine i‘lâm olundu.<br><br>Fî-9 min Za sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31353"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31355"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b509"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o573"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>