﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 174<br>Hüküm no: 158<br>Orijinal metin no: [40a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un ev ve boş arsasını istiğlâl yoluyla sattığı</b><br><br>Mahmiye-i İstanbul’da Karagümrük kurbünde Ali Paşa-yı atîk mahallesi sâkinelerinden zâtı Veliyüddin Efendi b. Ali ve Hüseyin Çelebi b. Mehmed ta‘rîfleriyle mu‘arrefe olan Âişe bt. Ali Efendi nâm hatun meclis-i şer‘-i hatîrde mahmiye-i mezbûrede Karabaş mahallesinde sâkine merhûm Mehmed Sadi Efendi’nin evlâd-ı sıgārı Rukiye ve Mustafa’nın vâlideleri ve tesviye-i emirlerine kıbel-i şer‘den mansûbe bâ-hüccet vasiyyeleri Hadîce bt. Mehmed Efendi nâm hatunun li-ebeveyn er karındaşı ve tarafından husûs-ı âti’z-zikri tasdîka vekîl olduğu ber-nehc-i şer‘î sâbit olan Ahmed Efendi mahzarında ikrâr-ı tâm ve takrîr-i kelâm edip mahalle-i mezbûrede vâki‘ bir tarafdan Semercizâde Mesud Efendi arsası ve bir tarafdan Mustafa Halîfe arsası ve bir tarafdan Çorbacı zevcesi Fâtıma Hatun menzili ve bir tarafdan tarîk-ı hâs ile mahdûd fevkāni bir bâb oda ve bir bâb tahtânî oda ve bir mahzen ve bir bi’r-i mâ ve kenîf ve tahmînen beş yüz zirâ‘ [40b] arsa-i hâliyemi muhtevî mülk menzilimi bi-cümleti’t-tevâbi‘ ve’l-levâhık müvekkile-i mezbûre Hadîce Hatun’a bi-tarîkı’l-istiğlâl yüz kırk guruşa bey‘ ve teslîm ol dahi yedinde olan sagīrân-ı mezbûrânın babaları müteveffâ-yı mezbûrdan müntakil mâlları ile ber-vech-i muharrer iştirâ ve tesellüm ve semen-i mezkûr yüz kırk guruşu bana def‘ ve teslîm ben dahi yedinden tamamen ahz u kabz eylediğimden sonra müvekkile-i mezbûre Hadîce Hatun’a menzil-i mahdûd-ı mezkûru gıbbe’t-tahliyeti’ş-şer‘iye ve’t-takābuzü’l-mer‘î târih-i kitâbdan bir sene tamamına değin yirmi bir guruşa bana îcâr ve teslîm ben dahi minvâl-i muharrer üzere istîcâr ve tesellüm ve kabûl eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 29 Zilka‘de sene [1]143.<br><br>Şuhûdü’l-hâl: Merhabâzâde Mehmed Emîn Efendi, Molla Veli b. Ali, Hüseyin Çelebi b. el-Hâc Mehmed, Mehmed Ağa b. Abdullah, Seyyid Mehmed Çelebi b. Mustafa, Kādızâde İbrahim Çelebi du‘âcı, Köprücü Abdullah Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=5911"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5913"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b174"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o433"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>