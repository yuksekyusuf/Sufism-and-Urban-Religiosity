﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 394<br>Hüküm no: 374<br>Orijinal metin no: [82a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa b. el-Hâc Ömer’e olan borcunu ödediğini iddia eden Maden b. Mehmed’e iddiasını ispatlaması için mehil verildiği</b><br><br>Fi’l-asl Vilâyet-i Anadolu’da Menteşe Sancağı’nda Muğla kasabasında Hoca Ahmed Mahallesi ahâlîsinden olup mahmiye-i İstanbul’da Mihrimah Hatun Mahallesi’nde müsâferet vechi üzre sâkin hâlâ Menteşe alaybeğisi olan umdetü’l-eşbâh işbu râfi‘u’l-kitâb Mustafa Ağa b. el-Hâc Ömer nâm kimesne meclis-i şer‘de el-Hâc Ma‘den b. Mehmed mahzarında üzerine da‘vâ ve takrîr-i kelâm edip mezbûr el-Hâc Ma‘den zimmetinde cihet-i deyn-i şer‘îden iki yüz on dört buçuk guruş hakkım olup meblağ-ı mezbûrun elli guruşunu kendi yedinden ve on sekiz guruşunu etbâ‘ımdan gāib ani’l-meclis Ömer Ağa yediyle ahz ü kabz edip min-haysü’l-mecmû‘ altmış sekiz guruşunu istifâ eylediğimden sonra yüz kırk altı buçuk guruş hakkım bâkī kalmağla taleb eylediğimde bana edâdan imtinâ‘ eder suâl olunup alıverilmesi matlûbumdur dedikde gıbbe’s-suâl mezbûr el-Hâc Ma‘den cevâbında fi’l-vâki‘ kazıyye vech-i mübeyyen üzre olup lâkin meblağ-ı mezbûr yüz kırk altı buçuk guruşunu dahi <<müdde‘î-i mezbûr kasaba-i mezbûrede sâkin>> müdde‘î-i mezbûrun gāib ani’l-meclis vekîli Mahmud Ağa’ya kasaba-i mezbûrede def‘ ve teslîm etmişidim deyü def‘le mukābele edicek gıbbe’l-istintâk ve’l-inkâr mezbûr el-Hâc Ma‘den’den def‘-i mezbûrunu mübeyyine beyyine taleb olundukda ityân-ı beyyine için istimhâl etmeğin mehl-i şer‘î birle imhâl olunup mâ-vaka‘a bi’t-taleb ketb olundu.<br><br>Fî 14 Rebî‘ülâhir sene [10]91.<br><br>Şuhûdü’l-hâl: Mehmed Çelebi b. Haydar, Ahmed Çelebi b. Şa‘ban, Mustafa Çelebi b. Ahmed, İsmail Bey b. Kurd, Mustafa Çelebi b. ( ), Ömer Ağa b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=41522"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41524"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b394"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o419"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>