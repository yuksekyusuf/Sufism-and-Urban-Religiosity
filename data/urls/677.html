﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 339<br>Hüküm no: 494<br>Orijinal metin no: [73b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Neslihan bt. Derviş Ali Çelebi’nin vefât eden kocasının terekesinden cevahir ve ev bahasından alacağı olduğu</b><br><br>Mahmiye-i İstanbul’da Hoca Hamza Mahallesi’nde sâkine işbu bâ‘isetü’l-kitâb Neslihan bt. Derviş Ali Çelebi nâm hatun mahfil-i şer‘-i hatîr-i lâzımü’t-tevkīrde sadriye kızı olan Âişe bt. Mehmed kethüdâ nâm hatun muvâcehesinde üzerine da‘vâ ve takrîr-i kelâm edip mezbûre Âişe’nin babası ve benim zevcim olan Mehmed kethüdâ zimmetinde beynimizde vasf ve mikdârı ma‘lûm cevâhir bahâsından bin riyâlî guruş ve mahalle-i mezbûrede beyne’l-ahâlî ve’l-cîrân ma‘lûmü’l-hudûd olup müşterâ ve makbûz olan mülk menzilim bahâsından dahi beş yüz guruş cem‘an bin beş yüz guruş-ı kebîr hakkım olup vech-i muharrer üzere zimmetinde bin beş yüz guruş hakkım olduğunu şuhûd mahzarında ikrâr u i‘tirâf eyleyüp yedime müm[z]â ve mahtûm deyn tezkeresi dahi vermiş idi. Lâkin kable’l-istîfâ mezbûr Mehmed kethüdâ müteveffâ olmağın mezbûre Âişe vâzı‘atü’l-yed olduğu tereke-i vâfiyesinden taleb ederim, suâl olunsun dedikde gıbbe’l-inkâr ve’l-istişhâd udûl ve sikātdan Ali Efendi b. Receb el-müderris ve Salih Bey b. Sinan li-ecli’ş-şehâde meclis-i şer‘a hâzırân olup fi’l-hakīka müteveffâ-i mezbûr sıhhati hâlinde bizim huzûrumuzda zevcesi müdde‘îye-i mezbûre Neslihan’a vech-i muharrer üzere yedinden müşterâ ve makbûz olan cevâhir ve menzil bahâlarından bin beş yüz riyâlî guruş-ı kebîr deynim vardır deyü ikrâr [ve] i‘tirâf eyledi, bu husûsa şâhidleriz, şehâdet dahi ederiz deyü herbiri edâ-yı şehâdet-i şer‘iyye eylediklerinde ba‘de ri‘âyeti şerâiti’l-kabûl şehâdetleri hayyiz-i kabûle vusûl buldukdan sonra mezbûre Neslihan’a meblağ-ı mezbûr bin beş yüz guruşdan küllen ve ba‘zan ahz u kabz eyleyip mezbûr Mehmed kethüdânın zimmetini hâl-i sıhhatinde bir tarîk ile ibrâ eylemediğine yemîn teklîf olundukda hasebi’l-mesûl half bi’llâhi’l-aliyyi’l-azîm etmeğin mûcebince tereke-i vâfiye-i müteveffâ-i mezbûreden meblağ-ı mezbûrun edası için merkūme Âişe’ye tenbîh <<birle>> olunup mâ-vaka‘a bi’t-taleb sebt [ü] ketb olundu.<br><br>Fi’l-yevmi’s-sânî aşer min-Zilka‘deti’l-harâm min-şühûr li-sene erba‘a ve sittin ve elf.<br><br>Şuhûdü’l-hâl: Halil Efendi b. Mustafa el-imâm, Şeyh Mehmed Çelebi b. Musa Efendi, Ali Bey b. Mustafa, Pîrî Bey b. Hüseyin, Mehmed Çelebi b. Hüseyin, İbrahim Çelebi b. Davud ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=676"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=678"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b339"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o369"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>