﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 74<br>Hüküm no: 31<br>Orijinal metin no: [4a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Veliyüddin’in mülk menzilini Emetullâh Hatun bt. Bayram’a sattığı</b><br><br>Mahrûse-i Galata a‘mâlinden kasaba-i Kasımpaşa’da el-Hâc Hüsrev mahallesinde sâkine Emine bt. Veliyüddin b. Abdülkerîm nâm hâtun tarafından bey‘-i âti’l-beyânı ikrâra vekîli olduğu zât-ı mezbûreyi ma‘rifet-i şer‘iyye ile ârifân es-Seyyid Mustafa b. Musa ve el-Hâc Mehmed b. Hüseyin şehâdetleriyle şer‘an sâbit olan Kayyumzâde Molla Mustafa b. Ali mahfil-i şer‘de işbu râfi‘atü’l-vesîka Emetullâh Hâtun bt. Bayram mahzarında bi’l-vekâle ikrâr ve takrîr-i kelâm edip akd-i âtî sudûruna değin müvekkile-i mezbûre Emine Hâtun silk-i mülkümde münselik olup mahalle-i merkūmede vâki‘ bir tarafdan Bakkal Ali Çelebi mülkü ve bir tarafdan berber kızı Saliha Hâtun ve Ali Çelebi veresesi mülkleri ve bir tarafdan benim âhar mülküm ve bir tarafdan tarîk-i hâss ile mahdûd tahtânî iki bâb oda ve dehlîz ve kenîf ve bi’r-i mâ ve eşcâr-ı müsmire ve gayr-i müsmireli bahçeyi müştemil mülk menzilini bi-cümleti’t-tevâbi‘ ve’l-levâhık ve kâffeti’l-menâfi‘ ve’l-merâfık tarafeynden îcâb ve kabûlü hâvî bey‘-i bâtt-ı sahîh-i şer‘î ile merkūme Emetullâh Hâtun’a seksen guruşa bey‘ u teslîm eylediğinde ol dahi ber-vech-i muharrer iştirâ ve tesellüm ve kabûl eyledikden sonra semeni olan meblağ-ı merkûmu müşteriye-i mezbûre Emetullâh Hâtun yedinden tamâmen alıp kabz eyledi fîmâ ba‘d menzil-i mahdûd-ı merkūm bi-cümletin mâ yeştemilehû ve yahvîhi müşteriye-i merkūmenin mülk-i müşterâsı olmuşdur keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâlis ve’l-ışrîn min-Cemâziyelâhir li-sene 1137.<br><br>Şuhûdü’l-hâl: İbrahim Çelebi b. Ahmed, Bakkal Ahmed Çelebi b. Mehmed, es-Seyyid Yahya Efendi el-imâm, Molla Hasan b. Hüseyin, es-Seyyid Mustafa Çelebi b. Musa, Okcu dâmâdı el-Hâc Mehmed, İsmail Çelebi b. ( ), Halil b. Mustafa. </p>          <br><a title="Önceki sayfa" style="text-decoration:none" href="./ayrmetin.php?idno=21769"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21771"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b074"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o478"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>