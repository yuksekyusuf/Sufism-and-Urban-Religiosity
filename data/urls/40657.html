﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 388<br>Hüküm no: 378<br>Orijinal metin no: [54a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul’daki Ermeni cemaatbaşılarının talebi üzerine patrik olmak için uygunsuz hareketlerde bulunan Kazar Keşiş’in sürgün edildiği</b><br><br>Efendi hazretlerinin imzâsıyladır.<br><br>Mahmiye-i İstanbul’da Sulumanastır Kenîsesi Cemâ‘atbaşısı Koşik v. Sarik ve Hızır İlyas Kenîsesi Cemâ‘atbaşısı Simon v. Haçador ve Meryem Ana Kenîsesi Cemâ‘atbaşısı İvan v. Şervan ve Aya Nikola Kenîsesi Cemâ‘atbaşısı Tador v. Marad ve Balat Kenîsesi Cemâ‘atbaşısı Hanuş v. Haçeri ve mahrûse-i Galata Cemâ‘atbaşısı Mıgırdiç v. Faraç nâm Ermeniler mahfil-i kazâda Kazar Keşiş v. Haçador nâm râhib muvâcehesinde herbiri takrîr-i da‘vâ edip bundan akdem cümlemizin min ba‘d aramızda kimesne patrik olmayıp ve cemâ‘atbaşıların izni olmadın taşradan gelen ve yerliden Ermeni tâifesinden karabaşılar kenîseye girmemek için rikâb-ı hümâyûna arzuhâl ile ahvâlimizi i‘lâm eylediğimizde ba‘de’l-yevm Ermeni tâifesine patrik olmayıp ve yerliden taşradan gelen karabaşılar kenîseye girmemek üzere yedimize hatt-ı şerîf-i sa‘âdet-makrûn mûcebince emr-i âlî ihsân olunmuş iken mezbûr Kazar Keşiş beni patrik iste[yi]n ve bu husûsa mu‘în olanlara diledikleri mikdâr akçeler verin patrik olduğumda mukaddemâ olan patrikler ne minvâl üzere patriklik etmişler ise ben dahi ol vech üzere edeyim deyu keniselerimizin rûhbanlarına ve sâir ihtiyârlara kâğıdlar gönderip ve bunun emsâli ef‘âl mezbûr Kazar Keşiş’den sudûr ile beynimizde ihtilâl vâki‘ olduğu ecilden hâkime tenbîh ettirip mütenebbih olmağla tekrâren cevâbları ordu-yı hümâyûnda sadr-ı a‘zam hazretlerine arzuhâl ile i‘lâm eylediğimizde uslûb-ı sâbık üzere yedimize müceddeden emr-i şerîf ihsân olunup lâkin mezbûr Kazar Keşiş yine mütenebbih olmayıp vech-i patrikliğe tâlib olduğundan bizleri mü’ezzî ve müfsid olup âyîn-i âtılamıza muhâlif şeyler îcâd etmekle beynimizde yine ihtilâle bâ‘is olmuşdur hâlâ mezbûr Kazar Keşiş nefy olmadıkça üzerimizden zararı def‘ olmaz ba‘de’s-suâl üzerimizden zararı def‘ olunmak matlûbumuzdur deyu tuğrâ-yı sultânî ile muhallâ ve târih-i kitâb senesi Şa‘bânı’nın yirmi sekizinci günü ile müverrah ve min külli’l-vücûh takrîr-i meşrûhlarına muvâfık emr-i şerîf-i âlîşân ibrâz edip râhib-i mezkûr muvâcehesinde kırâat ve istintâk olundukda râhib-i mezbûr cevâbında husûs-ı mezbûru mu‘terif ve âhar şehre gitmeğe râzı olmağın mâ-vaka‘a bi’t-taleb ketb olundu cerâ zâlik.<br><br>Hurrire fî evâili Zilka‘deti’ş-şerîfe li-sene 1067.<br><br>Şühûdü’l-hâl: Sinan Çelebi b. Abdullah er-râcil, İbrahim Çelebi b. Abdullah, el-Hâc Mustafa mu‘temed-i Hân-ı cedîd, Hasan Beşe b. Mustafa, es-Seyyid Mustafa Çelebi, el-Hâc Hüseyin, es-Seyyid Mehmed Efendi, Hasan Çelebi, Mustafa Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=40656"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40658"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b388"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o859"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>