﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 293<br>Hüküm no: 255<br>Orijinal metin no: [37b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Ağa b. Ahmed’in yeniçerilerin dördüncü cemaatine mahsus para vakfına olan on üç kese akçe borcunu ödediği</b><br><br>Husûs-ı âti’l-beyânın mahallinde tahrîri iltimâs olunmağın savb-ı şer‘-i mutahhardan Mevlânâ Salih Efendi b. Salih irsâl olunup ol dahi mahmiye-i İstanbul’da Sinan Paşa mahallesi ahâlîsinden olup sâbıkā Bağdad ağası olan umdetü’l-emâcid ve’l-ekârim zübdetü’l-mehâmid ve’l-mekârim Ali Ağa b. Ahmed’in menziline varıp zeyl-i kitâbda isimleri mastûr olan Müslimîn huzûrunda akd-i meclis-i şer‘-i şerîf etdikde Dergâh-ı âlî dâme mahfûfen bi’l-me‘âlî yeniçerilerinin dördüncü cemâ‘atine mahsûs olan odanın derûnu için mevkūfe nukūda bi’l-fi‘il mütevellî olan mûmâ-ileyh Ali Ağa meclis-i ma‘kūd-ı mezkûrda hâlâ Ermeni harâccısı olan fahrü’l-emâsil ve’l-akrân Ahmed Ağa b. Mehmed mahzarında tav‘an ikrâr ve i‘tirâf edip mûmâ-ileyh Ahmed Ağa’nın mâl-ı vakf-ı mezbûrdan bin altmış altı Ramazân-ı şerîfi gurresinden zikrolunan dördüncü cemâ‘atin odabaşısı olup gāib ani’l-meclis olan el-Hâc Bayezid Beşe b. Abdullah yedinden istikrâz ve kabz eylediği herbir kîsesi kırkar bin akçe olmak üzere on üç kîse fıddî râyic fi’l-vakt akçeyi hâlâ tevliyetim hasebiyle mûmâ-ileyh Ahmed Ağa yedinden bi’t-tamâm ahz u kabz eyledim dedikde mütevellî-i mûmâ-ileyh Ali Ağa vech-i muharrer üzere cârî ve sâdır olan ikrârında el-mukarru lehü’l-mezkûr Ahmed Ağa bi’l-müvâcehe tasdîk ve bi’l-müşâfehe tahkīk, vâki‘-i hâli mevlânâ-yı mezbûr mahallinde tahrîr edip ba‘dehû gelip meclis-i şer‘de alâ vukū‘ihî takrîr ve inhâ etmeğin mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’s-sâmin aşer min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=40533"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40535"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b293"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o875"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>