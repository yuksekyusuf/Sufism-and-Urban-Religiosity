﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 96<br>Hüküm no: 48<br>Orijinal metin no: [10b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdi v. Handan’ın Ahmed Çelebi’ye olan borcunu tecil ettirmesi</b><br><br>Efendi hazretleri imzâsıyladır.<br><br>Hüccet, da‘vâ-yı gabn-ı fâhiş, ba‘dehû sulh olundu.<br><br>Mahmiye-i İstanbul’da Vezir Hanı’nda sâkin bâzergân tâifesinden Abdi v. Handan nâm zimmî meclis-i şer‘-i şerîfde işbu bâ‘isü’l-kitâb es-Seyyid Ahmed Çelebi b. Bahaeddin nâm kimesne mahzarında ikrâr ve takrîr-i kelâm edip bundan akdem bir mücevher altın hançerimi mezbûr es-Seyyid Ahmed Çelebi’ye dört yüz esedî guruşa bey‘ ve teslîm, ol dahi iştirâ ve tesellüm edip semen-i mezbûr dört yüz esedî guruşu mezbûr es-Seyyid Ahmed Çelebi’nin deyn-i şer‘îden zimmetimde hakkı olan altı yüz elli esedî guruşun dört yüz guruşuna takas, ol dahi iştirâ ve tesellüm ve mukāssa etdiğinden sonra bey‘-i mezbûr tağrîr ve gabn-ı fâhiş ile olmuş idi deyü da‘vâ, mezbûr es-Seyyid Ahmed Çelebi dahi gabn ve tağrîri inkâr etmekle ba‘de’n-nizâ‘ muslihûn tavassut edip mezbûr es-Seyyid Ahmed Çelebi ile beynimizde yüz elli esedî guruş üzerine inşâ-i akd-i sulh etdiklerinde ben dahi sulh-ı mezbûru kabûl ve bedel-i sulh olan meblağ-ı mezbûru mezbûr es-Seyyid Ahmed Çelebi’ye bâkī deynim olan iki yüz eli esedî guruşun yüz elli esedî guruşuna takas, mezbûr es-Seyyid Ahmed Çelebi dahi ba‘de’l-mukāssa deyn-i mezbûrumdan bâkī yüz esedî guruş târîh-i kitâbdan üç yüz altmış gün tamâmına değin tecîl eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî ve’l-ışrîn min-Cumâdelâhire li-sene ihdâ ve semânîn ve elf.<br><br>Şuhûdü’l-hâl: es-Seyyid Hasan Çavuş el-mübâşir, Mehmed Çelebi b. Abdullah, Mustafa Çelebi b. el-Hâc Ahmed, Şükrullah Bey b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=2365"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2367"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b096"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o613"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>