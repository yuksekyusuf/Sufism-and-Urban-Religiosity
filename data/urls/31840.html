﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 449<br>Hüküm no: 432<br>Orijinal metin no: [62a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul suriçi, Galata, Üsküdar ve Eyüp’teki Yahudi bakkallarının talebi üzerine nizamlarına dair olup kazaen kaybolan fermanlarının yenilenmesinde bir sakınca olmadığı</b><br><br>Yahûd bakkāllarına dâir<br><br>Ma‘rûz<br><br>Sâdır olan fermân-ı âlîlerine imtisâlen Âsitâne-i aliyye ve Bilâd-ı selâse’de vâki‘ ashâb-ı arzuhâl yüz altmış altı aded Yahûd bakkāllarının umûr ve husûsları esnâf-ı sâire misillü bâzârbaşı ve bölükbaşı ve ihtiyârları ma‘rifetleriyle rü’yet olunup ecânibden kimesne taraflarından dahl ü ta‘arruz olunmamak üzere bin yüz altmış altı senesi Safer’inde verilen sûret ve emr-i âlî kazâen zâyi‘ olmuş olduğundan kaydı mûcebince zâyi‘den müceddeden sûret ve emr-i âlî ısdâr buyurulmasını mesfûrûn istid‘â etmeleriyle vech-i muharrer üzere târih-i mezbûrda ber-vech-i tafsîl verilen sûret ve emr-i âlî-şân ve memnû‘iyet-i inhisâr-ı bey‘ ü şirâyı mutazammın şeref-yâfte-i sudûr olan hatt-ı hümâyûn-ı şevket-makrûn kaydlarına ve işbu telhîse ve sicillâta nazar ve mütâla‘a olundukda erzâk makūlesinde bu nizâm mâni‘ değil vâkı‘a her isteyen alsa vaktiyle zahîre bulunmaz lâkin sebzevâtın mârdebâzları [madrabazları] ve eşyâ-i sâirenin ez-cümle Ankara şalîsi ve bunun emsâli şeylerin birer esnâfa mahsûrunu ve âharın bey‘ ü şirâ edememesi için olsun havâyic-i zarûriyeden olup vaktiyle bulunmaması ibâdullâha muzır olur şeylerden don yağı gibi ve onun emsâlinin nizâmları dursun deyü mukayyed olup ancak bakkāl tâifesinin gedikleri mâl-ı tüccâra mukābil olup ve onların bey‘ ü şirâları erzâk makūlesinden olmağla hâmiş-i arzuhâlde mastûr emr-i âlî-şânın tecdîd ve istihkâmında mahzûr melhûz olmadığı İstanbul Mahkemesi’nden huzûr-ı âlîlerine i‘lâm olundu.<br><br>Fî 26 C sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31839"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31841"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b449"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o611"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>