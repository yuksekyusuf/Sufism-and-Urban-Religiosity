﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 164<br>Hüküm no: 172<br>Orijinal metin no: [36a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Aslan’ın oğulları Soti, Kostantin, Panayot, Yanaki ve Bağram’ın Mirahor mahallesindeki müşterek evlerini istiğlal yoluyla Ahmed Bey Vakfı’na satmaları</b><br><br>Mahmiye-i İstanbul’da Mirahor mahallesinde sâkin Soti ve Kostantin ve Panayot ve Yanaki ve Bağram ebnâ-i Aslan nâm zimmîler meclis-i şer‘-i şerîf-i enverde merkūm Ahmed Bey Vakfı’na bi’l-fi‘il mütevellî olan Ahmed Çelebi b. İsmail mahzarında her biri ikrâr ve takrîr-i kelâm edip mahalle-i mezbûrda vâki‘ bir tarafdan Asvador ve bir tarafdan Nesli ve bir tarafdan Kebeci menzilleri ve bir tarafdan tarîk-i âm ile mahdûd beynimizde müşterek büyûtu müştemil mülk menzilimizi bi-cümleti’t-tevâbi‘ mütevellî-i merkūma bi-tarîki’l-istiğlâl yüz altmış beş guruşa bey‘ ve teslîm, ol dahi iştirâ ve tesellüm etdikden sonra meblağ-ı mezbûr yüz altmış beş guruşu yedinden mâl-ı vakıfdan ahz u kabz eyledik, yine mütevellî-i mezbûr menzil-i mezbûru târih-i kitâbdan bir sene tamâmına değin ba‘de’t-tahliye ve’t-tekābuz bize yirmi bir guruş ile beş paraya îcâr ve tesellüm, biz dahi istîcâr ve kabûl ve kabz edip ve asl-ı mâl-ı mezbûrdan ve ücret-i lâzımeden herbirimiz âharın zimmetine lâzım gelen meblağa bi’l-emr ve’l-kabûl kefîl ve zâmin olduk dediklerinde gıbbe’t-tasdîki’l-vicâhî mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ ve’l-ışrîn mine’l-Muharremi’l-harâm li-sene mi’e ve elf.<br><br>Şuhûdü’l-hâl: Şeyh Ahmed Efendi b. Mehmed, Seyyid Abdullah Efendi, Mehmed Çelebi Haytakzâde, Mehmed Çelebi Attâr, Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=28196"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28198"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b164"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o364"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>