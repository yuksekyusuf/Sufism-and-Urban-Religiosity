﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 455<br>Hüküm no: 471<br>Orijinal metin no: [114b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Boşandığı Mustafa Beşe’nin evliyken ev kirasını kendisine ödettiğine dair Fatıma bt. Mehmed’in iddiasının geçersiz olduğu</b><br><br>Mahmiye-i İstanbul’da Kürkçü el-Hâc Hüseyin mahâllesinde sâkine Fâtıma bt. Mehmed nâm hatun zâtı ba‘de’t-ta‘rîfi’ş-şer‘î Mehmed mahmiye-i mezbûrede meclis-i şer‘i hatîr-i lâzımü’t-tevkīrde zevci Mustafa işbu bâ‘isü’l-vesîka Mustafa Beşe b. Osman nâm kimesne mahzarında üzerine da‘vâ ve takrîr-i kelâm edip zevcim mezbûr Mustafa Beşe bundan akdem beni tatlîk etdikde zimmetinde mütekarrir ve ma‘kūdün-aleyh olan altı yüz elli akçe mehr-i müeccelim ve nafaka-i iddet-i ma‘lûmem ve meûnet-i süknâmı bana edâ ve teslîm ben dahi yedinden tamâmen ahz u kabz etmişidim. Ve lâkin zevciyet beynimizde kāime iken ma‘an sâkin olduğumuz menzil icâresi için beher mâh on beşer paradan üç senede müctemi‘a olan beş yüz kırk parayı bi-şartı’r-rücû‘ malımdan edâya bana emr etmekle ben dahi emrine binâen sâhibine edâ ve teslîm etmekle hâlâ meblağ-ı mezbûr beş yüz kırk paramı mezbûr Mustafa Beşe’den taleb eylediğimde edâdan imtinâ‘ eder suâl olunup alıverilmesi matlûbumdur dedikde gıbbe’s-suâl ve akībe’l-inkâr müdde‘iye-i mezbûreden müdde‘âsını mübeyyine beyyine taleb olundukda ityân-ı beyyineden bi’l-külliye izhâr-ı acz ile istihlâf etmeğin fi’l-vâki‘ menzil-i mezbûrun müddet-i mezbûrede müctemi‘a olan beş yüz kırk para icâresini malından edâ etmek üzere müdde‘iye-i mezbûreye emr eylemediğine mezbûr Mustafa Beşe’ye yemîn teklîf olundukda ol dahi hasbe’l-mesûl yemîn billâhi’l-aliyyi’l-azîm etmeğin mûcibince müdde‘iye-i mezbûre Fâtıma Hatun’u bilâ-beyyine bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Recebi’l-ferd li-sene sitte aşere ve mi’e ve elf.<br><br>Şuhûdü’l-hâl: Ali Efendi b. Ahmed, İsmail Efendi b. Sandalcızâde, el-Hâc Yusuf b. Abdullah, Yusuf Beşe b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=42000"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42002"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b455"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o578"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>