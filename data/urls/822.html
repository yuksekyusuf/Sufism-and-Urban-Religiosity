﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 121<br>Hüküm no: 105<br>Orijinal metin no: [22a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havsa kazasındaki Adil Bey Vakfı mütevellisi ve kaymakamı Hasan b. Seyyid Abdullah’ın vefatıyla yerine Seyyid Osman b. Ali’nin tayini</b><br><br>Ma‘rûz,<br><br>Sâdır olan fermân-ı âlîlerine imtisâlen işbu arz ve derkenâra nazar olundukda Havsa kazâsında merhûm Adil Bey’in evlâ[d] be-evlâdına vakf ve şart eylediği vakf-ı mezkûrun tevliyet ve kurâ ve mezâri‘inin idâre-i rü’yet husûsuna bâ-berât-ı âlî kāimmakām olan es-Seyyid el-Hâc [Hasan] b. es-Seyyid Abdullah bilâ-veled fevt olup yeri hâlî ve hizmet-i lâzımesi mu‘attal kalmağla kāimmakāmlık-ı mezkûre yine evlâd-ı vâkıfdan es-Seyyid Ali b. Osman b. Süleyman dâ‘îlerine tevcîh buyurulmak ricâsına Kareferye nâibi es-Seyyid Veliyüddin Efendi dâ‘îlerinin mühr-i mutâbıkı arzla inhâ eder, lâkin asıl tevliyet-i mezkûre es-Seyyid Abdullah b. Hasan an-evlâdı vakf üzerinde olup ancak mezbûr es-Seyyid Abdullah’ın vakf-ı mezkûru rü’yet-i idâreye adem-i iktidâ[rı] hasebiyle iki yüz otuz bir târihinden berü vakf-ı mezkûra bâ-fermân-ı âlî kāimmakām nasb olunup yedine berat-ı şerîf-i âlîşân verildiği derkenâr-ı askerîden müsbet olmağın bu sûretde kāimmakāmlık-ı mezkûre müteveffâ-yı mezkûr es-Seyyid el-Hâc Hasan b. Abdullah’ın mahlûlünden arz-ı mezkûre nâtık olduğu üzere evlâd-ı vâkıfdan mûmâ-ileyh es-Seyyid Osman b. Ali dâ‘îlerine tevcîh ve yedine berat-ı şerîf ihsân buyurulmak muktezâ-yı derhâl idiği huzûr.<br><br>Fî 4 N sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=821"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=823"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b121"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o188"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>