﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 399<br>Hüküm no: 484<br>Orijinal metin no: [90a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Bey’in Abdülbaki Çelebi’den borç alması</b><br><br>Medîne-i Hazret-i Ebâ Eyyûbe’l-ensârî -radiye anhu Rabbühü’l-bârî- mahallâtından Ahmed Dede mahallesinde sâkin İbrahim Bey b. Ahmed nâm kimesne meclis-i şer‘-i hatîr-ı lâzımü’t-tevkīrde merhûm Musa Ağa Vakfı’na bi’l-fi‘il mütevellî olan işbu râfi‘ü’l-kitâb Abdülbaki Çelebi b. Abdülkerim nâm kimesne mahzarında ikrâr ve takrîr-i kelâm edip akd-i âti’z-zikrin sudûruna değin yedimde mülküm ve hakkım olup mahalle-i mezbûrede vâki‘ bir tarafdan Salih Paşa veresesi mülkleri ve bir tarafdan Taşçızâde Ali Çelebi mülkü ve bir tarafdan makābir-i Müslimîn ve bir tarafdan tarîk-i âm ile mahdûd büyût-ı müte‘addideyi müştemil menzilimi bi-cümleti’t-tevâbi‘ ve’l-levâhık ve kâffetü’l-menâfi‘ ve’l-merâfık mütevellî-i mezbûr Abdülbaki Çelebi’ye bi-tarîkı’l-istiğlâl dört yüz elli beş kıt‘a esedî guruşa bey‘ ve teslîm ol dahi vech-i muharrer üzere yedinde olan mâl-ı vakf-ı mezbûr ile iştirâ ve tesellüm eyledikden sonra semeni olan meblağ-ı mezbûr dört yüz elli beş kıt‘a esedî guruşu cihet-i deyn-i şer‘îden vakf-ı mezkûre zimmetinde vâcibü’l-edâ ve lâzımü’l-kazâ deynim olan dört yüz elli beş kıt‘a esedî guruşa takâs edip mütevellî-i mezbûr dahi mukāssa ve kabûl eyledikden sonra mütevellî-i mezbûr Abdülbaki Çelebi menzil-i mahdûd-ı mezbûru ba‘de’t-tahliyeti’ş-şer‘iyye ve’t-tekābuzü’l-mer‘î târîh-i kitâbdan üç yüz altmış gün tamâmına dek altmış yedi tamâm ve üç rub‘ esedî guruşa bana îcâr ve teslîm, ben dahi istîcâr ve kabûl eyledim dedikden sonra mezbûr İbrahim Çelebi işbu hâzır bi’l-meclis Yusuf Çelebi b. Abdurrahman nâm kimesne mahzarında ikrâr ve takrîr-i kelâm edip eğer ecel-i mezbûr hulûlünde deynim olan semen-i mezbûr ile ücret-i mezbûreyi edâ müyesser olmayıp zimmetimde kalır ise mezbûr Yusuf Çelebi menzil-i mezbûru ba‘de tamâm-ı müddeti’l-mezbûre semen-i misli ile âhara bey‘ edip semeninden meblağ-ı sâlifü’z-zikr dört yüz elli beş kıt‘a esedî guruş ile ücret-i mezbûreyi mütevellî-i mezkûra edâya ve ba‘de’l-edâ eğer fazla kalırsa fazlasını bana îsâle tarafımdan mezbûr Yusuf Çelebi’yi küllemâ aziltüke fe-ente vekîlî mazmûnu üzere azl ü in‘izâlden masûne vekâlet-i devriye ile vekîl ve menâbıma nâib nasb u ta‘yîn edip, ol dahi vekâlet-i mezbûreyi kabûl ve hizmet-i lâzımesini edâya ta‘ahhüd eyledi dedikde mukırr-ı mezbûru ikrâr-ı meşrûhunda mezbûrân Abdülbaki Çelebi ve Yusuf Çelebi’den her biri bi’l-muvâcehe tesdîk ve bi’l-müşâfehe tahkīk etmeğin mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Şa‘bâni’l-mu‘azzam li-sene ihdâ ve semânîn ve elf sene [10]81<br><br>Şuhûdü’l-hâl: Abdi Çelebi b. Hüseyin, Yusuf Çelebi b. Abdullah, Musa Çelebi b. Mustafa el-müezzin, Receb Çelebi b. Hüseyin, Hüseyin Efendi b. Mehmed, Mehmed Çelebi b. Ali el-müezzin, Mehmed Efendi b. Pîrî el-imâm.</p>          <br><a title="Önceki sayfa" style="text-decoration:none" href="./ayrmetin.php?idno=2801"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2803"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b399"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o534"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>