﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 275<br>Hüküm no: 236<br>Orijinal metin no: [34b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Bey b. Veli’nin Avanos v. Mardoros’tan on beş bin akçe alacağı olduğu</b><br><br>Budur ki mahmiye-i İstanbul’da vâki‘ merhûm ve mağfûrun-leh Sultân Süleyman Hân aleyhi’r-rahmetü ve’l-gufrân hazretlerinin evkāfı mütevellîsi olan mefharü’l-emâsil ve’l-a‘yân Ebûbekir Ağa’nın etbâ‘ından olan sâhibü hâze’l-kitâb Hasan Bey b. Veli meclis-i şer‘-i hatîr-i lâzimü’t-tevkīrde kayıkçı tâifesinden olan Avanos v. Mardoros nâm Ermeni mahzarında üzerine da‘vâ ve takrîr-i kelâm edip evkāf-ı mezbûre mukāta‘âtından olup Hayrabolu kazâsına tâbi‘ Emiryakub demekle ma‘rûf mukāta‘anın işbu bin altmış yedi senesinde emîni olan Hasan Ağa üzerinde sene-i mezbûreye mahsûb olmak üzere vakf-ı mezbûr malından olan on beş bin akçeyi emîn-i merkūmdan ahz u kabza mütevellî-i mûmâ-ileyh beni tevkîl ve irsâl etmekle ben dahi varıp meblağ-ı mezbûru merkūm Hasan Ağa’dan bi’l-vekâle ahz u kabz edip medîne-i Ruscuk İskelesi’nde merkūm Avanos’un kayığına bindiğimde meblağ-ı mezbûr on beş bin akçeyi heğbe ile mezbûr Avanos’a teslîm edip mezbûr dahi ahz u kabz ve kayığının başüstü demekle ma‘rûf mevzi‘ine vaz‘ etmişiken mezbûrdan taleb eylediğimde inkâr etmekle işbu mâh-ı Şevvâl’in onuncu günü medîne-i mezbûrede nâibü’ş-şer‘i’ş-şerîf olan Mevlânâ Ali Efendi b. İbrahim huzûrunda merkūm Avanos ile murâfa‘a-i şer‘-i şerîf olup meblağ-ı mezbûru heğbe ile merkūm Avanos’a teslîmi şühûd-ı udûl ile nâib-i mûmâ-ileyh huzûrunda merkūm Avanos muvâcehesinde vech-i şer‘î üzere isbât ettiğimde nâib-i mûmâ-ileyh dahi beyyinemi istimâ‘ ve kabûl ve mezbûr Avanos’un inkârı te‘addî olmağla meblağ-ı mezbûru zamânına merkūm Avanos üzerine muvâcehesinde hüküm ve yedime hüccet-i şer‘iyye vermiş iken merkūm Avanos meblağ-ı mezbûru edâda ta‘annüd eder suâl olunup meblağ-ı mahkûmün-bih-i mezkûrun merkūm Avanos’dan alıverilmesini taleb ederim deyu târih-i mezbûr ile müverraha ve mevlânâ-yı mezbûrun imzâsıyla mümzât ve hatemi ile mahtûme ve meblağ-ı mezbûr on beş bin akçeyi merkūm Avanos’un müdde‘î-i mezbûr Hasan Bey’e zamanına hükmünü hâviye hüccet-i şer‘iyye ibrâz edip merkūm Avanos muvâcehesinde feth u kırâat ve istintâk olundukda cevâbında fi’l-hakīka müdde‘î-i mezbûr Hasan Bey ile meblağ-ı mezbûr için nâib-i mûmâ-ileyh huzûrunda murâfa‘a-i şer‘-i şerîf olunduklarında nâib-i mûmâ-ileyh mezbûr Hasan Bey’in şühûdunu istimâ‘ ve kabûl ve meblağ-ı mezbûrun ba‘de’l-hükm yedine hüccet-i şer‘iyye verildiğini tav‘an ikrâr ve i‘tirâf edicek merkūm Avanos’un i‘tirâfı mûcebince meblağ-ı mezbûru müdde‘î-i merkūma edâya merkūm Avanos muvâcehesinde üzerine ilzâm-ı sahîh-i şer‘î kılınıp mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâbi‘ aşer min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Abdi Beşe b. Ramazan, Mustafa Çelebi b. Mahmud, Hüseyin b. İbrahim, Çukadâr Osman Beşe, İsa Bey b. Ahmed, İsmail Çelebi b. Yunus, Mehmed Çelebi b. Haydar ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40514"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40516"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b275"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o878"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>