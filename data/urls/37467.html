﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 662<br>Hüküm no: 523<br>Orijinal metin no: [123a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Ağa b. Abdullah’ın Sebiha adlı cariyesini hayatta iken azat ettiği</b><br><br>Husûs-ı âti’l-beyânın mahallinde istimâ‘ ve tahrîri içün savb-ı şer‘den Mevlânâ Şems Ahmed Efendi irsâl ol dahi mahmiye-i İstanbul’da Âşık Paşa mahallesinde sâkin iken bundan akdem vefât eden Macar Hasan Ağa b. Abdullah’ın menziline varıp zeyl-i vesîkada muharrerü’l-esâmî olan Müslimîn huzûrlarında akd-i meclis-i şer‘-i şerîf eyledikde müteveffâ-yı mezbûrun verâseti zevce-i menkûhaları Bağıcinan Hatun bt. Abdullah ve Ümmühani bt. Abdullah ve sagīr oğlu Hasan’a münhasıra oldukdan sonra müteveffâ-yı mezbûra rıkka-i sâbıkını ma‘rûfe işbu açık kaşlı Rusiyyetü’l-asl Sebiha bt. Abdullah meclis-i ma‘kūd-ı mezbûrda sagīr-i mezbûrun vasîsi el-Hâc Hüseyin Ağa b. Mahmud mahzarında da‘vâ ve takrîr-i kelâm edip müteveffâ-yı mezbûr Macar Hasan Ağa b. Abdullah fevtinden bir sene mukaddem beni malından tahrîr ve i‘tâk etmekle ben hürre olmuş iken vasiyy-i mezbûr mâni‘ olur suâl olunsun dedikde gıbbe’s-suâl ve’l-inkâr müdde‘iye-i mezbûreden müdde‘âsına beyyine taleb olundukda udûl-ı Müslimînden Üsküdar’da Vâlide Sultan mahallesinde sâkin Mehmed Ağa b. Hasan ve İbrahim b. Muharrem li-ecli’ş-şehâde meclis-i ma‘kūd-ı mezbûra hâzırân [olup] isre’l-istişhâd fi’l-hakīka müteveffâ-yı mezbûr Macar Hasan Ağa b. Abdullah fevtinden bir sene mukaddem bizim huzûrumuzda işbu mevsûfe-i mezbûreyi malından tahrîr ve i‘tâk eyledi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye edip ba‘de’t-ta‘dîl şehâdetleri makbûle olmağın mûcebiyle ba‘de’l-hükm vâki‘ hâli mevlânâ-yı [mezbûr] mahallinde ketb ü tahrîr ba‘dehû ma‘an mürsel Ahmed Çelebi b. Süleyman ile meclis-i şer‘a gelip vukū‘u üzere inhâ ve takrîr etmeğin kayd şüd.<br><br>Fî 15 min-Cumâdelevvel sene 1110.<br><br>Şuhûdü’l-hâl: Bekir Ağa b. Yusuf, Mehmed Çelebi b. Nasuh, Mustafa b. Ali, Hüseyin b. (°)</p>          <br><a title="Önceki sayfa" style="text-decoration:none" href="./ayrmetin.php?idno=37466"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37468"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0662"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1122"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>