﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 221<br>Hüküm no: 288<br>Orijinal metin no: [31a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden el-Hâc Ali’nin küçük oğlu Mehmed’in malından aldıkları borca karşılık Çekmece-i sagir’deki çiftliklerini vasîleri Mehmed Çelebi’ye satan Molla Hasan ve kardeşi Molla Hüseyin’in vefâtlarından dolayı vekilleri olan İbrahim’in anılan çiftliği satarak borcu ödemesi</b><br><br>Maʻrûz-ı dâʻî-i Devlet-i aliyyeleridir ki;<br><br>Mahmiye-i İstanbul hısnı ebvâbından Silivrikapı dâhilinde sâkin iken bundan akdem vefât eden el-Hâc Ali’nin sulbî sagīr oğlu Mehmed’in vasîsi olan sâhib-i arzuhâl Mehmed Çelebi nâm kimesne derûn-ı arzuhâlde mezkûrü’l-ism İbrahim nâm kimesne ile terâfuʻlarında gāibân ani’l-meclis Molla Hasan ve karındaşı Molla Hüseyin ibney Mustafa b. Abdullah nâm kimesneler sagīr-i mezbûrun malından istidâne ve kabz ve mesâriflerine sarfla istihlâk ve ol vechile zimmetlerinde ale’s-seviyye deynleri olan iki yüz kırk guruş mukābelesinde Çekmece-i sagīr’e tâbiʻ Tarakatya nâm karyede vâkiʻ bi’l-iştirâk mülkleri olan [31b] inde’l-ahâlî maʻlûmü’l-hudûd mülk çiftliği işbu bin yüz elli altı senesi Recebi’nin altıncı günü bâ-hüccet-i şerʻiyye bi-tarîkı’l-istiglâl bana beyʻ u teslîm ben dahi baʻde’l-iştirâ ve’l-kabz çiftlik-i merkūm baʻde’t-tahliyye ve’t-takābuz târîh-i mezbûrdan bir sene tamamına değin otuz altı guruşa bi’l-vesâye mezbûrân Molla Hasan ve Molla Hüseyin’e îcâr ve teslîm onlar dahi istîcâr ve tesellüm etdiklerinden sonra ecel-i mezkûr hulûlünde edâ-yı deyn etmez isek çiftlik-i mezbûru baʻde’l-müzâyede semen-i misliyle âhara beyʻ ve semeninden asl-ı mâl ve bir senelik ücret-i müctemiʻa ki; cemʻan iki yüz yetmiş akçe edâ, fazlası kendilere îsâle ve mütevakkıf olduğu umûrun küllîsine azl ve inʻizâlden masûne vekâlet-i devriye ile taraflarından işbu mezbûr İbrahim’i tevkîl ol dahi baʻde kabûli’l-vekâle merâsimini edâya taʻahhüd etmiş idi, hâlâ ecel-i merkūme hulûl etmekle baʻde’s-suâl vekâletine binâʼen zikr olunan çiftliği beyʻ ve semeninden meblâğ-ı deyn-i mezbûru edâya tenbîh-i şerʻî olunmak matlûbumdur deyü bi’l-vesâye baʻde’d-daʻvâ ve’l-istintak mezbûr İbrahim ber-minvâl-i muharrer vekâletini inkâr etmeğin vasiyy-i mezbûr Mehmed Çelebi ber-vech-i muharrer müddeʻâsını şuhûd-ı udûlden Ali Ağa b. el-Hâc Mehmed ve Mustafa b. Ali nâm kimesneler şehâdetleriyle vech-i şerʻî üzere mezbûr İbrahim muvâcehesinde isbât etmekle mûcebiyle mezbûr İbrahim’in evvelen vekâletine baʻde’l-hükm sâniyen çiftlik-i mezbûr semen-i misliyle âhara beyʻ ve semeninden mecmûʻ-ı meblâğ-ı deyn-i mezbûru vasiyy-i mezbûr Mehmed Çelebi’ye edâ ve teslîme mezbûr İbrahim’e tenbîh olunup tescîl olunduğu mübâşiri iltimâsıyla huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’s-sâmin min-Şaʻbâni’l-muʻazzam li-sene sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17240"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17242"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b221"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o741"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>