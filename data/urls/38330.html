﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 118<br>Hüküm no: 94<br>Orijinal metin no: [19b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zenci Ali Ağa’nın vefat eden eşi Saide Kadın’ın terekesinden dolayı olan alacağının tahsili talebi</b><br><br>Mübâşiri Ayasofyalı Mustafa Çavuş’a teslîm.<br><br>Mahrûse-i Galata’ya muzâfe kasaba-i Tophane mahâllâtından Firuzağa mahâllesinde sâkine iken işbu târîh-i i‘lâmdan bir ay mukaddem vefât eden Zenciye Saide Kadın bt. Abdullah b. Abdurrahman’ın verâseti zevc[e]-i metrûkü Bâb-ı Zabtiye neferâtından Zenci Ali Ağa b. Abdullah ile müteveffât-ı mezbûrenin mevlâsı mahrûse-i merkūme umûr-ı zabtiyesine memûr Ali Rıza Bey b. Abdullah’a münhasıra ve tashîh-i mesele-i mîrâsları iki sehmden olup sihâm-ı mezkûreden bir sehmi zevc-i mezbûr Ali Ağa’ya ve bir sehmi dahi mevlâsı mûmâ-ileyh Ali Rıza Bey’e isâbeti tahakkukundan sonra vârisân-ı mezbûrândan sâhib-i arzuhâl zevc-i mezbûr Ali Ağa mahfil-i şer‘iyyâtda İstanbul’da Tavşantaşı civârında Kâtibsinan mahâllesinde sâkine derûn-ı arzuhâlde mezkûretü’l-ism mu‘arrefetü’z-zât diğer Saide Hanım bt. İbrahim muvâcehesinde zevcem ve mûrisemiz müteveffât-ı mezbûrenin hayâtında mezbûre diğer Saide Hanım zimmetinde malından ve yedinden iktirâ[z] ve kabz ve umûruna sarfla istihlâk eylediği beş yüz guruş alacak hakkının seksen guruşunu hayâtında kabz ve istîfâ edip bâkīsi olan dört yüz yirmi guruşu kable’l-ahz ve’l-istîfâ fevt ve meblağ-ı bâkī-i mezkûr dört yüz yirmi guruş benimle gāib-ani’l-meclis mûmâ-ileyh Ali Rıza Bey’e ber-tashîh-i mezkûr mevrûs olmağla el-hâletü hâzihi meblağ-ı bâkī-i mezkûr dört yüz yirmi guruşdan tashîh-i mezkûr üzere hisse-i ırsiyeme isâbet eden iki yüz on guruşu mezbûre diğer Saide Hanım’dan <<ancak üç yüz guruş iktirâz ve kabz ve umûruma sarfla istihlâk>> bi’l-verâse hâlâ taleb ederim deyü ba‘de’d-da‘vâ ve’l-istintâk ol dahi cevâbında ben müteveffât-ı merkūmenin hayâtında malından ve yedinden ancak üç yüz guruş iktirâz ve kabz ve umûruma sarfla istihlâk edip meblağ-ı mezkûr üç yüz guruşun seksen guruşunu kabzını mu‘terif ve mu‘arref olduğu üzere bir def‘a ve iki yüz yirmi guruşunu dahi mu‘ahharan diğer bir def‘a da müteveffât-ı mezbûre Saide Kadın’a hayâtında def‘ ü teslîm etmiş idim deyüb müdde‘î-i mezbûrun inkârına mukārin bu def‘a tasaddî ve müdde‘î-i mezbûrun ziyâde iki yüz guruş karz müdde‘âsını ba‘de’l-inkâr tarafeyn beyana ba‘de’l-havâle dâfi‘a-i mezbûre diğer Saide Hanım ber-minvâl-i muharrer def‘ ve teslîm müdde‘âsını isbâtdan izhâr-ı acz edip talebiyle mezbûr Ali Ağa’ya bi’l-muvâcehe ber-nehc-i şer‘î tahlîf olunmağın mûcebince ancak dâfi‘a-i mezbûre diğer Saide Hanım def‘-i mezkûruyla müdde‘î-i mezbûra bilâ-beyyine mu‘ârazadan ba‘de’l-men‘ mezbûre diğer Saide Hanım’ın ikrâr u i‘tirâfı üzere lâzım gelen meblağ-ı mezkûr iki yüz yirmi guruşdan müdde‘î-i mezbûr Ali Ağa’nın hisse-i ırsiyesine isâbet eden yüz on guruşu müdde‘î-i mezbûr Ali Ağa’ya edâ ve teslîme mezbûre diğer Saide Hanım’a tenbîh olunduğu huzûr-ı [âlîlerine i‘lâm olundu].<br><br>Fî 13 M sene [12]74.<br><br>Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=38329"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38331"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b118"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o177"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>