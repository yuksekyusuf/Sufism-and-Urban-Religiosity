﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 212<br>Hüküm no: 244<br>Orijinal metin no: [51b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma Hatun bt. Ahmed’in, Rabia Hatun bt. Abdullah’dan almış olduğu borç karşılığında evini rehin vermesi</b><br><br>Mahmiye-i İstanbul’da merhûm ve mağfûrün-leh Ebu’l-feth ve’l-megāzî Sultan Mehmed Hân-ı Gazî câmi‘-i şerîfi kurbünde Hâce Mustafa mahallesi sâkinelerinden olup zâtı ma‘rifet-i şer‘iyye ile ârifân Abdurrahman Çelebi b. Sefer ve Hüseyin b. Mustafa ta‘rîfleriyle mu‘arrefe olan Fâtıma Hatun bt. Ahmed meclis-i şer‘-i şerîf-i enverde râfi‘at-i hâze’l-kitâb Râbia Hatun bt. Abdullah’ın zevci ve tarafından husûs-ı âti’z-zikri tasdîka sâbitü’l-vekâle vekili olan Sefer Efendi b. Mehmed mahzarında ikrâr ve takrîr-i kelâm edip silk-i mülkümde münselik olup mahalle-i mezbûrede vâki‘ bir tarafdan Ahmed Efendi menzili ve bir tarafdan Hoca Mustafa Vakfı olan odalar ve bir tarafdan tarîk-i hâs ve bir tarafdan tarîk-i âm ile mahdûd büyût-ı adîdeyi müştemil mülk menzilimi bi-cümleti’t-tevâbi‘ ve’l-levâfık ve kâffeti’l-hukūk ve’l-merâfık mezbûre Râbia Hâtûn’a bi-tarîki’l-istiğlâl yetmiş guruşa bey‘ ve teslîm ol dahi iştirâ ve tesellüm edip semeni olan meblağ-ı mezbûr yetmiş guruşu yedinden tamâmen ahz u kabz eylediğimden sonra yine mezbûre Râbia Hatun menzil-i mahdûd-ı mezbûru ba‘de’t-tahliyeti’ş-şer‘iyye ve’t-takābüzi’l-mer‘î târîh-i kitâbdan bir sene tamâmına değin on guruşa bana îcâr ve tesellüm ben dahi istîcâr ve tesellüm eyledim dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâdis aşer min-Saferi’l-hayr li-sene mi’e ve elf.<br><br>Şuhûdü’l-hâl: İbrahim Çelebi b. Ahmed, el-Hâc b. Tevekkül, Hüseyin b. Mehmed, Hüseyin b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=28268"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28270"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b212"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o348"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>