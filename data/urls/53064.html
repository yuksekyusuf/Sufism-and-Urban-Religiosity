﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 140<br>Hüküm no: 39<br>Orijinal metin no: [4b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Dimitri’nin alacağının kefilleri tarafından ödenmesi</b><br><br>Ma‘rûz<br><br>Medîne-i Üsküdar’da Tenbel el-Hâc Mehmed mahallesinde Bakkāl Dimitri v. Trandafil nâm zimmî medîne-i mezbûrede mahfil-i bâbda meclis-i şer‘-i hatîrde Kosta v. Zako ve Yorgi v. Kosti nâm zimmîler muvâcehelerinde gāib ani’l-meclis diğer Yorgi v. Yanaki nâm zimmî zimmetinde ecnâs-ı zehâir semeninden olan üç yüz otuz üç guruş on üç para hakkıma bundan akdem merkūmân Kosta ve Yorgi zimmîler ile gāibân ani’l-meclis Dimo v. Ziso ve Nikola v. Yani nâm zimmîlerden herbiri ma‘an kefîl olduklarından sonra yine merkūmûndan herbiri âharın zimmetine lâzım gelen meblağa tarafeynden bi’l-emr ve’l-kabûl kefîl ve dâmin olmuşlar idi lâkin meblağ-ı merkūm üç yüz otuz üç guruş on üç paranın iki yüz iki guruşunu asıl-ı merkūm diğer Yorgi zimmî yedinden ahz ü kabz edip ve bâkī yüz otuz bir guruş on iki parayı ber-vech-i muharrer kefâletlerine binâen merkūmân Kosta ve Yorgi zimmîlerden taleb ederim deyü da‘vâ onlar dahi cevâblarında fi’l-hakīka meblağ-ı merkūma ma‘an kefâletlerini ikrâr ve herbiri âharın zimmetine lâzım gelen meblağa kefîl olduklarını inkâr etmeğin müdde‘î-i merkūm ber-vech-i muharrer müdde‘âsını isbâtdan ızhâr-ı acz edip talebiyle merkūmân Kosta ve Yorgi zimmîlerden herbiri gıbbe’t-tahlîfi’ş-şer‘î mûcebiyle merkūmân Kosta ve Yorgi zimmîler meblağ-ı bâkī-i merkūmdan hisselerine isâbet eden otuz ikişer guruş otuz üçer paradan cem‘an altmış beş guruş yirmi altı parayı müdde‘î-i merkūm Dimitri zimmîye edâsıyla şer‘an ilzâm olunduğu ba‘de’t-tescîl bi’l-iltimâs huzûr-ı âlîlerine i‘lâm olundu.<br><br>Fî 16 min-Ca sene 1204</p>          <br><a title="Önceki sayfa" style="text-decoration:none" href="./ayrmetin.php?idno=53063"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53065"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b140"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1094"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>