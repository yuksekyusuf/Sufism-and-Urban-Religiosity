﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 338<br>Hüküm no: 244<br>Orijinal metin no: [77b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rabia Hatun’un kocası Mustafa Ağa b. Nizameddin’den muhâlaa yoluyla boşandığı</b><br><br>Mahmiye-i İstanbul’da Emin Bey mahallesi sâkinlerinden olup zâtını ma‘rifet-i şer‘iyye ile ârifân birâderi Ali Ağa b. el-Hâc Mehmed Ağa ve Ömer Beşe b. Mustafa Çelebi ta‘rîfleriyle mu‘arrefe olan Râbia Hatun bt. el-Hâc Mehmed Ağa meclis-i şer‘-i şerîf-i enverde zevc-i muhâla‘ı işbu râfi‘ü’l-kitâb Mustafa Ağa b. Nizâmeddin mahzarında ikrâr ve takrîr-i kelâm edip zevcim mezbûr Mustafa Ağa zimmetinde mütekarrer ve ma‘kūdün aleyh olan on sekiz bin akçe mehr-i mü’eccelim ve nafaka-i iddetim üzerlerine ve me’ûnet-i süknâm dahi kendi üzerime ve mezbûrun firâşından hâsıla ve benden mütevellide Fâtıma nâm sagīreyi dokuz yaşına tekmîl edince kendi malımdan infâk etmek üzere zevcim merkūm Mustafa Ağa ile muhâla‘a-i sahîha-i şer‘iyye ile muhâla‘a edip ol dahi hul‘-ı mezbûru ba‘de’l-kabûl hukūk-ı zevciyete ve târih-i kitâba gelince beynimizde cereyân eden sâir hukūka müte‘allika da‘vâdan her birimiz âharın zimmetini ibrâ-i âmm-ı kātı‘u’n-nizâ‘la ibrâ ve ıskāt eyledik min-ba‘d birbirimiz ile vechen mine’l-vücûh da‘vâ ve nizâ‘ımız kalmadı dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fi’l-yevmi’s-sâmin min-Şevvali’l-mükerrem li-sene seb‘a ve mie ve elf.<br><br>Şuhûdü’l-hâl: Musa Efendi b. Davud el-imâm, Mehmed Çelebi b. Ahmed esirci, Mustafa Çelebi b. ( ) alucı?, usturacı İbrahim Çelebi b. ( ), Mustafa Çelebi b. Veli, İbrahim Ağa b. Abdurrahman, Ömer Beşe b. Mustafa, Mehmed Bey b. Mustafa, Hüseyin Çelebi b. Abdullah, Bayram Bey b. Hasan, Mehmed Ağa b. Abdullah el-mübâşir, İbrahim Çelebi b. Ahmed, Ali b. Bali ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=28659"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28661"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b338"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o838"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>