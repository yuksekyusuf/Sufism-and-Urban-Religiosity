﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 222<br>Hüküm no: 299<br>Orijinal metin no: [39b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şalcı Hüseyin Ağa’nın Ali Ağa’ya sattığı tarla, ev ve samanlığa müdahale etmemek üzere taahhütte bulunduğu</b><br><br>Tarla nizâ‘ı<br><br>Ma‘rûz<br><br>Anadolu’da Ankara sancağında Yabanâbâd kazâsına tâbi‘ Berçin nâhiyesi kurâlarından Gebeler nâm karye ahâlîsinden Ali Ağa b. Ali nâm kimesne İstanbul Bâb Mahkemesi’nde meclis-i şer‘-i münîrde karye-i mezkûre ahâlîsinden İsa oğlu Şalcı Hüseyin Ağa b. Halil nâm kimesne muvâcehesinde mezbûr Hüseyin Ağa’nın ammi oğlunun oğlu Mustafa b. Osman hâzır olduğu hâlde karye-i mezbûrede vâki‘ lede’l-ahâlî ve’l-cîrân ma‘lûmü’l-hudûd bir bâb menzil arsasıyla bir samanhâne hâzır-ı mezbûr Mustafa’nın müstakıllen yedinde mülk ve hakkı ve yine karye-i mezbûre <<civârında Yayalar nâm karye pîş-gâhında kâin kezâlik ma‘lûmü’l-hudûd ve’l-kıt‘a tarlalar ve karye-i mezbûre civârında>> sınırı dâhilinde vâki‘ mevâzi‘-i adîdede kâin ma‘lûmü’l-hudûd ve’l-kıt‘a tarlalar ve karye-i mezbûre civârında Yayalar karye pîş-gâhında kâin kezâlik ma‘lûmü’l-hudûd bir kıt‘a çayır yeri dahi bâ-tapu müstakıllen taht-ı tasarrufumda iken hâzır-ı mezbûr Mustafa târîh-i i‘lâmdan bir sene mukaddem İstanbul’da Mahmudpaşa Mahkemesi’nde huzûr-ı hâkimü’ş-şer‘de zikr olunan menzil arsasıyla samanhâneyi bi-safkatin vâhidetin yüz elli beş guruş semen-i medfû‘ ve makbûza bana bey‘ ü temlîk ve zikr olunan çayır ve arazileri dahi üç yüz seksen guruş bedel-i makbûz-ı müstehlek mukābelesinde bana ferâğ ve tefvîz ve her birini mahallerinde kabza taslît eylediğinde ben dahi ber-vech-i muharrer iştirâ ve temellük ve tefevvüz ve kabûl eylediğimden sonra ba‘dehu zikirleri sebkat eden menzil ve samanhâne ve çayır ve tarlaları mahâllinde zabt <<ve tasallut>> ü tasarruf murâd eylediğimde mezbûr Hüseyin Ağa kendi emlâkı olmak zu‘muyla li-ebeveyn er karındaşı gāib ani’l-beled Halil nâm kimesneyi tarafından tevkîl birle benim zabt ü tasarrufuma bî-vech mümâna‘at olmağla suâl olunup vâki‘ olan mümâna‘atı men‘ ü def‘ olunmak murâdımdır deyü da‘vâya tasaddî eylemişidim el-hâletü hâzihî mezbûr Hüseyin Ağa zikr olunan menzil ve samanhâne ve çayır ve tarlahâda kat‘an alâkası olmadığını huzûr-ı şer‘de ikrâr ve fîmâ-ba‘d müdâhale ve ta‘arruz etmemek üzere ta‘ahhüd edip ben dahi ta‘ahhüdünü kabûl ve bu vechile kat‘-ı münâza‘a eyledik deyü ikrâr ve tasdîkleri huzûr-ı [âlîlerine i‘lâm olundu] Mustafa Kavas<br><br>Fî 19 Zilka‘de sene [12]55</p>          <br><a title="Önceki sayfa" style="text-decoration:none" href="./ayrmetin.php?idno=8109"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8111"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b222"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o431"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>