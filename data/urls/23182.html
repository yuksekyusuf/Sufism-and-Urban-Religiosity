﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 3 Numaralı Sicil (H. 1023-1081 / M. 1615-1670)<br>cilt: 52,&nbsp;sayfa: 173<br>Hüküm no: 268<br>Orijinal metin no: [121-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye Hanım’ın Girit’te şehit olan kocasının zimmetindeki mehir alacağı için vekâlet verdiği</b><br><br>Havâss-ı aliyye kazâsı a‘mâlinden kasaba-i Hasköy mahallâtından Pîrî Paşa mahallesinde sâkine umdetü’l-muhadderât Rukiye Hanım bt. el-merhûm Musa Paşa tarafından sulh ve ibrâya ve bedel-i sulhü ahz ü kabz ve kendüye irsâle vekîl olup vekâleti Mehmed Bey b. Ali ve Şa‘ban Bey b. Hüseyin nâm kimesneler şehâdetleri ile şer‘an sâbite olan müvekkile-i müşârün-ileyhânın li-ebeveyn karındaşı Mustafa Bey meclis-i şer‘-i şerîfde işbu sahibü’l-kitâb Mahmud Bey b. Musa Paşa tarafından tasdîke vekîl olup vekâleti nehc-i şer‘î üzere sâbite olan fahrü’l-a‘yân Ahmed Ağa b. Hüseyin nâm vekîl muvâcehesinde bi’l-vekâle ikrâr ve i‘tirâf edip bundan akdem müvekkile-i müşârün-ileyhânın zevci olup cezîre-i Girit’de sipâhiler ağası iken şehîden fevt olan Hüseyin Ağa’nın cemî‘ muhallefâtını kabza kıbel-i şer‘den mansûb vasî nasb olunan Mehmed Efendi’den müteveffâ-yı mezbûr zimmetinde mütekarrer ve ma‘kûdun-aleyh olan bin aded altın mehr-i müeccelinden müvekkil-i müşârün-ileyhâ Rukiye Hanım kendi tarafından Mahmud Bey’i vekîl edip ol dahi vekâleten cezîre-i mezbûreye varıp vasî-i merkūm Mehmed Efendi yedinden bin aded altından dört yüz esedî guruşu ahz ü kabz edip meblağ-ı mezbûr dört yüz esedî guruşu müvekkile-i mezbûreye irsâl etmeyip meblağ-ı mezbûru vekîl-i merkūm Mahmud Bey kendi mesârifine sarfla istihlâk etmekle meblağ-ı mezbûru müvekkile-i mezbûre merkūm Mahmud Bey’den da‘vâ ve taleb eylediğimde ol dahi meblağ-ı mezbûrun ahz ü kabzını ve kendi mesârifine sarfla istihlâk eylediğini ikrâr etmeğin beynlerinde münâza‘ât-ı kesîre vukū‘undan sonra beynlerine muslihûn ve Müslimûn tavassut etmekle el-hâletü hâzihî müvekkile-i müşârün-ileyhâ Rukiye Hanım merkūm Mahmud Bey ile yüz elli kıt‘a esedî guruş üzerine inşâ-i akd-i sulh eylediklerinde ol dahi sulh-i mezbûru kabûl ve bedel-i sulh olan meblağ-ı mezbûr yüz elli esedî guruşu yedinden tamamen ahz ü kabz eyledim min-ba‘d müvekkil-i merkūm Mahmud Bey ile ziyâde iki yüz elli esedî guruşdan zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim dedi dedikde gıbbe’t-tasdîk mâ-vaka‘a ketb olundu.<br><br>Fi’l-yevmi’r-râbi‘ şehri Recebi’l-ferd li-sene ihdâ ve semânîn ve elf.<br><br>Şuhûdü’l-hâl: Hüseyin Efendi [b.] Abdülfettah, İbrahim Bey b. İsmail, Ömer Beşe b. Hızır, Dilaver Bey b. Abdullah, Sefer Bey b. Abdullah, İbrahim Çelebi [b.] Dilaver</p>          <br><a title="Önceki sayfa" style="text-decoration:none" href="./ayrmetin.php?idno=23181"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23183"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has003&bsm=has003b173"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has003&bsm=has003o204"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>