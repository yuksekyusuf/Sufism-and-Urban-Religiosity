﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 249<br>Hüküm no: 267<br>Orijinal metin no: [46a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgancı Ahmed Ağa’nın Hasan Ağa’yı vekil tayin ettiğinin şahitlerce ispat edilmesi</b><br><br>İsbât-ı vekâlet hücceti<br><br>Vilâyet-i Anadolu’da Zağferanbolu kasabası ahâlisinden olup mahmiye-i İstanbul’da Atik Ali Paşa kurbünde sâkin iken bundan akdem kazâ-i mezbûre âzim olan Yorgancı esnâfından Ahmed Ağa b. Mehmed b. Abdullah tarafından ber-vech-i âtî vekâlet iddi‘â eden kayın pederi işbu bâ‘isü’l-vesîka Hasan Ağa b. Hüseyin meclis-i şer‘-i şerîf-i enverde Mehmed Emin Ağa b. Mustafa mahzarında üzerine da‘vâ ve takrîr-i kelâm edip merkūm Ahmed Ağa’nın merkūm Mehmed Emin Ağa zimmetinde cihet-i karzdan on guruş [46b] alacak hakkı olup meblağ-ı mezbûru merkūmdan ve mahmiye-i mezbûrede Yorgancılar çarşısında Yeşildirek nâm mahâlde Yorgancı el-Hâc Azmi Ağa ve Hasan Ağa dükkânları beynlerinde kâin bir bâb yorgancı dükkânı derûnunda mevcûde bâ-defter-i müfredât emti‘a-i ma‘lûmesini semen-i misilleriyle âhara bey‘e ve kabz-ı semen için âharı tevkîle ve lede’l-iktizâ vekîl-i mansûbu vekâletden azil ve ihrâc ve yerine kezâlik âharı tevkîl ve esmânını vükelâ ile sâir bi’l-cümle zimem-i nâsda olan hukūkunu ashâbından taleb ve da‘vâ ve ahz ü kabza ve makbûzumdan merkūm Ahmed Ağa’nın zevcesi olup kızım Nefise hatun ile sagīr oğlu İbrahim ve sagīre kızı Safiye’yi infâk ve iksâya ve bâ-defter-i müfredât ma‘lûmü’l-esâmî kimesnelere olan düyûnunu ber-nehc-i şer‘î edâya merkūm Ahmed Ağa bundan akdem kazâ-i merkūme âzim olduğu esnâda beni şühûd mahzarlarında tarafından vekâlet-i âmme-i mutlaka-i sahîha-i şer‘iye ile vekîl ve nasb ü ta‘yîn eylediğinde ben dahi vekâlet-i mezkûreyi kabûl etmemle meblağ-ı mezbûr on guruşu vekâlet-i mahkiyem hasebiyle merkūm Mehmed Emin Ağa’dan taleb ederim, suâl olunsun dedikde gıbbe’s-suâl, merkūm Mehmed Emin Ağa dahi cevâbında merkūm Ahmed Ağa’ya cihet-i mezbûreden on guruş deyni olduğunu ikrâr, müdde‘î-i merkūmun ber-vech-i muharrer vekâleti ma‘lûmum değildir deyü inkâr edicek, müdde‘î-i merkūmdan ber-vech-i muharrer vekâlet müdde‘âsına mutâbık beyyine taleb olundukda udûl-i ahrâr-ı ricâl-i Müslimînden Yorgancı esnâfından es-Seyyid el-Hâc İsmail Ağa b. Ahmed ve es-Seyyid Mehmed Ağa b. Mustafa nâm kimesneler li-ecli’ş-şehâde meclis-i şer‘a hâzırân olup fi’l-hakīka merkūm Ahmed Ağa b. Mehmed b. Abdullah’ın merkūm Mehmed Emin Ağa zimmetinde cihet-i karzdan on guruş alacakhakkı olup meblağ-ı mezbûru merkūmdan ve mahmiye-i mezbûrede Yorgancılar çarşısında Yeşildirek nâm mahâlde Yorgancı el-Hâc Azmi ve Hasan Ağa dükkânları beynlerinde kâin bir bâb yorgancı dükkânı derûnunda mevcûde emti‘a-yı ma‘lûmesini semen-i misilleriyle âhara bey‘ ve kabz-ı semen için âharı tevkîle ve lede’l-iktizâ vekîl-i mansûbu vekâletden azil ve ihrâc ve yerine kezâlik âharı tevkîl ve esmânını vükelâ ile sâir bi’l-cümle zimem-i nâsda olan hukūkunu ashâbından taleb ve da‘vâ ve ahz ü kabza ve makbûzundan merkūm Ahmed Ağa’nın zevcesi olup işbu müdde‘î-i merkūmun kızı Nefise Hatun ile sagīr oğlu İbrahim ve sagīre kızı Sıdıka’yı infâk ve iksâya ve bâ-defter-i müfredât ma‘lûmü’l-esâmî kimesnelere olan düyûnunu ber-nehc-i şer‘î edâya bundan akdem kazâ-i mezbûre âzim olduğu esnâda kayın pederi işbu müdde‘î-i merkūm Hüseyin Ağa’yı bizim huzûrumuzda tarafeynden vekâlet-i âmme-i mutlaka-i sahîha-i şer‘iye ile vekîl nasb ü ta‘yîn eylediğinde ol dahi ber-vech-i muharrer vekâlet-i mezkûreyi kabûl eyledi, bizler bu husûsa bu vech üzere şâhidleriz şehâdet dahi ederiz deyü her biri müttefikü’l-lafz ve’l-ma‘nâ edâ-yı şehâdet-i şer‘iye ettiklerinde gıbbe’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm ve’t-tenbîh mâ-vaka‘a [bi’t-taleb ketb olundu.]<br><br>Fî 3 C sene [1]242.<br><br>Şühûdü’l-hâl: Muhzır Ebûbekir Çelebi, Muhzır Ali Çelebi, Muhzır İsmail Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38646"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38648"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b249"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o523"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>