﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 284<br>Hüküm no: 327<br>Orijinal metin no: [62a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Derviş Mehmed Ağa’nın varislerinin alacak hususunda anlaşma sağlamaları</b><br><br>Vilâyet-i Anadolu’da medîne-i İzmir ( ) mahallesi ahâlîsinden olup bundan akdem vilâyet-i Rumili’nde mahrûse-i Selanik’de muhassıl-ı emvâl iken vefât eden Derviş Mehmed Ağa b. el-Hâc Ali’nin hasren vârisleri olan sulbî kebîr oğulları Mehmed Paşa ve Mustafa Efendi ve Osman Ağa ve kızı Âişe Hatun taraflarından ber-vech-i âtî üzere sulh [ve] ibrâya ve bedel-i sulhü kabza vekîl olup vekâleti mezbûre Âişe’nin zâtını ma‘rifet-i şer‘iyye ile ârifân Mustafa Çelebi b. Ahmed ve İsmail b. Mahmud şehâdetleri ile şer‘an sâbite olan Musli Efendi b. Ebubekir meclis-i şer‘-i şerîfde mahmiye-i İstanbul’da Seydi Ömer mahallesi ahâlîsinden olup Belgrad’da vefât eden es-Seyyid Muhyiddin Efendi b. es-Seyyid Ahmed’in veresesinden tereke-i vâfiyesini kabz eden sulbî kebîr oğlu işbu râfi‘ü’l-kitâb es-Seyyid Ahmed Çelebi mahzarında ikrâr ve takrîr-i kelâm edip bundan akdem müteveffâ-yı evvel-i mezbûr Derviş Ağa’nın cihet-i karzdan müteveffâ-yı sânî Muhyiddin Efendi zimmetinde iki bin yedi yüz on esedî guruş hakkı olduğunu yedimde olan nakl-i şer‘î mûcebince bi’l-vekâle mezbûr Ahmed Çelebi muvâcehesinde mukaddemâ da‘vâ ve isbât edip terekesinden edâya hükm-i hâkim lâhık olduğundan sonra meblağ-ı mezbûru baban müteveffâ-yı mezbûr Muhyiddin Efendi’nin terekesinden ver deyü mezbûr es-Seyyid Ahmed Çelebi’den taleb etdiğimde beynimizde nizâ‘-ı küllî vâkı‘a olmağla muslihûn tavassut edip mezbûr Ahmed Çelebi ile beynimizde bin üç yüz guruş üzerine inşâ-i akd-i sulh eylediklerinde ben dahi bi’l-vekâle sulh-ı mezbûru kabûl ve bedel-i sulh-ı mezbûru mezbûr Ahmed Çelebi’nin yedinden tamâmen ahz u kabz edip husûs-ı mezbûra müte‘allıka cemî‘ âmme-i da‘vâdan müteveffâ-yı sânî-i mezbûr Muhyiddin Efendi’nin veresesi zimmetlerini ibrâ-i âmm-ı katı‘u’n-nizâ‘la ibrâ ve iskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî-selhi Recebi’l-ferd li-sene 1081.<br><br>Şuhûdü’l-hâl: Zahrü’l-akrân Ahmed Ağa kethüdâ-yı hazret-i Nakībü’l-eşrâf, umdetü’l-kuzât Mehmed Efendi eş-şehîr Bahçivanzâde, fahrü’l-kuzât Mehmed Efendi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2644"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2646"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b284"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o562"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>