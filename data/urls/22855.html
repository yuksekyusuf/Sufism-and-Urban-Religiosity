﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 405<br>Hüküm no: 659<br>Orijinal metin no: [65a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tasarrufunda olan vakıf menzil arsası üzerine ev yapan Boyacıoğlu Agop ile aralarında hiçbir husumet olmadığının Bereketzâde Mahallesi ahalisi tarafından ikrar edildiği</b><br><br>Mahrûse-i Galata mahallâtından Bereketzâde Mahallesi imâmı es-Seyyid Ali Efendi b. Mehmed Murad ve müezzini es-Seyyid Hasan Efendi b. Ahmed ve ahâlîsinden Hallâcî el-Hâc Ya‘kub Ağa b. Ahmed ve el-Hâc Osman Ağa b. Abdullah ve Ihlamurcu Mehmed b. el-Hâc Hüseyin ve Çilingir Molla Ya‘kub b. es-Seyyid Mehmed ve Cüllâhcı el-Hâc Ali b. Hüseyin ve Halâtçı el-Hâc Mehmed b. el-Hâc Mahmud ve Subaşı-i sâbık Halil Beşe b. Osman ve Hüseyin Ağa b. el-Hâc Ali ve es-Seyyid Ebûbekir Ağa b. el-Hâc Mehmed ve Mehmed Said b. Mustafa ve Molla Yahya b. Hüseyin ve el-Hâc Ahmed b. İbrahim ve Ases Ahmed Beşe b. Ali nâm kimesneler mahrûse-i mezbûre Bâb Mahkemesi’nde meclis-i şer‘de mahalle-i mezbûre mütemekkinlerinden Boyacıoğlu Agop zimmînin sulbî kebîr oğlu ve tarafından husûs-ı atîde vekîl-i mürseli Andon zimmî muvâcehesinde herbiri takrîr-i kelâm ve ta‘bîr ani’l-merâm edip müvekkil-i merkūm Agop zimmînin bi’l-icâreteyn tasarrufunda olup mahalle-i mezbûrede kâin ma‘lûmü’l-hudûd bir bâb vakıf menzili mahrûse-i mezbûrede bundan akdem vukū‘ bulan harîkde muhterik olup arsa-yı sırfa kaldıkda müvekkil-i mersûm arsa-yı mezbûre üzerine müceddeden binâ ve inşâ eylediği menzilinin ebniyesine dâir müvekkil-i mersûm Agop zimmî ile bizim kat‘â ve aslâ husûmet ve teşekkîmiz yokdur deyü sâdır olan takrîrleri bi’l-iltimâs huzûr-ı âlîlerine i‘lâm olundu.<br><br>Fî-selhi Safer sene [1]222.</p>          <br><a title="Önceki sayfa" style="text-decoration:none" href="./ayrmetin.php?idno=22854"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22856"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b405"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o440"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>