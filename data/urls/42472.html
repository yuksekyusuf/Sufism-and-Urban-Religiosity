﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 308<br>Hüküm no: 366<br>Orijinal metin no: [72b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bahri Mehmed Ağa ve Hatib Lütfullah Efendi’nin Rukiye Hanım ile aralarında olan miras davasında anlaşma sağlanması</b><br><br>Bâ-mühr-i efendi,<br><br>Ma‘rûz,<br><br>Derûn-ı arzuhâlde mezkûretü’l-ism müteveffât Fâtıma Hanım bt. Bahri Mehmed Paşa’nın verâseti zevc-i metrûku Mehmed Ağa ile li-ümmin kız karındaşı Rukiye Hanım ve usûbet-i nesebiye cihetinden Bahri Mehmed Ağa ve Hatib Lütfullah Efendi’ye inhisârı tahakkukundan sonra mezbûrân Bahri Mehmed Ağa ve Hatib Lütfullah Efendi meclis-i şer‘-i münîrde müteveffât-ı merkūmenin nısf terekesine vâzı‘atü’l-yed olan arzuhâl sâhibesi mezbûre Rukiye Hanım vekîl-i müseccel-i şer‘îsi Abdurrahman Ağa muvâcehesinde mûrisemiz müteveffât-ı merkūme Fâtıma Hanım’ın ber-mûceb-i defter-i kassâm-ı askerî terekesinden bezim hisse-i irsiyemize müvekkile-i mezbûre Rukiye Hanım vâzı‘atü’l-yed olmağla hisse-i irsiyemizi taleb ederiz deyü da‘vâlarından kıbel-i şer‘den verilen hüccetde tafsîl olunduğu üzere üç bin beş yüz guruş bedel-i makbûza vekîl-i mezbûr ile ba‘de akdi’l-musâlaha ve’l-kabûl mâ‘adâ hisse-i irsiyelerine ve müteveffât-ı merkūmenin mahalle-i mezkûrede vâki‘ menziline ve sâir akār ve menkūl bi’l-cümle ismi mâl ıtlâk olunur terekesine ve husûs-ı [73a] mîrâsına müte‘allika âmme-i de‘âvî ve kâffe-i mutâlebâtdan müvekkile-i mezbûre Rukiye Hanım’ın zimmetini her biri ibrâ-i âm ile ibrâ ve iskāt edip vekîl-i mezbûr dahi bedel-i sulh-ı mezkûra ve müteveffât-ı mezbûrenin kezâlik bi’l-cümle ismi mâl ıtlâk olunur terekesine ve husûs-ı mîrâsa müte‘allika âmme-i de‘âvîden bi’l-vekâle mezbûrân Bahri Mehmed Ağa ve Hatib Lütfullah Efendi’den her biri ibrâ edip bu vechile kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 23 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42471"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42473"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b308"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o543"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>