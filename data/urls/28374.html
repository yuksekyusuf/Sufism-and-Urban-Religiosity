﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 279<br>Hüküm no: 349<br>Orijinal metin no: [73b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Mustafa tarafından dövülerek düşük yapan İsmihân bt. Mustafa tarafından açılan davanın anlaşmayla sonuçlandığı</b><br><br>Mahmiye-i İstanbul’da Derviş Ali mahallesinde sâkine ve zâtı es-Seyyid Ali Çelebi b. Mustafa ve Mehmed Çelebi b. Himmet ta‘rîfleriye mu‘arrefe olan Âişe bt. Mustafa nâm hâtun meclis-i şer‘-i şerîf-i enverde mahalle-i mezbûre sükkânından olup kendi tarafından asîl ve zevce-i menkûhası İsmihân bt. Mustafa nâm hâtun tarafından husûs-ı âti’l-beyâna mezbûrân es-Seyyid Ali Çelebi ve Mehmed Çelebi şehâdetleriyle şer‘an vekîl olduğu sâbit olan işbu bâ‘isü’l-kitâb Mehmed Bey b. Veli mahzarında ikrâr-ı tâm ve takrîr-i kelâm edip bundan akdem mezbûr Mehmed Bey b. ( ) târih-i kitâbdan beş gün mukaddem zevcem mezbûre İsmihân’ı arkası ve karnı üzerine depme depmeğle darb etmekle ondan nâşi mezbûre İsmihân benim firâşımdan hâsıl müstebînü’l-hilka bir cenîn-i meyyit ilkā etmişidi. Hâlâ mûceb-i şer‘îsini benden taleb ve da‘vâ edip ben dahi inkâr etmekle beynimizde münâza‘ât-ı kesîre vukū‘undan sonra muslihûn tavassut edip ben mezbûre ile an inkâr otuz beş guruşa sulh olduğumda onlar dahi sulh-ı mezbûru kabûl ve bedel-i sulh-ı mezbûru yedimden ahz u kabz eylediklerinden sonra husûs-ı mezbûra ve mâ-tehaddese minhu müte‘allıka âmme-i da‘vâdan benim zimmetimi ibrâ-yı âmla ibrâ ve ıskāt etmeleriyle ben dahi onlara medfû‘um olup bedel-i sulh olan meblağ-ı mezbûr otuz beş guruş ve bi’l-cümle husûs-ı mezbûra müte‘allıka âmme-i da‘vâdan mezbûrân Mehmed Bey ve zevcesi İsmihân’ın zimmetlerini kezâlik ibrâ-yı âmla ibrâ ve ıskāt eyledim. Min ba‘d vechen mine’l-vücûh da‘vâ ve nizâ‘ım yokdur dedikde gıbbe’t-tasdîki’l-vicâhî mâ-hüve’l-vâkı‘ bi’t-taleb ketb olundu.<br><br>Fi’l-yevmi’s-sâlis aşer min şehri Rebî‘ülevvel li-sene mi’e ve elf.<br><br>Şuhûdü’l-hâl: Mehmed Çavuş b. Abdullah el-mübâşir, Süleyman Çelebi b. Abdi, Mustafa Çelebi b. İbrahim, Hüseyin Çelebi b. Himmet, Mehmed Çelebi b. Mustafa, Osman Çelebi b. Mehmed, İbrahim Çelebi b. Ahmed, Abdi Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=28373"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28375"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b279"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o326"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>