﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 437<br>Hüküm no: 515<br>Orijinal metin no: [80b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Anna bt. Avakim’in bazı eşyalarını kızı Zarter’e satması</b><br><br>Mübâya‘a-i eşyâ ve hibe ve nefy-i mülk, 200 guruş<br><br>Mahmiye-i İstanbul’da Samatya kurbünde mütemekkine şahsı zeyl-i rakīmde muharrerü’l-esâmî kimesneler ta‘rîfleriyle mu‘arrefe olan Anna bt. Avakim Nasrâniye meclis-i şer‘-i hatîr-i lâzımü’t-tevkīrde sadriye kızı kezâlik şahsı mu‘arrefe işbu hâmiletü’r-rakīm Zarter bt. Avakim Nasrâniye muvâcehesinde ikrâr-ı tam ve takrîr-i kelâm edip eşyâ-yı memlûkemden üç yorgan ma‘a çârşeb ve bir minder ve iki baş yasdığı ve iki döşek ve üç sahan ve iki lenger ve iki tenceremi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile kızım mersûme Zarter Nasrâniye’ye iki yüz guruşa bey‘ ü temlik ve yine malımdan yüz guruş kıymetli bir çift altın bileziğimi hibe-i sahîha-i şer‘iye ile hibe ve temlik ve teslîm eylediğimde ol dahi ber-vech-i muharrer iştirâ ve meclis-i hibede ittihâb ve temellük ve tesellüm ve kabz ü kabûl eyledikden sonra semeni olan meblağ-ı mezbûr iki yüz guruşu müşteriye-i mersûme bana def‘ ü teslîm ben dahi yedinden tamamen ahz ü kabz ve umûruma sarfla istihlâk eyledim. Fîmâ-ba‘d eşyâ-yı muharrere-i mezkûre kızım mersûmenin emvâl-i müşterâsı ve zikr olunan bilezik dahi emvâl-i mevhûbesi ve hakk-ı sırfı olup benim kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika da‘vâdan kızım mersûmenin zimmetini ibrâ ve iskāt eylediğimden mâ‘adâ mahalle-i mezbûrda vâki‘ kızım mersûme Zarter Nasrâniye ile ma‘an sâkine olduğum menzil derûnunda mevcûde bi’l-cümle esâs-ı beyt ve melbûsât ve mefrûşât ve evânî-i nühâsiye ve gayr-ı nühâsiyenin mecmû‘u kızım Zarter Nasrâniyenin malı olup benim üzerime lâbise olduğum köhne libâsımdan gayrı ism-i mâl ıtlâk olunur bir nesnem yokdur dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 17 L sene [1]242.<br><br>Şühûdü’l-hâl: Muhzır Emin Çelebi, Onbaşı İbrahim, Muhzır Ali Çelebi, Muhzır Abdulfettah Çelebi, Muhzır Mehmed Çelebi, Parsih v. Avakim, Kirkor v. Avakim.</p>          <br><a title="Önceki sayfa" style="text-decoration:none" href="./ayrmetin.php?idno=38894"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38896"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b437"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o491"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>