﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 357<br>Hüküm no: 240<br>Orijinal metin no: [65b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail’in vefat eden Mehmed Efendi’de alacağı olduğunu ispat ettiği</b><br><br>Mahmiye-i İstanbul’da Cevvîzâde mahallesi sâkinlerinden olup tarîk-i hacc-ı şerîfde bundan akdem vefât eden Mehmed Efendi b. Mustafa b. Abdullah’ın verâseti zevce-i menkûha-i metrûkesi Şerife Âişe bt. es-Seyyid Ömer nâm hatun ile sulbî sagīr oğlu Abdullah’a münhasıra olduğu şer‘an sâbit ve mütehakkık oldukdan sonra yine mahmiye-i mezbûrede Süleymaniye mahallesinde sâkin işbu râfi‘ü’l-kitâb el-Hâc İsmail b. Mehmed meclis-i şer‘-i şerîfde sagīr-i mezbûrun kıbel-i şer‘den mansûb vasîsi olan es-Seyyid Ömer Çelebi b. es-Seyyid Abdurrahman mahzarında üzerine da‘vâ ve takrîr-i kelâm edip müteveffâ-yı mezbûr zimmetinde cihet-i karz-ı şer‘îden seksen dört guruş hakkım olup hattâ hâl-i hayâtında fevtinden dört ay mukaddem meblağ-ı mezbûr cihet-i merkūmeden bana deyni olduğunu huzûr-ı Müslimînde ikrâr ve işhâd edip kable’l-edâ fevt olmağla terekesinden taleb ederim suâl olunsun dedikde gıbbe’s-suâl ve’l-inkâr müdde‘î-i mezbûrdan sıdk-ı makāline beyyine taleb olundukda udûl-ı Müslimînden olup Üsküdar’da Kılcılar Hanı’nda sâkin Osman Bey b. Ali ve mahmiye-i mezbûrede Kocamustafapaşa mahallesinde sâkin Abdullah Bey b. Ahmed nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müteveffâ-yı mezbûr Mehmed Efendi b. Mustafa b. Abdullah hâl-i hayâtında <<târîh>> fevtinden dört ay mukaddem meblağ-ı mezbûr seksen dört guruş cihet-i karzdan müdde‘î-i mezbûra deyni olduğunu bizim huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye edip ba‘de’t-ta‘dîl ve’t-tezkiye şehâdetleri makbûle oldukdan sonra müdde-i mezbûr el-Hâc İsmail müteveffâ-yı mezbûrdan müdde‘âsı olan meblağ-ı mezbûr seksen dört guruşu müteveffâ-yı mezbûr Mehmed Efendi b. Mustafa b. Abdullah’dan hayâtında ahz u kabz edip veyâ turuk-ı şer‘iyyeden bir tarîk ile ibrâ-i zimmet etmediğine yemîn teklîf olundukda ol dahi ber-vefki’l-mesûl yemîn billâhi’l-aliyyi’l-a‘lâ etmeğin mûcebince ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ aşer min-şehri Rebî‘i’l-evvel li-seneti aşer ve mi’ete ve elf.<br><br>Şuhûdü’l-hâl: Ahmed Çelebi b. Pîrî, Şeyhzâde Süleyman b. Mehmed Efendi, Şeyhzâde Mehmed Efendi, Ahmed Efendi b. Mehmed Efendi, Ömer Efendi ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=37183"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37185"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0357"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1179"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>