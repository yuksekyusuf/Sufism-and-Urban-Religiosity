﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 363<br>Hüküm no: 348<br>Orijinal metin no: [85b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine Hatun’un vefat eden Beyzade Hüseyin Ağa’nın varisleri ile alacak davasında sulh olması</b><br><br>Mahmiye-i İstanbul’da merhûm ve mağfûrun-leh Sultân Süleyman Han Câmi‘-i şerîfi kurbünde Samanviran mahâllesi sâkine[lerinden] Emine bt. Ebubekir Efendi nâm hatun zâtı ba‘de’t-ta‘rîfi’ş-şer‘î mahmiye-i mezbûrede meclis-i şer‘-i hatîr-i lâzımü’t-tevkīrde yine mahmiye-i mezbûrede vâki‘ Beyzâde Hüseyin Ağa nâm sâhibü’l-hayrın nukūd-ı mevkūfesine mütevellî olup bundan akdem vefât eden Hüseyin Efendi’nin verâseti zevce-i metrûke-i menkûhası Rabia bt. Habib nâm hatun ile sulbî kebîr oğlu Mehmed ve sulbiye-i sagīre kızı Fâtıma’ya münhasıra olduğu şer‘an zâhir oldukdan sonra işbu bâ‘isü’l-kitâb mezbûr Mehmed Efendi ile sagīre-i mezbûrenin tesviye-i emrine kıbel-i şer‘den mansûb vasîsi olan mezbûre Rabia Hatun tarafından husûs-ı âti’l-beyanı tasdîka vekîl olduğu zât-ı mezbûreyi ma‘rifet-i şer‘iyye ile ârifân olan Abdullah Çelebi b. el-Hâc Mehmed ve Hüseyin Çelebi b. Musa şehâdetleriyle sâbite olan Abdülbaki Çelebi b. Abdülkerim mahzarında bi-tav‘ihâ ikrâr ve takrîr-i kelâm edip bundan akdem müteveffâ-yı mezbûr Hüseyin Çelebi Efendi’nin hayâtında mâl-ı vakf-ı mezbûrdan on altı guruş istidâne ve kabz ve mukābelesinde mecmû‘u elli guruş kıymetli bir çuka kelle-pûş üzerinde işleme yedi dal inci ve yedi dal bir inci saçlık ve altı miskāl bir tek altın bileziğimi mütevellî-i mezbûr Hüseyin Efendi’ye rehin ve teslîm ol dahi irtihân ve kabz etmekle hâlâ deyn-i mezkûru edâ ve fekk-i rehin murâd etdiğimde onlar dahi husûs-ı mezbûru inkâr edip ben müdde‘âmı isbât sadedinde olup bu vech üzere beynimizde münâza‘ât-ı kesîre vâkı‘a olmuş idi. El-hâletü hâzihi mezbûrân Mehmed Efendi ve müvekkile-i mezbûre Rabia Hatun kendi mallarından bi-tarîkı’s-sulh bana on beş guruş def‘ ü teslîm ben dahi yedlerinden tamâmen ahz u kabz edip husûs-ı mezbûra müte‘allıka âmme-i da‘vâ ve mutâlebâtdan mezbûr Mehmed Efendi ile müvekkile-i mezbûre Rabia Hatun’un zimmetini ibrâ ve iskāt eyledim dedikde, gıbbe’t-tasdîki’ş-şer‘î mâ vaka‘a bi’t-taleb ketb olundu.<br><br>Fi’l-yevmi’s-sâmin min-Cumâdelûlâ li-sene sitte aşere ve mi’e ve elf.<br><br>Şuhûdü’l-hâl: el-Hâc Salih b. Hüseyin, Molla Süleyman b. Ali, Molla Mehmed b. Receb, Mustafa Çelebi b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=41877"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41879"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b363"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o607"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>