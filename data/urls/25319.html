﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 410<br>Hüküm no: 432<br>Orijinal metin no: [54a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Güzelhisar’ın Gedik köyünden olup hizmetkârı Receb’in parasını çaldığı iddiasıyla dava açan İbrahim’in bunu ispat edememesi sonucu davanın kabul edilmediği</b><br><br>Yemîn.<br><br>Vilâyet-i Anadolu’da medîne-i Güzelhisar muzâfâtından Gedik nâm karyede sâkin İbrahim bin ( ) nâm kimesne Dîvân-ı Sadr-ı A‘zamî’de akd olunan meclis-i şer‘de Receb Bey b. Hızır nâm kimesne mahzarında üzerine da‘vâ edip mezbûr Receb ile ben Rüstem Ağa’nın hizmetkârları olmağla mezbûr târih-i kitâbdan on beş gün mukaddem eğer-i heybe içinden iki yüz riyâlî guruşumu hufyeten ahz etmekle mezbûrdan taleb ederim suâl olunsun dedikde gıbbe’s-suâl mezbûr Receb meblağ-ı mezbûru hufyeten ahz eylediğini inkâr eyledikde müdde‘î-yi mezbûr İbrahim Bey’den müdde‘âsı için beyyine taleb olundukda ityân-ı beyyineden izhâr-ı acz edip ber-vech-i âtî istihlâf etmeğin mezbûr Receb Bey müdde‘î-yi mezbûrun eğer-i heybesi içinden iki yüz riyâlî guruşu yevm-i mezbûrda hufyeten ahz eylemediğine ba‘de’t-tahlîf yemîn billâhi te‘âlâ eyledikden sonra müdde‘î-yi mezbûr İbrahim bilâ-beyyine mu‘ârazadan men‘ birle mâ hüve’l-vâki‘ bi’t-taleb ketb olundu.<br><br>Fi’s-sâbi‘ ve’l-işrîn min-Ramazani’l-mübârek sene 1072.<br><br>Şuhûdü’l-hâl: Ali Ağa b. Oruc, Kirkitli Mehmed Ağa b. ( ). Mehmed Ağa b. Mahmud ser-muhzırân, Erzanoğlu Mehmed Ağa, Fahrü’l-akrân Ebûbekir Ağa, Fahrü’l-akrân Osman Ağa.</p>          <br><a title="Önceki sayfa" style="text-decoration:none" href="./ayrmetin.php?idno=25318"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25320"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b410"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1013"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>