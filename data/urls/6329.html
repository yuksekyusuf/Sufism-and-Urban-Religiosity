﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 153<br>Hüküm no: 113<br>Orijinal metin no: [16a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Feyzullah b. Ahmed ile kendisini yaralayan Mustafa Çelebi’nin oğlu Mehmed arasındaki davaya sulh bedeli karşılığı son verildiği</b><br><br>Bi-imzâ-i efendi<br><br>Sulh<br><br>Mahmiye-i İstanbul’da Salih Paşa mahallesinde sâkin on beş yaşında ve bülûğuna mu‘terif ve cüssesinin dahi bülûğa tahammülü ve bülûğuna hükm-i şer‘î lâhık olan Feyzullah b. Ahmed b. Abdullah nâm kimesne meclis-i şer‘-i şerîf-i enverde sâhib-i hâzihi’l-vesîka Sarraczâde Mustafa Çelebi b. el-Hâc Mehmed nâm kimesne mahzarında ikrâr-ı tâm ve takrîr-i kelâm edip işbu târîh-i kitâbdan bir gün mukaddem kuşluk vaktinde mahmiye-i mezbûrede Azebler mahallesinde tarîk-i âmda mezbûr Mustafa Çelebi’nin sulbî oğlu Mehmed nâm sagīr bi-gayr-ı hakkın amden kalemtıraş ile sağ kasığımın üst tarafına bir yerden darb ve mu‘âyene olunan vech üzere cerh eyledi deyü da‘vâ eylediğimde ba‘de vukū‘i’l-münâza‘a beynimizde muslihûn tavassut edip da‘vâ-yı mezkûremden beni mezbûr Mustafa Çelebi ile an-inkâr yirmi beş guruş üzerine sulh eylediklerinde ben dahi ber-vech-i muharrer sulh-ı mezbûru kabûl ve bedel-i sulh olan meblağ-ı merkūm yirmi beş guruş merkūm Mustafa Çelebi’nin kendi mâlından olmak üzere yedinden bi’t-tamâm ahz u kabz edip cerh-i mezkûra ve mâ-yahdüsü minhe müte‘allıka âmme-i de‘âvî ve kâffe-i mutâlebâtdan sagīr-i mezbûr Mehmed’in ve babası merkūm Mustafa Çelebi’nin zimmetini ve vâlidesi gāibetü ani’l-meclis Saliha bt. Abdullah’ın zimmetlerini ibrâ ve ıskāt eyledim min-ba‘d merkūmûn ile aslâ ve kat‘â da‘vâ ve nizâ‘ım yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâdis min-Muharremi’l-harâm sene 1153.<br><br>Şuhûdü’l-hâl: el-Hâc Hasan Ağa b. Hacı İbrahim, Hacı Ömer b. Mustafa, es-Seyyid el-Hâc Süleyman b. eş-Şeyh Ali, Lütfullah Ağa b. Hacı Abdullah, el-Hâc Süleyman b. Hacı Hasan, el-Hâc Ali b. Mehmed, Osman Beşe b. Mustafa, Halil Ağa b. İbrahim, es-Seyyid Ali Çelebi b. Hacı Mehmed, Nimetullah Çelebi b. Hacı Süleyman</p>          <br><a title="Önceki sayfa" style="text-decoration:none" href="./ayrmetin.php?idno=6328"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6330"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b153"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o667"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>