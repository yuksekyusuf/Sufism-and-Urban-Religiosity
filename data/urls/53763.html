﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 493<br>Hüküm no: 738<br>Orijinal metin no: [61a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mecnun olan ve ahaliye zarar veren Meryem Nasraniye’nin kilisede muhâfazası</b><br><br>Ma‘rûz;<br><br>Medîne-i Üsküdar esvâkı ahâlisinden Ali Ağa b. Mustafa ve es-Seyyid Mehmed b. Ali ve el-Hâc İbrahim b. Mehmed ve İbrahim Efendi b. Ali ve Veli Beşe b. Mehmed ve es-Seyyid Ali b. Abdi ve Mustafa b. Musa ve Ahmed Beşe b. Ali ve Hafız Mehmed b. İbrahim ve Molla Mustafa b. Mustafa ve el-Hâc Osman b. Mehmed ve es-Seyyid Mehmed b. Hasan nâm kimesne[ler] cemm-i gafîr Müslimîn meclis-i şer‘-i hatîrde bir iki seneden beri Maryem nâm Nasrâniye Galata cânibinden medîne-i mezbûreye gelip cünûn-ı mutbıka ile mecnûne olduğu hâlde bilâ-hâil ve lâ-mâni‘ ve leyl ü nehâr dükkânlarımız önünde meks ve ikāmet ve geşt ü güzârân ve gecelerde çanak içinde ateş yakıp bir vechile muhâfazası mümkün olmadığından gayri mürûr u ubûr eden ehl-i İslâm ricâl ve nisâ ve sıbyânın üzerlerine hücûm ve şütûm-ı galîza ile şetm ve ba‘zı sabînin dahi ızrâr ve ihlâkine kasd edip hatta târih-i i‘lâm günü bir sabîyi boğazından ahz ve envâ‘-ı meşakkat ile yedinden tahlîs olunup bu misillü mecnûne Nasrâniye mahmiye-i İslâmbol’da Eğrikapı kenîsasında olunageldiğine binâen bundan akdem bir def‘a bâ-i‘lâm dahi zikr olunan kenîsada muhâfaza olunmuş iken bir takrîb ıtlâk olunmağla mezbûreden bi’l-külliye rahat ve emniyetimiz meslûb olmuşdur deyü ihbâr ve fî-mâ ba‘d medîne-i mezbûreye ayak basmamak üzere zikr olunan kenîsada muhâfaza olunmak bâbında fermân-ı âlîlerî sudûrunu her biri istirhâm eyledikleri bi’l-iltimâs huzûr-ı âlîlerine i‘lâm olundu.<br><br>Fî 18 min-Za sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53762"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53764"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b493"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1038"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>