﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 462<br>Hüküm no: 539<br>Orijinal metin no: [79b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Talita Nasrâniye ile babası Arotin v. Haçador’un birbirlerinin zimmetlerini ibrâ ettikleri</b><br><br>Kuyumcu gediği reddi ve ibrâ<br><br>Ma‘rûz<br><br>İstanbul’da Balatkapısı dâhilinde Çınarlıçeşme kurbünde Lonca nâm mahalde mütemekkine ve şahsı Eskici Arotin v. Semaven ve Karabet v. Kirkor zimmîler ta‘rîfleriyle mu‘arrefe olan Talita Nasrâniye meclis-i şer‘-i hatîrde babası kuyumcu esnâfından Yüzükçü Arotin v. Haçador zimmî muvâcehesinde babam mesfûr Arotin yedinde mülkü olan İstanbul’da bezzâzistân-ı atîk kurbünde Acıçeşme civârında birbirine muttasıl iki bâb kuyumcu dükkânları derûnlarında mevcûde beyne’l-hıref gedik tâ‘bir olunur âlât-ı lâzımelerini ölünceye değin görüp gözetmek şartıyla bana bey‘ ve temlîk ve kethüdâ defterinde dahi benim ismime kayd ettirmişdi lâkin şart-ı mezkûr ile olan bey‘in fesâdına binâen zikr olunan gedikleri babam mesfûr benden istirdâd etmekle ben dahi sâlifü’l-beyân iki kıt‘a gedikleri babam mersûme red ve teslîm edip zikr olunan gediklere ve bundan akdem hâlik olan anam Biricik bt. Nikagos Nasrâniyenin terekesinden hisse-i irsiyye mütâlebesine ve târih-i i‘lâma gelince beynimizde cereyân eden sâir cemî‘-i hukūk-ı ma‘lûme ve mechûleye müte‘allika mutlakan âmme-i de‘âvî ve mütâlebât ve kâffe-i eymân ve muhâsamâtdan ben babam mesfûr zimmetini ol dahi kezâlik benim zimmetimi her birimiz şürût-ı müfside ve uhûd-ı mübtileden âri ve cebr ve kerhden hâli ibrâ-i âmm-ı sahîh-i şer‘î ile ibrâ ve iskāt ve her birimiz âharın ibrâsını kabûl edip külliyen kat‘-ı münâza‘a eyledik deyü ikrâr ve tasdîkleri İstanbul mahkemesinde tescîl ve mübâşirler es-Seyyid İsmail Çavuş kulları iltimâsıyla huzûr-ı âlilerine i‘lâm olundu.<br><br>Fî-29 Ş sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31292"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31294"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b462"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o583"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>