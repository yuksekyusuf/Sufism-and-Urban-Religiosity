﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 262<br>Hüküm no: 262<br>Orijinal metin no: [37b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Alifakih mahallesinden Ahmed Efendi’nin arsasını İbrahim Efendi’ye satması</b><br><br>Arsa mübâya‘ası<br><br>Mahmiye-i İslâmbol’da Ali Fakih mahallesinde sâkin ve mukābele-i süvârî şâkirdlerinden es-Seyyid Ahmed Efendi b. el-Hâc Hüseyin meclis-i şer‘-i hatîr-i lâzımü’t-tevkīrde Silahdâr Kalemi hulefâlarından fahrü’l-emâsil ve’l-akrân bâ‘isü hâze’l-kitâbi’l-müstetâb el-Hâc İbrahim Efendi b. el-Hâc Ramazan tarafından ber-vech-i âtî tasdîka vekîl olduğu nehc-i şer‘î ve tarîk-i mer‘î üzere sâbit olan Osman Çavuş Ağa b. Mustafa mahzarında ikrâr-ı tam ve takrîr-i kelâm edip akd-i âti’z-zikrin sudûruna değin bâ-hüccet-i şer‘iye şirâen yedimde mülk ve hakkım olup mahmiye-i mezbûrede Koruk Mahmud mahallesinde kâin iki tarafdan Mehmed Emin Ağa arsası ve iki tarafdan tarîk-i âm ile mahdûd terbî‘an iki yüz yetmiş zirâ‘ arsa derûnunda bir bi’r-i mâ ve sâir enkāz-ı mevcûde-i ma‘lûmeyi hâvî dâhiliye [38a] ta‘bîr olunan bir bâb muhterik mülk menzil arsamı tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ile müvekkil-i mûmâ-ileyh el-Hâc İbrahim Efendi’ye iki yüz elli guruşa bey‘ ve temlik ve teslîm ve yine hudûd-ı mezkûr dâhilinde merhûm Hüsameddin Vakfı’ndan beher şehr on akçe icârelü hâriciye ta‘bîr olunur ma‘lûmu’z-zirâ‘ vakıf menzil arsamı dahi bâ-ma‘rifet-i mütevellî yine müvekkil-i mûmâ-ileyh el-Hâc İbrahim Efendi’ye yüz elli guruş bedel mukābelesinde ferâğ-ı mu‘teber-i kat‘î ile ferâğ ve tefvîz eylediğimde ol dahi ber-vech-i muharrer iştirâ ve temellük ve tesellüm ve tefevvüz ve kabûl eyledikden sonra semen-i mebî‘-i mezkûr iki yüz elli guruş ile bedel-i ferâğ-ı merkūm yüz elli guruş ki cem‘an dört yüz guruşu müvekkil-i mûmâ-ileyh el-Hâc İbrahim Efendi yedinden tamamen ahz ü kabz eyledim, ba‘de’l-yevm arsa-i mahdûde-i mezkûrenin dâhiliye ta‘bîr olunan mahâlli müvekkil-i mûmâ-ileyh el-Hâc İbrahim Efendi’nin mülk-i müşterâsı ve hakk-ı sarfı ve hâriciye ta‘bîr olunan mahâlli dahi bâ-ma‘rifet-i mütevellî dâhil-i havza-i tasarrufu olup benim kat‘a alâka ve medhalim kalmamışdır, keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-vaka‘a.<br><br>Fî 4 min-Ra sene 1197<br><br>Şühûdü’l-hâl: Abdullah Efendi b. Abdullah, el-Hâc Ali Çavuş Ağa b. Mehmed, İbrahim Çavuş Ağa b. İbrahim, Câbî es-Seyyid Osman Efendi b. Ali, Mehmed Efendi b. Mehmed, Ali Çavuş Ağa b. Mustafa, Halil Çavuş Ağa b. Halil, Hüseyin Çavuş Ağa b. el-Hâc Mehmed, Molla Ali b. Halil, Salih b. Halil ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10804"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10806"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b262"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o658"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>