﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 78<br>Hüküm no: 32<br>Orijinal metin no: [3a-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Defterdâr Seyfullah Vakfı eski mütevellisi Hacı Hürrem b. Abdullah’ın olan borcu karşılığında vakfa rehin vermesi</b><br><br>Mahmiye-i İstanbul’da vâki‘ Defterdâr Seyfullah vakfına berât-ı pâdişâhîyle hâlâ mütevellîsi olan Musa Efendi b. Halil meclis-i şer‘-i kavîm-i lâzımü’t-tekrîmde sâbıkan vakf-ı mezbûr mütevellîsi olan el-Hâc Hurrem b. Abdullah mahzarında takrîr-i da‘vâ edip, bundan akdem merkūm el-Hâc Hurrem’in muhâsebesi görüldükde, vakf-ı mezbûr mâlından zimmetinde yirmi üç bin dört yüz kırk yedi akçe zuhûr etmekle, meblağ-ı merkūmun on yedi bin akçesi mukābelesinde merkūm el-Hâc Hurrem beynimizde ma‘lûm ba‘zı mülk emti‘a-i mütenevvi‘asını bana rehin vaz‘ edip ve altı bin dört yüz kırk yedi akçesi mukābelesinde mahmiye-i Üsküdar’da Kazasker Câmi‘i mahallesinde vâki‘ bir tarafı Mehmed Ağa b. Abdullah mülküne ve bir tarafı Ömer b. Mehmed mülküne ve bir tarafı yine merkūm el-Hâc Hurrem mülküne ve bir tarafı tarîk-i âmma müntehî olan mülk menzilini ve yine mahalle-i mezbûrede vâki‘ bir tarafı Gazanfer b. Abdullah mülküne ve bir tarafı Mehmed b. Abdullah mülküne ve bir tarafı Mehmed Ağa b. Abdullah mülküne ve bir tarafı tarîk-i âmma müntehî olan mülk menzillerini rehin vaz‘ edip, ba‘de’t-tahliyye teslîm eylemişdir. Suâl olunup takrîri tahrîr olunmak murâd ederim dedikde, gıbbe’s-suâl merkūm el-Hâc Hurrem cevâbında, fi’l-vâki‘ vakf-ı mezbûr mâlından vech-i merkūm üzre zimmetimde yirmi üç bin dört yüz kırk yedi akçe olup, on yedi bin akçe mukābelesinde beynimizde ma‘lûm emti‘a-i mütenevvi‘a ve altı bin dört yüz kırk akçe mukābelesinde zikri sebk eden mülk menzillerimi vech-i merkūm üzre rehin vaz‘ eylemişimdir dedikde, vâki‘ hâl bi’t-taleb ketb olundu. Tahrîren fî evâsıtı Saferi’l-hayr li sene seb‘a ve ışrîn ve elf.<br><br><br>Şuhûdü’l-hâl: Murad b. Mehmed, Mehmed b. Ahmed, Mehmed b. Eyüb, Hasan b. Emir, Mehmed b. Mustafa, Ali b. Mehmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24136"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24138"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b078"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o594"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>