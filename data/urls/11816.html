﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 544<br>Hüküm no: 485<br>Orijinal metin no: [158b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Küçük Ayasofya Vakfı mütevellisi İbrahim Bey b. Hanefi’nin camiye gelen suya engel olunmamasını istemesi</b><br><br>Mahmiye-i Kostantıniyye’de Küçük Ayasofya Vakfı’na mütevellî olan İbrahim Bey b. Hanefi meclis-i şer‘-i hatîr-i lâzımü’t-tevkīrde mahmiye-i mezbûrede Medîne-i Münevvere -sallallâhü te‘âlâ alâ-münevvirihâ- Evkāfı’na mütevellî olan fahrü’l-akrân İsmail Çelebi b. Mehmed muvâcehesinde takrîr-i da‘vâ edip bundan akdem zikr olunan Küçük Ayasofya mahallesinde inde’l-cîrân ma‘lûmü’l-hudûd olan mülk menzilini Hadice Hatun bt. Handan Ağa’dan iştirâ eyledikde menzil-i mezkûru mezbûre Hadice Hatun vakf edip süknâsını nefsine, ba‘de vefâtihâ Medîne-i Münevvere fukarâsına şart edip hâlâ mezbûre Hadice Hatun vefât etmekle menzil-i mezkûru mütevellî-i merkūm İsmail Çelebi zabt edip mütevellîsi olduğum mârru’z-zikr Küçük Ayasofya Câmi‘i suyu menzil-i mezkûrdan mürûr etmeğin menzil-i mezkûrda zikr olunan sunun üzerinde vâkıfe-i mezbûre fuzûlen baca açıp suyunu gasb etmişdir, vâki‘ hâl mütevellî-i merkūm İsmail Çelebi’den suâl olunup men‘ olunmak matlûbumdur dedikde gıbbe’s-suâl mütevellî-i merkūm İsmail Çelebi cevâbında fi’l-hakīka vâkıfe-i mezbûreden mukaddem mersûm Handan Ağa yedinden sâbıkā Küçük Ayasofya Vakfı’na mütevellî olan Mehmed Bey b. Abdullah nâm kimesne vakf-ı mezbûr için yedi bin akçemi alıp kabz eyledikden sonra zikr olunan sunun tasarrufuna izin verdi deyicek, gıbbe’l-istintâk ve’l-inkâr mütevellî-i merkūm İsmail Çelebi’den takrîrine muvâfık beyyine taleb olundukda mahalle-i mezbûrede sâkin udûl-ı Müslimînden fahrü’l-a‘yân Receb Çelebi b. Abdülmennan el-Kâtib ve Mehmed Bey b. Ramazan el-Cündî nâm kimesneler li-ecli’ş-şehâde meclis-i şer‘a hâzırân olup isre’l-istişhâdi’ş-şer‘î fi’l-vâki‘ mütevellî-i sâbık mezbûr Mehmed Bey mukaddemâ mersûm Handan Ağa’dan bizim huzûrumuzda vakf-ı mezbûr için yedi bin akçeyi alıp kabz edip zikr olunan sunun tasarrufuna mersûm Handan Ağa’ya izin verdi, husûs-ı mezbûra biz şâhidleriz, şehâdet dahi ederiz deyu edâ-i şehâdet-i şer‘iyye ettiklerinde ba‘de ri‘âyeti şerâiti’l-kabûl şehâdetleri makbûle olmağın mâ-hüve’l-vâkı‘ bi’t-taleb ketb olundu.<br><br>Hurrire fî-evâili şehri Recebi’l-ferd li-sene seb‘a ve selâsîn ve elf.<br><br>Şühûdü’l-hâl: Fahrü’l-akrân Yusuf Ağa b. ( ) el-müteferrika, Mustafa Çelebi b. ( ) el-kâtib, Ali Bey b. Abdullah el-bevvâbü’s-sultânî, Dilaver Bey b. Abdullah el-bevvâb.</p>          <br><a title="Önceki sayfa" style="text-decoration:none" href="./ayrmetin.php?idno=11815"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11817"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b544"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o668"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>