﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 86<br>Hüküm no: 20<br>Orijinal metin no: [4b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdüllatif Efendi’nin Molla İsmail’den istiğlâl yoluyla borç aldığı</b><br><br>İstiğlâl<br><br>Vilâyet-i Rumeli’de Manastır kazâsı ahâlîsinden ve Rumeli kazâsından olup Dârü’l-hilâfeti’l-aliyye Kostantıniyyetü’l-mahmiyede müsâfiren sâkin fahrü’l-kuzât Abdüllatif Efendi b. Ali Efendi meclis-i şer‘-i hatîr-ı lâzımü’t-tevkīrde sâbıkā Diyarbekir kādısı olan a‘lemü’l-ulemâi’l-izâm efdalü’l-fudalâi’l-fihâm sa‘âdetli semâhetli Tezkireci Abdullah Efendi hazretlerinin etbâ‘ından bâ‘isü’l-kitâb Molla İsmail b. Abdurrahman muvâcehesinde ikrâr ve takrîr-i kelâm edip istiğlâl-i âti’z-zikrin sudûruna değin yedimde mülk ve hakkım olup kazâ-i merkūma tâbi‘ Harasca karyesinde vâki‘ bir tarafdan İbrahim Ağa çiftliği ve bir tarafdan Hüseyin menzili ve bir tarafdan taht-ı tasarrufumdaki tarlalar ve bir tarafdan tarîk-i âm ile mahdûd bir oda ve bir ahur ve iki anbâr ve mülk harman mahallini müştemil çiftlik ta‘bîr olunur mülk menzilimi ve yine karye-i merkūmede vâki‘ iki tarafı taht-ı tasarrufumda olan tarlalar ve tarafeyni tarîk-i âm ile mahdûd kebîr iki ahur ve mülk harman mahallini müştemil çiftlik ta‘bîr olunur mülk menzilimi ve kazâ-i merkūma tâbi‘ Gradganiçe karyesinde vâki‘ lede’l-ahâlî ma‘lûmü’l-hudûd iki göz âsiyâb-ı dakīkımı ve yine karye-i mezbûre bağlarında vâki‘ lede’l-ahâlî ma‘lûmü’l-hudûd kürûmî mülk beş kıt‘a bağlarımı târîh-i kitâbdan bir ay mukaddem tarafeyden îcâb ve kabûlü hâvî bi-tarîkı’l-istiğlâl merkūm Molla İsmail’e bi-safkatin vâhidetin altı yüz guruşa bey‘ ve her birini mahallerinde kabz ve tasarrufa tarafımdan taslît eylediğimde ol dahi ber-vech-i muharrer iştirâ ve kabûl edip semen-i mebî‘ altı yüz guruşu merkūm Molla İsmail’in yedinden bi’t-tamâm ve’l-kemâl ahz u kabz eylediğimden sonra merkūm Molla İsmail emlâk-i muharrere-i mezkûreyi gıbbe’t-tahliyeti’ş-şer‘iyye ve’t-takābüzu’l-mer‘î târîh-i kitâbdan bir sene tamâmına değin bana yüz guruşa îcâr ettikde ben dahi ber-minvâl-i meşrûh istîcâr ve kabûl eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer Zilhicceti’ş-şerîfe sene 1152.<br><br>Şuhûdü’l-hâl: Derviş Ali Efendi b. Abdülhalim, Mehmed Efendi b. Mustafa, İsmail Efendi b. el-Hâc Mehmed, Hasan b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=6235"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6237"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b086"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o678"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>