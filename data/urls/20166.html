﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 129<br>Hüküm no: 117<br>Orijinal metin no: [45a-2 Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Rıdvan Reis’in Rus asıllı kölesini vasiyetle azat ettiği</b><br><br>Udûlden el-Hâc Süleyman b. Abdullah ve Haydar Ağa b. Abdülvehhâb nâm kimesneler meclis-i şer‘-i şerîf ve mahfil-i dîn-i münîf el-masûn ani’t-tağyîr ve’t-tahrîfe hâzırân olup, hâl-i hayâtında dâhil-i mahrûse-i Galata mahallâtından Yolcuoğlu mahallesinde sâkin iken bundan akdem Karadeniz’de şehîden vefât eden Rıdvan Reis b. Abdullah’ın zevcesi ve vârisi olup verâset-i mahkiyesi hasebiyle âti’l-beyân gulâma vâzı‘atü’l-yed olan ve husûs-ı âti’z-zikri münkir bulunan Üftâde Hâtun bt. Abdullah nâm hasm-ı câhid mahzarında, orta boylu, elâ gözlü, açık kaşlı, Rûsiyyü’l-asl râfi‘-i hâze’l-kitâb Ali b. Abdullah’dan sâdır olan da‘vâ-i sahîha-i şer‘iyyede gıbbe’l-istişhâd şöyle şehâdet ettiler ki, merhûm-ı mezbûr hâl-i hayâtında ve kemâl-i sıhhatinde müdde‘î-i mezbûru “Mevtimden kırk gün mukaddem hürsün” diyerek bizim yanımızda ve katımızda tedbîr-i mukayyed ile müdebber eyledi ve müddet-i mezkûreden ziyâde yaşadı. Şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mu‘teber olmağın mûcebince hükm edildi. El-ân müdde‘î-i merkūm mezheb-i muhtâra tevfîkan sâir ahrâr-ı asliyyîn gibi hürdür. Cerâ zâlike ve hurrire fi’t-târihi’l-mezbûr.<br><br><br>Şuhûdü’l-hâl: Ahmed Çelebi b. Ali el-Müezzin, Usta Mehmed b. Şükrullah, Memi Ağa b. Abdullah, Ali Çelebi b. Veli, Mustafa el-Muhzır ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=20165"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20167"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b129"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o178"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>