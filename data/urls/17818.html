﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 548<br>Hüküm no: 865<br>Orijinal metin no: [100b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eyüb Ensârî Vakfı mumcularından Ömer Beşe’nin mumhâneyi tahliye etmesi</b><br><br>Maʻrûz-ı dâʻî-i Devlet-i aliyyeleridir ki;<br><br>Hazret-i Eyüb el-Ensârî Vakf-ı Şerîfi’nin mumcu ustalarından Bektaş b. Ali ve Yakub b. Hasan ve Ahmed b. İbrahim ve Mehmed b. Ali ve Mustafa b. Ali ve el-Hâc Ahmed ve Yakub ve Seyyid Ömer ve zimmî ustalarından İstanko v. Rayko ve Dimitri v. Nikola ve Pozi v. Nedelko ve Biço v. Kosta, Vasil v. Kosta ve İstanço v. Ustoyan nâm kimesneler târîh-i iʻlâm gecesi hufyeten aldığı otuz beş vakıyye müşâhed vakfın revganıyla ahz olunup ihzâr-ı şerʻ olunan derûn-ı arzuhâlde mezkûr Ömer Beşe nâm kimesne muvâcehesinde hademe-i vakıfdan hâzır oldukları hâlde vakf-ı mezbûrda mahfûz ibrâz olunan hatt-ı hümâyûn-ı şevket-makrûn ve emr-i âlîşân mantûku üzere hudûdunda zebh olunan ganem ve kuzu ve bakarın iç yağları âhara verilmeyip vakf-ı şerîf mumcularına temessükâtımız mûcebince muhtârımız kimesne reʼy ve maʻrifetiyle münâvebeten verilmek üzere hâsıl kayd ve beynlerimizde tevzîʻ, mumhânelerimizde mum işleyip metâʻımıza ve umûrumuza hâricden bir ferd karışmayıp âsûde-hâl iken Yedikule cânibinden mezbûr Ömer ve üveyi babası Yedikule mumcularıyla yek-dil olup vakf-ı şerîfin muʻayyen hisseli mumcularından sâhib-i arzuhâl Biho zimmîyi hilâf-ı vâkiʻ iftirâ ile mumhânesinden çıkarıp ve duhûl-i hisse yağlarımız olup itlâf ve baʻzılara gadr ve vakf-ı şerîfin icâresine kesr ile ihtilâl ve kadîmi nizâmımıza muhil sû-i harekete tasaddî ile rahatımız kalmamışdır deyü bi’l-muvâcehe iştikâ, mezbûr Ömer Beşe vakfın mumcusu olmağla ihrâc ve mumhâne-i mezbûr tahliye ve müstecir-i sâbıkı olan vakfın mumcusu mesfûr zimmîye îcâr olunmak üzere fermân-ı âlîşânları sudûrunu iltimâs etdikleri huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fî gurre-i Zilka‘de li-sene isneyn ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17817"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17819"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b548"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o671"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>