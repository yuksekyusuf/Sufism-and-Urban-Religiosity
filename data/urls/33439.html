﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 64<br>Hüküm no: 12<br>Orijinal metin no: [2b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Usta b. Mehmed’in, Vartan v. Kikor’a dükkân tamirinden borcu olduğu</b><br><br>Ma‘rûz<br><br>Sâdır olan fermân-ı âlîlerine imtisâlen zikri câ’î husûsu mahâllinde ber-nehc-i şer‘î istimâ‘ ve fasl ü hasm için savb-ı şer‘-i enverden me’zûnen bi’l-hükm irsâl olunan Kâtib es-Seyyid Salih Afîf Efendi dâ‘îleri hâssa mi‘mârı hulefâsından İsmail Kemâleddin ve Ahmed Ârif Halîfeler ile İstanbul’da Saraçhânebaşı’nda İbrahim Paşa Hamamı karşısında köşede nahılcı dükkânı ittisâlinde vâki‘ şekerci dükkânına varıp esnâf-ı merkūme kethudâsı Hasan Ağa ve yiğitbaşısı İbrahim Ağa ve ustalarından Mehmed Ağa ve Abdullah Ağa ve Mehmed Ağa ve Osman Ağa ve sâirleri hazır oldukları hâlde akd-i meclis-i şer‘-i şerîf ettikde neccâr kalfalarından sahib-i arzuhâl Vartan v. Kirkor zimmî meclis-i ma‘kūd-ı mezkûrda esnâf-ı merkūmeden olup dükkân-ı mezkûr gediğinin rub‘-ı şâyi‘ine mâlik olan derûn-ı arzuhâlde mezkûru’l-ism Ahmed Usta b. Mehmed muvâcehesinde dükkân-ı mezkûr bundan akdem havâlî-i mezkûrede vukū‘ bulan harîk sebebiyle zedelenmiş olduğundan mezbûr Ahmed Usta’nın bi-şartı’r-rücû‘ emriyle mâlımdan tecdîd-gûne ta‘mîr etmemle masrûfum olan bin dokuz yüz guruşun yedi yüz guruşunu mezbûr Ahmed Usta’dan ahz etmemle bâkīsi olan bin iki yüz guruşu dahi mezbûr Ahmed Usta’dan bi’l-mürâca‘a taleb ederim deyü da‘vâ eylediğinde ol dahi cevâbında ber-vech-i muharrer emrini [3a] ikrâr edip masrûfum ol mikdâr olduğunu inkâr etmekle fenn-i mi‘mârîye üzre keşfolunmakda iken muslihûn tavassutuyla beynimiz ıslâh olunup ben ber-vech-i muharrer tesâddî eylediğim bin iki yüz guruş masrûf müdde‘âmdan mezbûr Ahmed Usta ile bi’t-tav‘ ve’r-rızâ üç yüz guruş üzerine sulh olduğumda ol dahi sulh-ı mezkûru ba‘de’l-kabûl bedel-i sulh-ı mezkûr üç yüz guruşdan mâ‘adâ ziyâde müdde‘âma ve bi’l-cümle husûs-ı mezkûra ve sâir cemî‘ hukūk-ı şer‘iyyeye müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ ve ıskāt eyledik deyü takrîrini merkūm Ahmed Ağa tasdîk ve ibrâdan müstesnâ bedel-i sulh-ı merkūm üç yüz guruş zimmetinde müdde‘î-i mesfûr Vartan zimmîye deyni olduğunu ikrâr ve i‘tirâf etmeğin alâ-mûcibi ikrârihî bedel-i sulh-ı merkūm üç yüz guruşun müdde‘î-i mersûm Vartan zimmîye edâsıyla merkūm Ahmed Usta’yı ilzâm eylediğini kâtib-i mezbûr dâ‘îleri mahâllinde ketb ve tahrîr ve ma‘an meb‘ûs ümenâ-i şer‘le meclis-i şer‘-i şerîfe gelip tarafeyn hazır oldukları hâlde tasdîklerine mukārin alâ-vukū‘ihî inhâ ve takrîr eylediği ba‘de’t-tenfîz İstanbul Mahkemesi’nden huzûr.<br><br>Fî 14 M sene [1]242</p>          <br><a title="Önceki sayfa" style="text-decoration:none" href="./ayrmetin.php?idno=33438"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33440"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b064"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o618"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>