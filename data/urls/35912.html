﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 351<br>Hüküm no: 237<br>Orijinal metin no: [49a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçi esnâfından Karabet v. Kirkor’un francalacı fırını ve fırına bağlı yanmış değirmendeki hisselerini Kigork v. Artin’e satması ve devlete olan borçlarının ödenmesi</b><br><br>Françalacı fırını mübâya‘ası 14833 guruş<br><br>Kezâlik teba‘a-i Devlet-i aliyye’nin Ermeni milletinden ve habbâz esnâfından Karabet v. Kirkor meclis-i şer‘-i şerîf-i hatîrde teba‘a-i Devlet-i aliyye’nin Ermeni milletinden olduğu bâ-ilmühaber mütehakkık olan esnâf-ı merkūmeden bâ‘isü’r-rakīm Kigork v. Artin muvâcehesinde esnâf-ı merkūme kethüdâsı İbrahim Ağa b. Ahmed ile sâir mazbûtü’l-esâmî nizâm ustaları taraflarından mürsel Yiğitbaşı es-Seyyid İsmail Efendi b. Seyyid Mehmed Emin hâzır olduğu hâlde ikrâr-ı tâm ve takrîr-i kelâm edip medîne-i Üsküdar’da Ahmediye civârında vâki‘ bir tarafdan Mûytâb el-Hâc Mahmud menzili ve bir tarafdan mukaddemâ hân ve hâlâ doğramacı dükkânı ve tarafeyni tarîk-i âm ile mahdûd merhûm Eminzâde el-Hâc Ahmed Ağa Vakfı müsakkafâtından Hâcce Âişe Hanım bt. Abdullah ile esnâf-ı merkūmeden Sahak v. Artin ve Siron v. Avanis tasarruflarında olan şehriye yirmi altı guruş kirâlı Kızlarağası Fırını demekle arîf bir bâb francalacı fırını derûnunda mevcûde beyne’l-esnâf gedik ta‘bîr olunur âlât-ı lâzime-i ma‘lûmenin yüz yirmi sehm i‘tibârıyla yüz sehm hisse-i şâyi‘ası âharların yedlerinde mülkleri olup mâ‘adâ yirmi sehm hisse-i şâyi‘ası bin iki yüz elli dokuz senesi Muharremü’l-harâmının on sekizinci günü târihiyle müverraha ve ol târihde Dârü’l-hilâfeti’l-aliyye kādısı olan sudûr-ı izâmdan Gelenbevîzâde Mehmed Said Efendi merhûmun imzâ ve hatemini hâviye işbu bir kıt‘a hüccet-i şer‘iyye ve bin iki yüz yetmiş senesi Cumâdelâhiresinin yirmi altıncı günü târihiyle müverraha ve ol târihde Dârü’s-saltanati’s-seniyye kādısı olan sudûr-ı izâmdan İsmet Beyzâde semâhatlü Abdullah Refet Beyefendi hazretlerinin imzâ ve hatemini hâviye işbu diğer bir kıt‘a hüccet-i şer‘iyye ve fırın-ı mezkûre merbût fırın-ı mezkûr karşısında kâin bir tarafdan Hâcce Havva Hanım menzili ve bir tarafdan Kolağası Ahmed Ağa menzili ve ba‘zen bakkal esnâfından Limbo’nun bakkal dükkânı ve tarafeyni tarîk-i âm ile mahdûd merhûm-ı mûmâ-ileyh el-Hâc Ahmed Ağa Vakfı müsakkafâtından merkūmân Sahak ve Siro’nun tasarruflarında olan şehriye otuz guruş kirâlı altı horoslu bir bâb mühterik değirmen derûnundan müstahlas ve mevcûd beyne’l-esnâf gedik ta‘bîr olunur yirmi dört re’s bârgir ve onlara tâbi‘ sâir âlât-ı lâzime-i ma‘lûmenin on dokuz re’s bârgir ve onlara isâbet eden âlât-ı sâiresi âharların yedlerinde mülkleri olup mâ‘adâ beş re’s bârgir ve onlara îcâbeden âlât-ı sâiresi dahi bin iki yüz altmış dokuz senesi Cumâdeleûlâsının yirmi ikinci günü târihiyle müverraha ve ol târihde Dârü’l-hilâfeti’l-aliyye kādısı olan sudûr-ı izâmdan Yasincizâde semâhatlü es-Seyyid Mehmed İlmi Efendi hazretlerinin imzâ ve hatmlarını hâviye işbu bir kıt‘a hüccet-i şer‘iyye ve kethüdâ-yı mûmâ-ileyhin takdîm eylediği bir kıt‘a ilmühaber mantûklarınca akd-i âti’z-zikrin sudûruna değin yedimde mülk ve hakkım olmağla ben fırın-ı mezkûr gediği âlâtından ber-minvâl-i muharrer mâlik olduğum yirmi sehm hisse-i şâyi‘asını bi-safkatin vâhidetin dokuz bin sekiz yüz otuz üç guruşa ve değirmen-i mezkûr gediği âlâtından kezâlik ber-minvâl-i muharrer mâlik olduğum beş re’s bârgir ve onlara îcâb eden âlât-ı sâiresini bi-safkatin vâhidetin beş bin guruşa tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ile bâ-izn-i şürekâ merkūm Kigork’a bey‘ ve temlîk ve vech-i lâyıkıyla teslîm eylediğimde ol dahi ber-vech-i muharrer iştirâ ve temellük ve tesellüm ve kabz u kabûl eyledikden sonra benim cânib-i mîrîye zimmetimde sekiz yüz otuz üç guruş deynim olmağla mebî‘âyn-ı mezkûreynin semenleri olan cem‘an on dört bin sekiz yüz otuz üç guruşun sekiz yüz otuz üç guruşunu deyn-i mezkûruma mahsûben mahallinde kabza memûre edâ ve teslîm etmek üzere merkūm Kigork’a emr ve tarafımdan tevkîl eylediğimde ol dahi kabûl ve ber-vech-i meşrûh edâ-i deyne ta‘ahhüd edip semen-i mezkûrun mâ’adâsı olan on dört bin guruşunu tamâmen bana def‘ u teslîm ben dahi yedinden tamâmen ve kâmilen ahz u kabz edip mebî‘-i mezkûrların tağrîr ve gabnlarına müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile kabûlümüzü hâvî ibrâ vü ıskāt eyledik ba‘de’l-yevm fırın-ı mezkûr gediği alâtının yirmi sehm hisse-i şâyi‘a-i mezkûresiyle değirmen-i mezkûr gediği alâtının beş re’s bârgir ve onlara îcâb eden âlât-ı sâiresinde benim aslâ ve kat‘â alâka ve medhalim kalmayıp merkūm Kigork’un mülk-i müşterâsı ve hakk-ı sırfı olmuşdur dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 26 Muharrem sene 1279<br><br>Şuhûdü’l-hâl: Muhzır Mustafa Ağa b. ( ), Muhzır Ahmed Ağa b. ( ), Muhzır Şakir Ağa b. ( ), Muhzır Süleyman Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35911"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35913"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b351"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o375"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>