﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 627<br>Hüküm no: 572<br>Orijinal metin no: [183b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havva bt. Ali’nin tasarrufunda iken yanması üzerine kendi malıyla yeniden yaptırdığı vakıf evi Üftade bt. Abdullah’a satması</b><br><br>Havvâ bt. Ali nâm hatun mahfil-i kazâda sâhibetü’l-kitâb Üftade bt. Abdullah mahzarında ikrâr ve takrîr-i kelâm edip mahmiye-i İstanbul’da el-Hâc Küçük mahallesinde vâki‘ bir tarafı Mehmed Çelebi mülkü ve bir tarafı Mehmed Ağa mülkü ve bir tarafı Rüstem Paşa Vakfı ve bir tarafı tarîk-i âm ile mahdûd tûlen ve arzen bi-hesâb-ı şatrancî üç yüz elli iki zirâ‘ arsa ile üzerinde olan binâ bundan akdem sâhibetü’l-hayrât merhûme Emine bt. İbrahim nâm hatun vakf ve habs edip süknâ ve tevliyyetini evvelâ nefsine ba‘dehâ zevci Mehmed Bey b. Ali’ye ba‘dehüm Medîne-i Münevvere fukarâsına şart eylemiş idi, lâkin zikr olunan binâ târîh-i kitâbdan on yedi sene mukaddem bi’l-külliye muhterik olmağla nıkzı mün‘adim oldukda mezbûr Mehmed Bey’in evlâdı olduğum ecilden arsa-i mezbûrenin tevliyyet ve tasarrufu bana intikāl etmeğin ben dahi mâlım ile kendi mülküm olmak üzere iki beyt-i süflî ve bir zulle ve kenîf ihdâs eylemiş idim , el-hâletü hâzihî ebniye-i mezbûreyi tarafeynden îcâb ve kabûlü hâvî bey‘-i bât ile on yedi bin akçeye mezbûre Üftade’ye bey‘ ve teslîm ve arsa-i mezbûresi dahi tevliyyetim hasebiyle ikişer akçeye mezbûre Üftade’ye îcâr eylediğimden ol dahi vech-i muharrer üzere ebniye-i mezbûreyi iştirâ ve tesellüm ve arsa-i mezbûreyi istîcâr ve kabûl eyledikden sonra meblağ-ı mezbûr on yedi bin akçeyi bi’t-tamâm yedinden ahz u kabz eyledim dedikde gıbbe’t-tasdîk bi’t-taleb ketb olundu.<br><br>Fî-evâsıtı Cemâziyelâhire li-sene hamse ve selâsîn ve elf.<br><br>Şühûdü’l-hâl: İbrahim Çelebi b. Ebîbekir, Mustafa Bey b. Yusuf el-bevvâb, Osman Efendi b. Mehmed,, Hasan b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=11902"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11904"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b627"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o642"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>