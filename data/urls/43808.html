﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 1 Numaralı Sicil (H.919-927 / M. 1513-1521)<br>cilt: 1,&nbsp;sayfa: 167<br>Hüküm no: 176<br>Orijinal metin no: [34a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Osman b. Musa’nın, ölen kardeşi Durmuş b. Musa’nın Rus asıllı İskender’de olan alacağını talep ettiğine dair.</b><br><br>Sebeb-i tahrîr-i kitâb budur ki Yoros kadılığında Kadıköyü nâm karyede mutavattın iken fevt olan Durmuş b. Musa karındaşı Osman b. Musa meclis-i şer‘a mürd olan Rus İskender nâm kâfirin avreti ihzâre edip dedi kim senin erin İskender benim karındâşım Turmuş’dan karz-ı hasen beş yüz akçe aldı Mikral? oğlu Manol mala kefîl oldu dedikde mezkûrân inkâr ettiklerinde mezkûr müdde‘î Osman’dan alâ sıdkı de‘âvîhi beyyine taleb olundukda udûl-i müslimînden Hamza b. Mustafa ile ve İvaz b. Mahmud şöyle şehâdet-i sahîha-i şer‘iyye eyleyip dediler biz şâhidleriz şehâdet ederiz kim işbu Osman’ın fevt karındâşı Durmuş’un beş yüz akçesi Herekedone’de İskender nâm kâfir mürd oldu üzerinde kaldı dediler ba‘de’t-tezkiyeti’ş-şer‘iyye ve’t-tahlîfi’l-âdî şehâdetleri kabûl olundukdan sonra dilersen asıldan ve dilersen kefîl bi’l-mâldan al denildi mâ-hüve’l-vâki Osman’ın talebiyle deftere sebt olundu.<br><br><br>Şuhûdü’l-hâl Ramazan b. Ahmed ve Kılağuz b.Aslıhan</p>          <br><a title="Önceki sayfa" style="text-decoration:none" href="./ayrmetin.php?idno=43807"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=43809"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk001&bsm=usk001b167"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk001&bsm=usk001o472"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>