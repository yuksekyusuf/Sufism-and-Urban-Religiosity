﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 691<br>Hüküm no: 744<br>Orijinal metin no: [114a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yusuf b. Ali’nin kardeşi merhum Mehmed Çelebi’nin Edirne’deki menziline haksız yere müdahale ettiği iddiasıyla Hasan Çelebi b. Abdullah aleyhine açtığı davada haksız olduğu</b><br><br>Vilâyet-i Anadolu’da kazâ-i İznik sükkânından olup mahmiye-i Edirne’de Çokalca mahallesinde sâkin iken bundan akdem vefât eden Mehmed Çelebi b. Ali nâm kimesnenin li-ebeveyn karındaşı olan Yusuf nâm kimesne meclis-i şer‘de işbu bâ‘isü’l-kitâb Hasan Çelebi b. Abdullah nâm kimesne mahzarında üzerine da‘vâ ve takrîr-i kelâm edip mezbûr Hasan Çelebi mûrisim müteveffâ-yı mezbûrun ile’l-vefât mülkü olup mahalle-i mezbûrede vâki‘ bir tarafında Uzun Ali mülkü ve bir tarafdan Emine Hâtun mülkü ve bir tarafdan Havvâ nâm hâtun mülkü ve taraf-ı râbi‘i tarîk-ı âm ile mahdûd menzil fuzûlen ( ) nâm kimesneye dokuz bin fıddî râyic fi’l-vakt akçeye bey‘ ve teslîm ve kabz-ı semen etmeğin ben dahi verâsetim hasebiyle bey‘-i mezbûru müciz olup semen-i merkūm dokuz bin akçeyi merkūm Hasan Çelebi’den taleb ederim suâl olunup alıverilmesi matlûbumdur dedikde gıbbe’s-suâl mezbûr Hasan Çelebi cevâbında fi’l-vâki‘ menzil-i mahdûd-ı mezkûr müteveffâ-yı mezkûrun mülkü olup ba‘de vefâtihî zâhirde vâris-i ma‘rûfu olmamağla mahmiye-i Edirne’de beytü’l-mâl emîni olan Aslan nâm Ermeni ahz [u] kabz eyledikden sonra müteveffâ-yı mezbûr Mehmed Çelebi’nin mahalle-i mezbûre avârızının nukūd-ı mevkūfesine beş bin dokuz yüz kırk akçe deyni olmağla mütevellî-i vakf-ı mezbûr huzûr-ı hâkimü’ş-şer‘de mâl-ı vakf-ı mezbûru emîn-i mezkûrdan müteveffâ-yı merkūmun kabz eylediği tereke-i vâfiyyesinden tevliyeti hasebiyle da‘vâ ve taleb ve isbât edip vech-i şer‘î üzere mütevellî-i mezkûr tahlîf olundukdan sonra edâsına hükm-i şer‘î lâhık olmağla emîn-i mezkûr izn-i şer‘le menzil-i mezbûru sûk-ı sultânîde mecma‘-ı nâs olan mahallede müzâyede ettirip semen-i misli olan altı bin beş yüz elli akçede benim üzerimde karâr ve ziyâde ile tâlib-i âhar zuhûr etmemeğin emîn-i mezkûr bana bey‘ ve teslîm edip ben dahi iştirâ ve tesellüm ve kabûl eyledikden sonra semen-i mezkûru yedimden bi’t-tamâm ve’l-kemâl ahz u kabz eyleyip ve ben dahi menzil-i mezkûru ba‘de’t-ta‘mîr mezkûra dokuz bin akçeye bey‘ ve kabz-ı semen eyledim dedikde gıbbe’l-istintâk ve’l-inkâr mezkûr Hasan Çelebi’den sıdk-ı makālini mübeyyine beyyine taleb olundukda udûl-i Müslimînden Mehmed Efendi b. Mahmud ve Lütfullah Çelebi b. Mustafa nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ mezkûr Mehmed Çelebi fevt oldukda zâhirde vâris-i ma‘rûfu olmamağla terekesinden menzil-i mahdûd-ı mezkûru mahmiye-i mezbûrede emîn-i beytü’l-mâl olan mezkûr Arslan ahz u kabz eyledikden sonra müteveffâ-yı mezbûrun vech-i şer‘î üzere sâbit olan deyni için bey‘ olunmak lâzım olmağın ve menzil-i merkūmu mecma‘-i nâs olan mahalde müzâyede ettirip bizim huzûrumuzda semen-i misli olan altı bin beş yüz elli akçede mezkûr Hasan Çelebi üzerinde karâr, ziyâde ile âhar almayıp izn-i şer‘le semen-i misli olan altı bin beş yüz elli akçeye mezbûr Hasan Çelebi’ye bâtten bey‘ ve teslîm edip ve semen-i mezbûru bi’t-tamâm ahz u kabz eyledi biz bu husûsa bu vech üzere şâhidleriz şehâdet dahi ederiz deyu herbiri edâ-i şehâdet-i şer‘iyye ettiklerinde şehâdetleri makbûle olmağın menzil-i mezbûrdan ve âhara bey‘ eylediği menzil-i mezkûrun iştirâ eylediği meblağ-ı mezbûrda ziyâde meblağa mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-[yevmi’l]-hâmis min-Şevvâli’l-mükerrem li-sene semân ve sittîn ve elf.<br><br>Şühûdü’l-hâl: Bayram Beşe b. Mahmud, Ahmed Beşe, Hasan b. Mehmed, Ahmed [b.] Murad, Ahmed Çelebi [b.] Hüseyin, Halil Beşe ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=41022"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41024"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b691"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o799"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>