﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 205<br>Hüküm no: 195<br>Orijinal metin no: [38b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tayyibe Hatun bt. Abdullah’ın tasarrufunda bulunan Mercan çarşısındaki üç bâb vakıf odaların tasarruf hakkının Eyüb Bey’e devredildiği</b><br><br>Vilâyet-i Rumeli’nde Holomiç kazâsına tâbi‘ Koton nâm karye sâkinelerinden Tayyibe Hatun bt. Abdullah tarafından vech-i âti’z-zikr üzere tefvîze ve lede’t-tefvîz ahz u kabza vekîl olup karye-i mezbûre sâkinlerinden merkūmeyi ma‘rifet-i şer‘iyye ile ârifân olan el-Hâc Mustafa Bey b. Hüseyin el-cündî ve Hasan Bey b. Yunus el-cündî şehâdetleriyle alâ-vechi’l-hasm vekâleti sâbite olan zevci Mehmed Bey b. Hüseyin el-cündî mahfil-i şer‘-i hatîrde işbu bâ‘isü’l-kitâb Eyüb Bey b. Cafer el-bevvâb mahzarında bi’l-vekâle ikrâr ve takrîr-i kelâm edip merhûm Ali Paşa-yı atîk Evkāfı’ndan olup mahmiye-i İstanbul’da Mercan çarşısında vâkı‘ beyne’l-ahâlî ve’l-cîrân ma‘lûmü’l-hudûd üç bâb oda icâre-i mu‘accele ve yevmî birer akçe icâre-i müeccele ile müvekkilem mezkûre Tayyibe’nin taht-ı tasarrufunda olup hâlâ zikr olunan üç bâb odanın hakk-ı tasarrufunu mütevellî-i vakf ma‘rifetiyle bi’l-vekâle mersûm Eyüb Bey’e tefvîz ol dahi tefevvüz ve kabûl eyledikden sonra mukābele-i tefvîzde mezbûrun yedinden on yedi bin beş yüz nakd-i râyic fi’l-vakt fıddî akçe alıp ahz u kabz eyledim ba‘de’l-yevm zikr olunan odalar mezkûr Eyüb Bey’in havza-i tasarrufundadır keyfe yeşâ tasarruf eylesin dedikde gıbbe’t-tasdîk vicâhen mâ hüve’l-vâkı‘ gıbbe’t-taleb ketb olundu.<br><br>Tahrîren fî-evâsıtı şehri Ramazâni’l-mübârek li-sene selâse ve selâsîn ve elf.<br><br>Şuhûdü’l-hâl: Yusuf Bey b. Ali el-cündî, Ahmed Bey b. Abdullah el-cündî, Ali Ağa b. Murad el-müteferrika, Ramazan Beşe b. Abdullah er-râcil, Hüseyin Bey b. Abdullah el-cündî, Sinan Bey b. Yunus, Oruç Beşe b. Abdullah er-râcil, Sefer Bey b. Mahmud, İsa Beşe b. Abdullah, Şaban b. Hasan, Halil b. Abdünnebi, Ahmed b. İsa.</p>          <br><a title="Önceki sayfa" style="text-decoration:none" href="./ayrmetin.php?idno=39486"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39488"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b205"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o399"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>