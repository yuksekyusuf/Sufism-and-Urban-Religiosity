﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 302<br>Hüküm no: 358<br>Orijinal metin no: [71a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Simkeşhane Emini Abdullah Bey’in gümüş bedelinden Mehmed Ağa’da olan alacağının iki taksitte ödenmesi</b><br><br>Ma‘rûz,<br><br>Husûs-ı âti’l-beyânın mahâllinde istimâ‘ ve tahrîri için savb-ı şer‘-i enverden mürsel müderrisîn-i kirâmdan mîrî kâtibi Mevlânâ es-Seyyid İbrahim Efendi mahmiye-i İstanbul’da Bâb-ı hümâyûn dâhilinde vâki‘ Darbhâne-i âmire’de Darbhâne emîni olanlara mahsûs odaya varıp hâlâ Darbhâne Emîni umdetü erbâbü’t-tahrîr ve’l-kalem Subhi Mehmed Efendi vesâir Müslimîn huzûrlarında akd-i meclis-i şer‘-i nebevî etdikde Simkeşhâne Emîni Abdullah Bey b. Mehmed Efendi tarafından husûs-ı âti’l-beyânda vekîl olduğu es-Seyyid el-Hâc Mehmed b. es-Seyyid Mahmud ve İsmail Çelebi b. Abdullah şehâdetleriyle sâbit ve sübût-ı vekâletine hükm-i şer‘î lâhık olan Müftüzâde demekle ma‘rûf Mustafa Efendi b. el-Hâc İbrahim meclis-i ma‘kūd-ı mezkûrda sâhib-i arzuhâl hâlâ sâhib-i ayâr es-Seyyid Mehmed Ağa b. İsmail mahzarında müvekkilim mezbûr Abdullah Bey’in mülkü olup kıymeti bin yedi yüz doksan bir guruş on beş akçeye müsâvî yedi bin dört yüz altmış üç dirhem altın yaldızlı sîm hurdesini kendi malından tebdîl için bundan akdem mezbûr es-Seyyid Mehmed Ağa’ya irsâl ve teslîm, merkūm es-Seyyid Mehmed Ağa dahi ba‘de’l-kabz sîm-i merkūmu kendi umûruna sarfla ba‘de’l-istihlâk kıymetine müsâvî olan meblağ-ı merkūm bin yedi yüz doksan bir guruş on beş akçe müvekkilim merkūme zimmetinde edâsı vâcib deyni olduğunu huzûr-ı Müslimînde bi’d-defa‘ât ikrâr ü i‘tirâf dahi etmekle meblağ-ı mezbûru bi’l-vekâle taleb ederim deyü da‘vâ ve merkūm es-Seyyid Mehmed Ağa dahi cevâbında müdde‘î-i mezbûrun ber-minvâl-i muharrer müdde‘âsını ikrâr ü i‘tirâf etmeğin alâ-mûcibi i‘tirâfihî meblağ-ı merkūm bin yedi yüz doksan bir guruş on beş akçeyi müvekkil-i merkūma edâ ve teslîme merkūm es-Seyyid Mehmed Ağa’ya ba‘de’t-tenbîh mezbûr es-Seyyid Mehmed Ağa her altı ay tamâmında nısfını vermekle meblağ-ı mahkûmün-bih-i mezkûru târîh-i i‘lâmdan bir sene tamâmına dek müvekkil-i mezbûra edâ etmek ta‘ahhüd edip vekîl-i mezbûr dahi bi’l-vekâle te’hîre râzı olduğunu mevlânâ-yı mezbûr mahâllinde tahrîr ba‘dehu ümenâ-i şer‘le meclis-i şer‘a gelip alâ-vukū‘ihî inhâ ve takrîr eylediği huzûr-ı âlîlerine i‘lâm olundu.<br><br>Fî 18 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42463"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42465"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b302"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o545"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>