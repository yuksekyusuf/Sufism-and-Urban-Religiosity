﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 187<br>Hüküm no: 138<br>Orijinal metin no: [61-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yelkenciler Kethudası Mahmud Ağa’nın, vefat eden dükkân kiracısı Bezci Dimitri’deki kira alacaklarının terekesinden ödenmesi</b><br><br>Mukābele şüd<br><br>[Ma‘rûz]<br><br>Derûn-ı arzuhâlde ismi mezkûr Yelkenciler Kethudâsı el-Hâc Mahmud Ağa b. el-Hâc Mehmed meclis-i şer‘-i münîrde kezâlik derûn-ı arzuhâlde mastûrü’l-ism olup bin iki yüz elli beş senesi hilâlinde hâlik olan Bezci Dimitri v. Abraham v. Atam zimmînin verâseti zevce-i metrûkesi Maryem bt. Yordam ve sulbiye kebîre kızları Despina ve diğer Maryem Nasrâniyelere ve li-ebeveyn er karındaşları Yuvan ve Eftim Simyonos zimmîlere münhasıra ve mesele-i mîrâsları kırk sekiz sehmden olup sihâm-ı mezbûreden altı sehmi zevce-i mersûme Maryem Nasrâniyeye ve on altışar sehmden otuz iki sehmi kızları mersûmetân Despina ve diğer Maryem Nasrâniyelere ve beşer sehmden on sehmi karındaşları mersûmâna isâbeti tahakkukundan sonra verese-i mersûmûndan kendiden asıl ve mersûmûn Maryem ve Despina ve diğer Maryem Nasrâniyeler ve Yuvan zimmî taraflarından bin iki yüz elli altı senesi Muharremi’l-harâmının on beşinci günü târihiyle müverraha ve hâlâ Evkāf-ı Hümâyûn müfettişi fazîletlü semâhatlü Mîr es-Seyyid Mehmed Emin Âsaf <<Efendi>> Efendi’nin imzâ ve mührünü hâviye bir kıt‘a isbât-ı vekâlet hücceti nâtıka olduğu üzere vekîl-i sâbitü’l-vekâleleri olup tereke-i hâlik-i mersûma <<bi’l-vekâ>> bi’l-verâse ve bi’l-vekâle vaz‘-ı yedi mütehakkık olan sâhib-i arzuhâl mersûm Eftim Simyonos zimmî muvâcehesinde hâlik-i mersûmun sağlığında mahrûse-i Galata’da Kürkçükapısı kurbünde Yelkenciler içinde vâki‘ ma‘lûmü’l-hudûd bir bâb mağazada kirâ-yı ma‘lûm ile müşâhereten müstecirim olmağla müddet-i ma‘lûmede mağaza-i mezkûrenin terâküm eden kirâsının ve mâlımdan hâlik-i mersûma sağlığında ikrâz ve teslîm eylediğim mebâliğin hesâbını bin iki yüz elli dört senesi Şa‘bâni’l-mu‘azzamı’nın on beşinci günü hâlik-i mersûm Dimitri zimmî ile sağlığında sehv ve galatdan ârî yegân yegân sahîhan <<lede’r-rü’ye>> rü’yet eylediğimizde benim hâlik-i mersûm zimmetinde dokuz bin beş yüz guruş <<altı bin iki yüz elli guruşunu hâlik-i mersûm sağlığında bana edâ ve teslîm edip bâkīsi olan>> alacağım zuhûr eylediğinden sonra hâlik-i mersûm meblağ-ı mezkûr zimmetinde sahîhan bana deyni olduğunu ikrâr ü i‘tirâf eylediğinden sonra meblağ-ı mezkûr dokuz bin beş yüz guruşun altı bin iki yüz elli guruşunu hâlik-i mersûm sağlığında bana edâ ve teslîm edip bâkīsi olan üç bin iki yüz elli guruşu edâ etmeksizin hâlik olmağla meblağ-ı bâkī-i mezkûr üç bin iki yüz elli guruşu mersûm Eftim Simyonos zimmînin bi’l-verâse ve bi’l-vekâle vâzı‘ü’l-yed olduğu tereke-i hâlik-i mersûmdan hâlâ taleb ederim deyü da‘vâ ettikde ol dahi cevâbında müdde‘î-i merkūmun ber-vech-i muharrer müdde‘âsını bi-tamamihi ikrâr ü i‘tirâf etmeğin mûcebince meblağ-ı mezkûr üç bin iki yüz elli guruşu vâzı‘ü’l-yed olduğu tereke-i hâlik-i mersûmdan müdde‘î-i merkūm el-Hâc Mahmud Ağa’ya teslîme asıl ve vekîl-i mersûm Eftim Simyonos zimmîye tenbîh olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 17 min-Za sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34790"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34792"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b187"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o620"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>