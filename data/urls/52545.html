﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 216<br>Hüküm no: 235<br>Orijinal metin no: [64a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fazlullah Paşa Vakfı mütevellisinin vefat eden Râbia Hatun’un varislerine açtığı veraset davasından vazgeçtikleri</b><br><br>Zikri âtî husûsun mahallinde ketb ü tahrîr[i] için savb-ı şer‘-i enverden irsâl olunan Mevlânâ Ahmed Efendi b. Hüseyin medîne-i Üsküdar’a tâbi‘ Çengar (Çengel) karyesine varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘ ettikde merhûm Fazlullah Paşa Vakfı’nın meşrûtiyyet üzere mütevellîsi olan Keşfî Ahmed Halîfe b. Ömer nâm kimesne ile bin yüz elli senesinde karye-i mezbûre mültezimi Ahmed Ağa b. İbrahim nâm kimesneler meclis-i ma‘kūd-ı mezkûrda işbu râfi‘ü’l-vesîka Mehmed Ağa b. İbrahim nâm kimesne mahzarında her biri ikrâr ve takrîr-i kelâm edip karye-i mezbûrede bilâ-vâris fevt olanların terekelerini ahz u kabza bâ-hatt-ı hümâyûn kabza memûr olduğumuz ecilden bundan akdem karye-i mezbûrede fevt olan Râbia bt. Abdullah nâm hatunun usûbet-i nesebiye cihetinden hasren vârisesi olan Âişe nâm hatun işbu i‘lâm mûcebince verâseti[ni] vech-i şer‘î üzere isbât edip mezbûre Âişe’nin verâsetine hükm-i şer‘î lâhık oldukdan sonra mezbûre Âişe’nin vekîli hâzır bi’l-meclis es-Seyyid Mehmed Ağa müteveffât-ı mezbûrenin terekesinden olup karye-i mezbûrede vâki‘ lede’l-ahâlî ve’l-cîrân ma‘lûmü’l-hudûd mülk menzili verâseti sebebiyle mezbûr Mehmed Ağa’ya semen-i ma‘lûma bey‘ ü teslîm etmiş idi lâkin mezbûre Âişe vâris değildir deyü da‘vâya tasaddî etmiş idik husûs-ı mezbûra müte‘allıka vechen mine’l-vücûh mezbûr Mehmed Ağa ve gerek mezbûre Âişe ve gerek vekîl-i mezbûr es-Seyyid Mehmed Ağa ile kat‘â da‘vâ ve husûmetimiz olmayıp meccânen da‘vâ-yı mezkûremizden fâriğler olduğu [olduk] dediklerinde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr ba‘dehû ma‘an mürsel Çukadâr Mustafa ve Muhzır Osman ile meclis-i şer‘a gelip alâ-vukū‘ihi inhâ ve ihbâr etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’s-sânî min-şehri Rebî‘i’l-âhir li-seneti ihdâ ve hamsîn ve mi’ete ve elf.<br><br>Şuhûdü’l-hâl: Salih Efendi b. Mehmed, Süleyman Ağa b. Osman, el-Hâc Osman b. Mustafa, el-Hâc Mustafa, Ali Çelebi b. Mehmed, Mustafa Beşe b. Ebubekir, Mehmed Beşe b. Hasan, Mustafa Beşe b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=52544"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52546"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b216"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o275"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>