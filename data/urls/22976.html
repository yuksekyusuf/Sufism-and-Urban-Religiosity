﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 3 Numaralı Sicil (H. 1023-1081 / M. 1615-1670)<br>cilt: 52,&nbsp;sayfa: 72<br>Hüküm no: 61<br>Orijinal metin no: [25-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Cesedi bulunan Virgen isimli zimmî hakkında babası nın bir dava ve talebi olmadığı</b><br><br>Hazret-i Ebî Eyyûb el-Ensârî -[aleyhi] rahmetü Rabbihi’l-Bârî- muzâfâtından Hasköy subaşısı olan [Mehmed] Bey nâm kimesne meclis-i şer‘-i hatîr-i lâzımü’t-tevkīrde hâmilü’l-kitâb Estati v. Dimitri ve Niko v. Mihal ve Anderya v. Yorgi ve Yorgi v. Dimitri ve Hristoli v. Toşil nâm zimmîler mahzarlarında takrîr-i kelâm edüp mezbûrûn Estati ve Niko ve Anderya ve Yorgi ve Hristoli ve Yorgi nâm zimmîleri Paşa İskelesinde pereme ile bir meyyiti su içre? çekdirip giderken üzerlerine va[r]up mezbûrûn zimmîleri şer‘-i şerîfe ihzâr edüp merkūm [zi]mmînin helâkinden suâl olundukda zikri sebk eden zimmîlerden Estati v. Dimitri cevâb verip târih-i kitâbdan on iki gün mukaddem gāib olmuş idi. Hâlen Hritoli? (…)si kurbünde vâki‘ deryâ içinde [26] meyyiti zuhûr eden oğlum mezkûr Virgen’in dem ü diyetine müte‘allik da‘vâm ve nizâ‘ım yokdur. Taleb dahî edersem inde’l-hükkâmi’l-kirâm mesmû‘a olmasın dedikde mukırr-ı mezbûrun vech-i meşrûh üzre cârî olan ikrârın el-mukarru lehu’l-merkūm Mehmed Subaşı? vicâhen ve şifâ[hen] tasdîk ve tahkīk etmeğin vâki‘ hâl gıbbe’t-taleb ketb olundu.<br><br>Tahrîren fî evâhir-i Cumâdelûlâ li-sene erba‘a ve işrîn ve elf.<br><br>Şuhûdü’l-hâl: Mehmed b. Mustafa, Mehmed Bey [b.] Abd, Murad Bey b. Hüseyin ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=22975"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22977"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has003&bsm=has003b072"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has003&bsm=has003o252"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>