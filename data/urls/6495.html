﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 287<br>Hüküm no: 279<br>Orijinal metin no: [39b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hanife bt. Abdullah’ın Emine Hanım’da olan alacağını tahsil ettiği</b><br><br>Mahmiye-i İstanbul’da Küçük Ayasofya mahallesinde sâkine ve zâtı Salih b. Abdullah ve el-Hâc Mustafa b. Mehmed nâm kimesneler ta‘rîfleriyle mu‘arrefe olan Hanife bt. Abdullah nâm hatun meclis-i şer‘-i şerîf-i enverde yine mu‘arrifân-ı mezbûrân ta‘rîfleriyle mu‘arrefe olan sâhibetü hâzihi’l-vesîka Emine Hanım bt. İbrahim Bey b. Abdurrahman Bey tarafından husûs-ı âti’l-beyânı tasdîka vekîl olduğu nehc-i şer‘î ve tarîk-i mer‘î üzere sâbit olan Ali Efendi b. Abdullah nâm kimesne mahzarında ikrâr-ı tâm ve takrîr-i kelâm edip müvekkile-i mezbûre Emine Hanım bundan akdem işbu hâzıra bi’l-meclis Safiye bt. Abdullah nâm hatun vesâletiyle benden istikrâz ve kabz eylediği altı yüz guruşun üç yüz yetmiş beş guruşu bi’d-defa‘ât bana edâ ve teslîm ben dahi yedinden ahz u kabz edip iki yüz yirmi beş guruşu zimmetinde bâkī kalmış idi, hâlâ meblağ-ı bâkī-yi mezbûr iki yüz yirmi beş guruşu müvekkile-i mezbûre Emine bana edâ ve teslîm etmekle meblağ-ı mezbûr altı yüz guruşdan müvekkile-i mezbûre zimmetinde bir akçe ve bir habbe hakkım kalmamağla mezbûre Safiye’nin ve müvekkile-i mezbûre Emine Hanım’ın zimmetlerini meblağ-ı mezbûra müte‘allıka da‘vâdan ibrâ ve ıskāt eyledim dedikde gıbbe’t-tasdîk hıfzan li’l-makāl işbu hurûf bi’t-taleb ketb olundu.<br><br>Fî 16 S sene 1153.<br><br>Şuhûdü’l-hâl: Hamza Efendi b. Receb, Molla Ömer b. Ahmed, Molla Mehmed b. Ahmed, Mustafa b. Abdülcelil, eş-Şeyh Mahmud b. Mehmed, Molla Mehmed b. Süleyman</p>          <br><a title="Önceki sayfa" style="text-decoration:none" href="./ayrmetin.php?idno=6494"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6496"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b287"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o643"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>