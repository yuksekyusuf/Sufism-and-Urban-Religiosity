﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 386<br>Hüküm no: 338<br>Orijinal metin no: [124-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vakıf un değirmenine yapılan müdahalenin men edilmesi</b><br><br>[Ma‘rûz]<br><br>Sâhib-i arzuhâl Arpacı Hüseyin Ağa b. Süleyman bi’l-ma‘iyye rü’yete memûr evkāf müfettişi İstanbul pâye-i celîlesiyle mübâhî izzetlü fazîletlü es-Seyyid Mehmed Emin Âsaf Beyefendi hâzır olduğu hâlde şifâhen sâdır olan fermân-ı âlîlerine imtisâlen Çarşamba günü huzûr-ı hazret-i Fetvâ-penâhî’de ma‘kūd meclis-i şer‘-i münîrde derûn-ı arzuhâlde mezkûrü’l-ism es-Seyyid el-Hâc İbrahim Edhem Efendi b. el-müteveffâ Uncu el-Hâc Eyüb Ağa b. el-Hâc Süleyman muvâcehesinde bâ-irâde-i seniyye Hazîne-i Evkāf-ı Hümâyûn tarafından idâre olunan evkāfdan defterdâr-ı esbak merhûm Derviş Mehmed Efendi Vakfı’nın evlâdiyet ve meşrûtiyet üzere hâlâ mütevelliyesi Şerife Aliye Hanım tarafından mürsel vekîl-i müsecceli Câbî-i vakf Hafız Ahmed Efendi b. Hüseyin hâzır olduğu hâlde arsası vakf-ı merkūmdan olarak senevî vakf-ı mezkûra üç yüz akçe mukāta‘a-i kadîmesi ve üzerinde mevcûde bi’l-cümle ebniyesi mülk olan İstanbul’da Kapan-ı dakīk kurbünde Arabacılar nâm mahâlde Hızırbey mahallesinde vâki‘ Arnavud kepçeli demekle ma‘rûf üç horoslu bir bâb uncu değirmeninin ebniye-i memlûkesi pederi müteveffâ-yı mezbûr el-Hâc Eyüb Ağa’dan bi-tarîki’l-münâsaha kendine mevrûs olarak mezbûr es-Seyyid el-Hâc İbrahim Edhem Efendi’nin müstakıllen yedinde mülkü iken tedâvül-i eydî ile bey‘ ü şirâ olunarak bin iki yüz kırk beş senesi Cemâziyelevvel’inin on yedinci günü ebniye-i mezkûreye bâ-hüccet-i şer‘iye ben mâlik olup ba‘dehû bin iki yüz kırk dokuz senesi şehr-i Rebî‘ülâhirinin on dördüncü günü vukū‘ bulan Tüfenkhâne-i âmire harîkinde değirmen-i mezkûr muhterik olup arsa-i sırfa kaldıkdan sonra ben binâ <<ettikden sonra>> etmeyip ve târih-i merkūmdan beri arsasının mukāta‘a-i mezkûresini taraf-ı vakf-ı mezkûra vermediğimden el-hâletü hâzihî mezbûr es-Seyyid el-Hâc İbrahim Edhem Efendi arsa-i mezkûrenin icâreteyn ile kendine taraf-ı vakfdan îcâr olunmasına tâlib olduğundan taraf-ı vakfdan dahi arsa-i mezkûre ol-vechile îcâr olunmakda olup lâkin ebniyesi mukaddemâ benim mülküm olmağla öyle olucak ber-vech-i muharrer istîcârdan mezbûr es-Seyyid el-Hâc İbrahim Edhem Efendi men‘ olunup binâ edinceye kadar mukāta‘ası mutâlebe olunmayarak arsa-i mezkûre yedimde ibkā olunmak murâdımdır deyü da‘vâ ettikde mezbûr es-Seyyid el-Hâc İbrahim Edhem Efendi dahi istintâk olundukda cevâbında müdde‘î-i mezbûru vekîli hâzır-ı mezbûr ile mâ‘an tasdîk eylediklerinden mâ‘adâ müdde‘î-i mezbûr Hüseyin Ağa’nın takrîr-i meşrûhu üzere tasaddî eylediği da‘vâsı meşrû‘a ve iltifâta şâyân olmadığı kendine tefhîm ve mûcebince da‘vâ-yı mezkûresiyle mezbûr es-Seyyid el-Hâc İbrahim Edhem Efendi’ye bî-vech-i şer‘î mu‘ârazadan ba‘de’l-men‘ mezbûr Hüseyin Ağa arsa-i mezkûreden keff-i yed edip cânib-i vakf-ı mezkûrdan zabt ü tasarrufu iktizâ eylediği İstanbul Mahkemesi’nden huzûr-ı [âlîlerine i‘lâm olundu]<br><br>Fî 25 Ca sene 1258</p>          <br><a title="Önceki sayfa" style="text-decoration:none" href="./ayrmetin.php?idno=34990"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34992"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b386"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o589"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>