﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 307<br>Hüküm no: 283<br>Orijinal metin no: [57b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Seyyid Mustafa Ağa b. Ahmed’in malik olduğu kasap gediğinin küçük oğlu Ahmed’e intikal ettiği</b><br><br>Kasab esnâfından medyûnen fevt olanların gedikleri celeb tâifesinden olan düyûnunu edâya müte‘ahhid olmağla bir buçuk gediği sagīre ba‘de’l-intikāl temessük i‘tâsı<br><br>Ma‘rûz-ı dâ‘î [-i devlet-i aliyyeleridir ki]<br><br>Hüdâvendigâr-ı esbak cennet-mekân firdevs-âşiyân Sultan Abdülhamid Han aleyhi’r-rahmetü ve’l-gufrân hazretlerinin efkāf-ı şerîfleri mülhakātından mahmiye-i İstanbul’da Yedikule hâricinde vâki‘ gayr-ez selhhâne-i mîrî on aded ganem selhhânelerinden dördüncü selhhâneye merbût mahrûse-i Galata’da Kulekapısınde vâki‘ ma‘lûmü’l-hudûd bir bâb kasab dükkânı derûnunda mevcûde beyne’l-esnâf gedik tâ‘bir olunur vakf-ı âlât-ı lâzıme-i ma‘lûme ile beşinci selhhâneye merbût yine mahrûse-i Galata’da Ketehorta nâm mahalde Kamer Hatun Mahallesi’nde vâki‘ ma‘lûmü’l-hudûd bir bâb kasab dükkânı derûnunda mevcûde kezâlik gedik tâ‘bir olunur âlât-ı lâzıme-i ma‘lûmenin nısfı iki kıt‘a mütevellî temessükleri mantûklarınca kasab Sarrac es-Seyyid Mustafa Ağa b. es-Seyyid Ahmed’in tasarrufunda iken bundan akdem vefât ettikte mutasarrıf olduğu sâlifü’z-zikr bir buçuk gedik âlâtı sulbî sagīr oğlu es-Seyyid Ahmed’e âdiyen intikāl edüp lâkin bu makūle kasab esnâfından medyûnen fevt olanların gedikleri celeb tâifesinden olan düyûnunu edâya müte‘ahhid olan kimesneye bi’l-müzâyede bedel-i misliyle kethüdâ ve nizâm ustaları ma‘rifetleriyle verilip edâ-yı deyn etdirilmek nizâmları şürûtundan olduğuna binâen zikr olunan bir buçuk kasab gediği âlâtı dahi ber-vech-i muharrer kethüdâ ve kasab ustaları ma‘rifetleriyle bedel-i misliyle âhara verilip ashâb-ı arzuhâl celeb tâifesinden yaftalarıyla olan deynleri edâ ettirilmek üzere kasabbaşı efendi bendleri i‘lâm etmek sâdır olan fermân mûcebince hâlâ Yedikule kasablar kethüdâsı el-Hâc Hasan Ağa b. el-Hâc Osman ve Eğrikapu kassablar kethüdâsı el-Hâc Osman Ağa ve Yedikule kasab ustalarından el-Hâc İbrahim Ağa ve el-Hâc Ali Ağa ve Sultan Bâyezidli Hasan Efendi ve Mimarlı Mehmed Ağa ve Topkapılı İsmail Ağa ve Edirnekapılı İbrahim Ağa ve Kasımpaşalı Emir Mustafa ve Tunabaş el-Hâc Hasan Ağa ve Kasımpaşalı Veli Ahmed Ağa ve Salıpazar Ali Çavuş ve Alâiyyeli Mustafa Çavuş ve Kumandan İsmail Ağa nâm kimesneler ve sâirleri hâzır oldukları hâlde Yedikule’de vâki‘ esnâf-ı merkūmenin lonca odasında mahallerde zikr olunan bir buçuk gedik âlâtını ba‘de’l-müzâyede üç bin elli guruşda müteveffâ-i mezbûrun kayınpederi ve sagīr-i mezbûr es-Seyyid Ahmed’in min-kıbeli’l-üm ceddi ve vasîsi el-Hâc Abdurrahman Ağa b. Ali üzerinde karar eylediği ve ziyâde ile tâlib-i âhar olmadığını kethüdâ-yı merkūm meclis-i şer‘de ba‘de’l-inhâ merkūm el-Hâc Abdurrahman Ağa zikr olunan bir buçuk gedik âlâtını bi’l-vesâye merkūm el-Hâc Hasan Ağa’ya ba‘de’l-ferağ şürût-ı nizâmları üzere merkūm el-Hâc Hasan Ağa’dan dahi kendi tefevvüz edüp ol vechile mezbûr el-Hâc Abdurrahman Ağa müteveffâ-i mezbûrun ashâb-ı arzuhâl kıvırcık ve Karaman ağnâmı celeblerine yedlerinde olan yâfteleri mûcebince zimmetinde olan ma‘lûmü’l-mikdâr düyûnunu sagīr-i mezbûrun ba‘de’l-bülûğ icâzetine mevkūfen her birine hâlâ edâya ve hisse tevzî‘ine kethüdâ ve ustaları ma‘rifetleriyle tamamen ahz etmek üzere ba‘de’t-ta‘ahhüd zikirleri mürûr eden bir buçuk gedik âlâtı müteveffâ-i mezbûrdan oğlu sagīr-i merkūma ba‘de’l-intikāl bi’l-vesâye âhara ferağ ile kendi tefevvüz etmeğin tasarrufuna izni hâvî taraf-ı vakıfdan temessük i‘tâsı istid‘âsında olduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 3 Ca sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32708"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32710"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b307"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o532"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>