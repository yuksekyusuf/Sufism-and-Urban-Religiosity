﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 81<br>Hüküm no: 29<br>Orijinal metin no: [6b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye bt. Mehmed’in Uyvar seferinde şehit olan Hüseyin Çorbacı’nın kızı Ayşe’ye borcu olduğunu ikrâr etmesi</b><br><br>Hüccet, ikrâr-ı deyn-i müeccel<br><br>Mahmiye-i İstanbul’da Karabaş mahallesinde sâkine işbu bâ‘isetü’l-vesîka Rukiye bt. Mehmed Efendi nâm hatun meclis-i şer‘-i hatîr-ı lâzımü’t-tevkīrde bundan akdem Uyvar seferinde şehîden vefât eden Hüseyin Çorbacı’nın sulbiye sagīre kızı Âişe’nin tesviye-i umûruna kıbel-i şer‘den mansûb vasîsi olup ve sagīre-i mezbûre Âişe’nin ceddi olan Receb Subaşı b. Mehmed nâm kimesne mahzarında ikrâr ve takrîr-i kelâm edip sagīre-i mezbûre malından zimmetimde yüz kıt‘a esedî guruş deynim olup meblağ-ı mezbûrun elli kıt‘a esedî guruşunu vasiyy-i mezbûr Receb Subaşı’ya meclis-i şer‘de def‘ ve teslîm edip bâkī zimmetimde elli esedî guruş deynim olduğundan mâ‘adâ semeni târîh-i kitâbdan üç yüz altmış gün tamâmına değin müeccel ve mev‘ûdlardan ve zirâ‘ı beynimizde ma‘lûm çuka semeninden dahi yedi buçuk esedî guruş ki cem‘an elli yedi buçuk esedî guruş sagīre-i mezbûre malından zimmetimde vâcibü’l-edâ ve lâzımü’l-kazâ deynimdir dedikde, gıbbe’t-tasdîkı’ş-şer‘î mâ-hüve’l-vaki‘ bi’t-taleb ketb olundu.<br><br>Fi’l-yevmi’s-sâmin min-Cumâdelâhir li-sene ihdâ ve semânîn ve elf.<br><br>Şuhûdü’l-hâl: Salih Ağa b. Ali, Hasan Beşe b. Mehmed, Şükrullah Bey b. Mustafa, Hasan Efendi b. Hüsameddin, Keşfî Mustafa Efendi.</p>          <br><a title="Önceki sayfa" style="text-decoration:none" href="./ayrmetin.php?idno=2346"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2348"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b081"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o617"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>