﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 374<br>Hüküm no: 450<br>Orijinal metin no: [84b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Şaban’dan intikal eden menzilin Korucu Ahmed Beşe’ye satılması</b><br><br>Medîne-i Üsküdar -humiyet ani’l-ekdâr- mahallâtından Debbâğlar mahallesi sâkinlerinden iken bundan akdem vefât eden Mehmed b. Şa‘bân’ın verâseti zevce-i metrûkesi Âişe bt. Abdullah nâm hatun ile li-ebeveyn er karındaşı Ahmed Beşe nâm kimesneye münhasıra olduğu şer‘an mütehakkık oldukdan sonra mezbûre Âişe Hatun ile merkūm Ahmed Beşe’den her biri meclis-i şer‘-i şerîf-i Ahmedî ve mahfil-i dîn-i münîf-i Muhammedî’de bâ‘isü hâze’l-kitâb Korucu Ahmed Beşe b. Mustafa nâm kimesne mahzarında ikrâr ve takrîr-i kelâm edip tereke-i müteveffâ-yı mezbûrdan olup mahalle-i mezbûrede vâki‘ bir tarafdan es-Seyyid? Ahmed veresesi ve bir tarafdan es-Seyyid Ömer Efendi ve bir tarafdan Mine Hatun mülkleri ve bir tarafdan tarîk-i âm ile mahdûd tahtânî bir bâb oda ve bir sofa ve bir kenîf ve cüneyne ve bir su kuyusunu müştemil olan mülk menzilimi tarafeynden îcâb ve kabûlü hâvî şurût-ı müfsideden ârî bi-cümleti’t-tevâbi‘ ve’l-levâhık bey‘-i bâtt-ı sahîh-i şer‘î ile nakd-i râyicü fi’l-vakt on bin akçeye mezbûr Korucu Ahmed Beşe’ye bey‘ ve teslîm edip, ol dahi iştirâ ve kabûl ve tesellüm eyledikden sonra semeni olan meblağ-ı mezkûr on bin akçeyi yedinden tamâmen ahz u kabz eyledik[de] [85a] ba‘de’l-yevm menzil-i mahdûd-ı mezkûr merkūm Korucu Ahmed Beşe’nin mülk-i müşterâsı olmuşdur, keyfe mâ yeşâ ve yahtâr mutasarrıf olsun dediklerinde gıbbe’t-tasdîkı’ş-şer‘î mâ-hüve’l-vâki‘ bi’l-ibtigā ketb ü imlâ olundu.<br><br>Fî 26 min-Şa‘bâni’l-mu‘azzam sene 1081.<br><br>Şuhûdü’l-hâl: Mustafa Beşe b. Osman, el-Hâc Mehmed b. Ahmed, Hüseyin Beşe b. Abdullah, Mısırlı Seydi Ali b. Mehmed, Mehmed b. Musli, Şükrullah Bey b. Mustafa, Gazanfer Bey b. Tevekkel.</p>          <br><a title="Önceki sayfa" style="text-decoration:none" href="./ayrmetin.php?idno=2767"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2769"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b374"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o539"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>