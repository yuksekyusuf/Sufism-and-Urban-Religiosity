﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 143<br>Hüküm no: 140<br>Orijinal metin no: [52a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Merhûm Memi Paşa b. Abdullah’ın forsalarını oğlu İbrahim Bey’in satın aldığı</b><br><br>Bundan akdem Karadeniz’de şehîden vefât eden merhûm Memi Paşa b. Abdullah nâm müteveffânın sulbî sagīr oğulları ve vârisleri olan İsmail’in ve Halil’in ve Mehmed Ali’nin kıbel-i şer‘-i şerîfden mansûb vasîleri ve vâlideleri Âişe Hâtun bt. Üveys meclis-i şer‘-i şerîfde müteveffâ-yı mezbûrun sulbî kebîr oğlu İbrahim Bey mahzarında ikrâr ve takrîr-i kelâm edip mezbûrûn İsmail ve Halil ve Mehmed Ali’ye babaları merhûm-ı mezbûrdan intikāl eden memlûk forsa keferesinden beynimizde evsâfı ve eşkâli ve esmâsı ma‘lûm kırk üç nefer Rûsiyyü’l-asl ve yirmi nefer Boğdaniyyü’l-asl ve on altı nefer Macariyyü’l-asl ve on nefer Nemçeviyyü’l-asl memlûkları her biri yedişer bin akçeye olmak üzre ve bir nefer Nemçeviyyü’l-asl beş bin sekiz yüz on altı akçeye olmak üzre cem‘an zikr olunan doksan iki nefer forsa-i memlûkü safka-i vâhide ve bey‘-i bâtt-ı sahîh-i şer‘î ile merkūm İbrahim Bey altı yüz bin ve kırk iki bin sekiz yüz on altı akçe fıddî-i Osmânî akçeye eytâm-ı mezbûreye enfa‘ olmağla bey‘ ve teslîm edip ol dahi vech-i muharrer üzre iştirâ ve tesellüm edip semen-i mezbûrü’n-na‘t zimmetinde eytâm-ı mezbûreye vâcibü’l-edâ deynidir, eytâm-ı mezbûrenin beynimizde kadri ve vasfı ma‘lûm çuka bahâsından dahi mezbûr İbrahim Bey zimmetinde üç bin beş yüz akçe olup meblağ-ı mezbûr dahi eytâm-ı mezbûreye vâcibü’l-edâ deyndir dedikde vasiyy-i mezbûrenin vech-i muharrer üzre cârî olan ikrârını merkūm İbrahim Bey dahi bi’l-muvâcehe tasdîk edip mâ vaka‘a bi’t-taleb ketb olundu. Hurrire fî evâili Recebi’l-mürecceb li sene sitte ve ışrîn ve elf<br><br><br>Şuhûdü’l-hâl: Ali Ağa b. Abdullah ez-Zevvâk, Şaban Kapudân b. Abdullah, Mustafa Reis b. Abdullah, Mustafa Kapudân b. Abdullah, Ramazan Ağa b. Abdullah, Mustafa Çelebi b. Ramazan, Mehmed Çavuş b. Ahmed, Ali Râmi b. Abdurrahman, Mehmed Kethüdâ-yı sefîne ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=20188"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20190"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b143"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o171"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>