﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 273<br>Hüküm no: 302<br>Orijinal metin no: [41a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Ağa b. Mehmed’in, İsmail b. İbrahim aleyhine açtığı alacak davasını ispat edemediği</b><br><br>50 guruş mu‘ârazadan men‘<br><br>Ma‘rûz<br><br>Derûn-ı arzuhâlde mezkûrü’l-ism Duhâncı Ali Ağa b. Mehmed meclis-i şer‘-i enverde sâhib-i arzuhâl duhâncı esnâfından el-Hâc İsmail b. İbrahim muvâcehesinde işbu hâzır bi’l-meclis diğer Ali Ağa ile mukaddemâ beynimizde ahz u i‘tâmız olup lede’l-muhâsebe zimmetimde altı yüz guruş deynim zuhûr ettikde deyn-i mezkûrumu nâtık merkūm diğer Ali Ağa’nın yedine bin iki yüz dokuz senesi Rebî‘ülâhirinin beşinci günü târihiyle muvarrah bir kıt‘a temessük i‘tâ ve deyn-i mezkûrumu hâzır-ı merkūm diğer Ali Ağa’ya edâ eylediğimden sonra temessük-ı merkūmu bana vermeyip merkūm el-Hâc İsmail Ağa’ya vermekle merkūm el-Hâc İsmail Ağa dahi temessük-ı mezkûra binâen hâzır-ı merkūm diğer Ali Ağa’nın yediyle malımdan beş yüz guruşu ve benim yedimden yüz guruş ki cem‘an altı yüz guruşu bi-gayr-ı hakkın tekrar benden ahz eylediğinden mâ‘adâ meblağ-ı mezbûrun ribhi olmak üzere bilâ-devr elli guruşumu dahi almağla meblağ-ı mecmû‘-ı mezbûr altı yüz elli guruşu merkūm el-Hâc İsmail Ağa’dan hâlâ istirdâd ederim deyü da‘vâ ettikde ol dahi cevâbında meblağ-ı mezbûr elli guruşu ber-vech-i muharrer murâbaha olmak üzere kabzını ikrâr mâ‘adâyı inkâr etmekle mûcebince meblağ-ı mezbûr elli guruşu merkūm Ali Ağa’ya geriye red ve teslîme merkūm el-Hâc İsmail Ağa’ya şer‘an ba‘de’t-tenbîh merkūm Ali Ağa ziyâde altı yüz guruşu müdde‘âsına ikāmet-i beyyine edememekle bi’t-taleb merkūm el-Hâc İsmail Ağa bi’l-muvâcehe ber-nehc-i şer‘î tahlîf olunmağın mûcebiyle müdde‘î-i mezbûr Ali Ağa ziyâde altı yüz guruş müdde‘âsıyla merkūm el-Hâc İsmail’e bilâ-beyyine mu‘ârazadan men‘ olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-13 M sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31055"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31057"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b273"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o622"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>