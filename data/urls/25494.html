﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 524<br>Hüküm no: 607<br>Orijinal metin no: [74a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yasef v. Yako’nun, kuyumcu dükkânı devrinden dolayı aldığı paradan diğer hissedar Danyel v. David’in payına düşen meblağı ödemesi</b><br><br>Mahmiye-i İstanbul’da Portugal cemâ‘atinden hâmilü’s-sifr Danyel v. David nâm Yahûdî meclis-i şer‘de Dimetoka cemâ‘atinden Yasef v. Yako mahzarında da‘vâ ve takrîr-i kelâm edip mahmiye-i mezbûrede Silivri Kapısı dâhilinde İbrahim Paşa-yı Cedîd Evkāfı’ndan olup Bahçekapısı dâhilinde Balık Pazarı’nda vâki‘ ma‘lûmü’l-hudûd bir bâb kuyumcu dükkânının dört hissede bir hissesi benim ve bir hissesi mezbûr Yasef’in ve iki sehmi dahi gāib ani’l-meclis Praşkeva nâm zimmînin tasarrufunda olmağla dükkân-ı mezbûrun mecmû‘unun hakk-ı tasarrufunu merkūm Praşkeva ile mezbûr Yasef izn-i mütevellî ile hâlâ Vâlide Sultan Kethudâsı olan ‘izzetli Hasan Ağa’ya dokuz bin beş yüz akçe bedel-i makbûz mukābelesinde tefvîz eylemişler idi, hâlâ bedel-i tefvîz-i makbûz-ı mezkûrdan benim rub‘ hisseme isâbet eden iki bin üç yüz yetmiş beş akçeyi mezbûr Yasef’den alıverilmek taleb ederim, suâl olunsun dedikde gıbbe’s-suâl mezbûr Yasef cevâbında kazıyye müdde‘î-i mezbûrun takrîr eylediği üzere olduğun bi-tav‘ihiikrâr etmeğin alâ-mûceb-i ikrârihî makbûzu olan bedel-i mezkûrdan müdde‘î-i mezbûrun hissesi olan iki bin üç yüz yetmiş beş akçeyi müdde‘î-i mezbûra edâ ve teslîme mezbûr Yasef’e tenbîh birle mâ-vaka‘a bi’t-taleb ketb olundu.<br><br>Fi’l-hâmis ve’l-işrîn min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: el-Hâc Ahmed b. Mehmed kethudâ-yı muhzırîn, Abdi b. Hüseyin, Mustafa b. İsa, Osman b. Abdullah, Mustafa b. Mehmed el-kassab, Baba Rasûl b. Rıdvan.</p>          <br><a title="Önceki sayfa" style="text-decoration:none" href="./ayrmetin.php?idno=25493"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25495"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b524"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o993"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>