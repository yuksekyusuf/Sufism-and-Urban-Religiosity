﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 244<br>Hüküm no: 182<br>Orijinal metin no: [40b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukıye Hatun’un vefat eden kocası Çukadar Mustafa’nın terekesinden hakkını aldığı</b><br><br>Mahmiye-i İstanbul’da Sarı Nasuh mahâllesinde sâkin iken bundan akdem vefât eden Çukadâr Mustafa b. Abdullah’ın verâseti zevce-i menkûha-i metrûkesi Şerîfe Rukıye Hatun bt. es-Seyyid Mustafa ile usûbet-i nesebiye cihetinden vârisi olup kendüyü i‘tâk eden müteveffâ Mustafa Ağa b. Mehmed’in li-ebeveyn er karındaşı Numan Çelebi’ye münhasıra ve tashîh-i meselesi dört sehmden olmağla sihâm-ı mezbûreden bir sehmi zevcesi mezbûre Şerîfe Rukıye Hatun’a ve bâkī üç sehmi mezbûr Numan Çelebi’ye isâbeti tahakkukundan sonra zâtı ta‘rîf-i şer‘î ile mu‘arrefe olan mezbûre Şerîfe Rukıye Hatun meclis-i şer‘-i şerîf-i enverde müteveffâ-yı mezbûrun usûbet-i nesebiye cihetinden vârisi olmağla terekesine bi’l-verâse vaz‘-ı yed eden bâ‘isü’l-kitâb mezbûr Numan Çelebi mahzarında ikrâr ve takrîr-i kelâm edip zevcim müteveffâ-yı mezbûrun terekesi tahrîr ve ba‘de-ihrâci’l-masârıf ve’d-düyûn ve’s-sülüs ber-mûceb-i defter-i kassâm-ı askerî tashîh-i mezbûr üzere hisseme isâbet eden dokuz bin yetmiş bir akçe ile zevcim müteveffâ-yı mezbûr zimmetinde mütekarrer ve ma‘kūdün-aleyh mehr-i müeccelim bin iki yüz akçe ki cem‘an on bin iki yüz yetmiş akçeyi mezbûr Numan Çelebi bana def‘ u teslîm ben dahi tereke-i müteveffâ-yı mezbûrdan olmak üzere bi’t-tamâm ve’l-kemâl yedinden alıp kabz eyledim min-ba‘d meblağ-ı mecmû‘-ı mezbûr on bin iki yüz yetmiş bir akçeden mezbûr Numan Çelebi yedinde ve zimmetinde bir akçe ve bir habbe bâkī kalmayıp ba‘de’l-yevm tereke-i müteveffâ-yı mezbûra müte‘allıka âmme-i de‘âvî ve mutâlebât ve eymân ve muhâsamâtdan mezbûr Numan Çelebi ile müteveffâ-yı mezbûrun vesâyâsını tenfîze bâ-hüccet-i şer‘iyye vasiyy-i muhtârı işbu Osman Ağa ve oğlu Ahmed Ağa’nın zimmetlerini ibrâ-i âmm-ı kātı‘ü’n-nizâ‘la ibrâ ve ıskāt eylediğimde mezbûr Numan Çelebi dahi benim ve li-ebeveyn kız karındaşım Şerîfe Âişe Hatun ve vâlidem Şerîfe Fâtıma’nın zimmetlerini ibrâ-i âmm-ı kātı‘ü’n-nizâ‘la ibrâ ve ıskāt eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 2 min-Cumâdelâhire sene 1143.<br><br>Şuhûdü’l-hâl: Hasan Efendi b. Süleyman, Ahmed Efendi b. Osman, el-Hâc Mehmed Efendi b. el-Hâc Mustafa, el-Hâc İbrahim b. Hüseyin, Salih Çelebi b. Halil, Ahmed Çelebi b. Hasan</p>          <br><a title="Önceki sayfa" style="text-decoration:none" href="./ayrmetin.php?idno=37986"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37988"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b244"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o568"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>