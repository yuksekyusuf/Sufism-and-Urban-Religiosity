﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 407<br>Hüküm no: 454<br>Orijinal metin no: [62a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Halîfe b. Abdülmennan’ın Akşemseddin mahallesindeki evini Mehmed Halîfe b. Ahmed’e sattığı</b><br><br>Mahmiye-i İstanbul’da Akşemseddin Mahallesi sükkânından Ali Halîfe b. Abdülmennan tarafından husûs-ı âti’l-beyâna vekîl olduğu Mustafa Beşe b. Hasan ve Ali Çelebi b. Ahmed şehâdetleriyle şer‘an sâbit olan Hamza Efendi b. Mehmed meclis-i şer‘-i şerîf-i enverde işbu râfi‘u’l-vesîka Mehmed Halîfe b. Ahmed muvâcehesinde bi’l-vekâle ikrâr ve takrîr-i kelâm edip arsası sulehâdan bir racüle meşrûta el-Hâc Mehmed b. Osman nâm sâhibü’l-hayrın vakfı ve ebniye-i âtiyesi akd-i câʻî sudûruna değin müvekkilem mezkûr Ali Halîfe’nin yedinde mülk ve hakkı olup mahalle-i mezkûrede vâki‘ bir tarafdan Hüseyin Ağa menzili ve bir tarafdan Havvâ Hatun menzili ve bir tarafdan Mehmed Çelebi veresesi menzilleri ve bir tarafdan tarîk-i âm ile mahdûd ve ebniye-i memlûkemi tarafeynden îcâb ve kabûlü hâvî bey‘-i bâtt-ı sahîh-i şer‘î ile mezkûr Mehmed Halîfe’ye yüz otuz guruşa bey‘ ve temlîk ve teslîm ol dahi ber-vech-i meşrûh iştirâ ve temellük ve tesellüm ve kabûl eylediğinden sonra semeni olan meblağ-ı mezkûr yüz otuz guruşu mezkûr Mehmed Halîfe yedinden müvekkilim mezkûr bi’t-tamam ve’l-kemâl ahz u kabz eyleyip arsa-yı mezkûresinden meccânen kasr-ı yed eyledi baʻde’l-yevm menzil-i mahdûd-ı mezkûr mezbûr Mehmed Halîfe’nin ber-vech-i meşrûh mülk-i müşterâsı olmuşdur keyfe mâ yeşâ ve yehtâr mutasarrıf olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 8 min-Recebi’l-ferd sene 1121<br><br>Şuhûdü’l-hâl: Yusuf Efendi b. Abdullah, Receb Çelebi b. Ali, Mustafa Çelebi b. Abdullah, Osman Çavuş, Mustafa Beşe b. Hasan, Yusuf b. Abdullah, el-Hâc Yusuf b. Abdullah, el-Hâc Ahmed b. Abdurrahman, Mustafa Çelebi b. Şa‘ban, Ömer Çelebi b. Kenan, Hüseyin Çelebi b. Hasan, Osman Çelebi b. Hasan ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4732"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4734"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b407"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o604"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>