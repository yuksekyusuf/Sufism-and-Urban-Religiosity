﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 448<br>Hüküm no: 451<br>Orijinal metin no: [65a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Manuk v. Omet’in yüz guruş nakit alacağı olduğu Sefer v. Mardros’a odalarını da aylık kırk akçeye bir yıllığına kiraladığı</b><br><br>Mahmiye-i İstanbul’da Lanka kurbünde Kâtib Kasım mahallesinde sâkin Manuk v. Omet nâm Ermeni meclis-i şer‘-i hatîr-i lâzimü’t-tevkīrde Sefer v. Mardros nâm Ermeni muvâcehesinde takrîr-i kelâm edip mezbûr Sefer[’e] mukaddemâ yüz kıt‘a riyâlî guruş ikrâz ve teslîm ol dahi istikrâz ve tesellüm eyledikden sonra mahalle-i mezbûrede vâki‘ bir tarafdan Serkiz mülkü ve bir tarafdan Mehmed Beşe b. Abdullah ve bir tarafdan Hayyât Şehamil mülkü ve bir tarafdan tarîk-ı âm ile mahdûd olup hâlâ sâkin olduğum iki bâb fevkānî mülk odalarımın altında tahtânî iki bâb odalarımı ayda kırk beş akçeye olmak [üzere] bir sene tamâmına dek mezbûr Sefer’e îcâr ve teslîm ol dahi istîcâr ve tesellüm eyledi suâl olunup mezbûrun ikrârı tahrîr olunması matlûbumdur dedikde gıbbe’s-suâl mezbûr Sefer cevâbında fi’l-vâki‘ mezbûr Manuk yedinden meblağ-ı mezbûr yüz guruşu iktirâz ve kabz eylediğimden sonra mahalle-i mezbûrede vâki‘ hâlâ sâkin olduğum iki bâb fevkānî odalarının altında tahtânî iki bâb mülk odalarını her ayda kırk beşer akçeye bana îcâr ve teslîm ben dahi istîcâr ve tesellüm eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ ve’l-ışrîn min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Sefer b. Abdullah, Süleyman b. Abdullah, Mehmed Çelebi b. Abdullah, Osman Beşe çukadâr ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40729"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40731"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b448"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o848"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>