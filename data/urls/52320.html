﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 50<br>Hüküm no: 10<br>Orijinal metin no: [4a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Feyzullah’ın evlendiği Gürcü asıllı Hatice’nin cariyelikten azat edilip hür olduğu anlaşıldığından Emetullah Hanım’ın açtığı davaya itibar edilmediği</b><br><br>Medîne-i Üsküdar’da Toygar Hamza mahallesi sâkinelerinden olup zâtı el-Hâc İsmail b. el-Hâc Ali ve Ahmed b. Hüseyin nâm kimesneler ta‘rîfleriyle mu‘arrefe olan Emetullah bt. Receb nâm hatun meclis-i şer‘-i şerîf-i enverde yine mahalle-i mezbûre sâkinelerinden olup orta boylu açık kaşlı kara gözlü Gürciyyetü’l-asl işbu râfi‘atü’l-vesîka Hadîce bt. Abdullah b. Abdülmennan Hatun tarafından ber-vech-i âti vekîl olduğu zât-ı mezbûreyi bi’l-ma‘rifeti’ş-şer‘iyye ârifân yine şâhidân-ı mezbûrân el-Hâc İsmail ve Ahmed ta‘rîfleriyle mu‘arrefe olan müvekkilem mezbûrenin zevci el-Hâc Mustafa b. Feyzullah nâm kimesne mahzarında üzerine da‘vâ ve takrîr-i kelâm edip mevsûfe-i mezbûre Hadîce benim câriye-i memlûkem olup mezbûr el-Hâc Mustafa benim iznim yoğiken kendüye tezvîc ve nikâh etmeğin suâl olunup câriye-i memlûkemi bana teslîme tenbîh olunması matlûbumdur dedikde gıbbe’s-suâl vekîl-i mezbûr el-Hâc Mustafa cevâbında fi’l-hakīka müvekkile-i mezbûre Hadîce’yi ber-vech-i muharrer kendüye tezvîc ve nikâh eylediğini ikrâr lâkin müdde‘iyye-i mezbûre Emetullah târîh-i kitâbdan üç ay mukaddem mevsûfe-i mezbûre Hadîce’yi cemî‘ mâlından tahrîr ve i‘tâk ve sâir harâir-i asliyât zümresine ilhâk ve idrâc edip ol vechile mezbûre Hadîce hürre olmağla tezvîc ve nikâh eyledim deyü def‘ ile mukābele edicek akībe’l-istintâk ve’l-inkâr vekîl-i mezbûr el-Hâc Mustafa’dan müdde‘âsına mübeyyine beyyine taleb olundukda udûl-ı ahrâr-ı ricâl-i Müslimînden olup Selman Ağa mahallesi sâkinlerinden Berber Mehmed Çelebi b. Ahmed ve el-Hâc Ali b. Muharrem nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müdde‘âsını mezbûre Emetullah mevsûfe-i mezbûre Hadîce’yi târîh-i kitâbdan üç ay mukaddem bizim huzûrumuzda cemî‘ mâlından tahrîr ü i‘tâk ve harâir-i asliyât zümresine ilhâk u idrâc edip ol vechile mezbûre Hadîce hürre olmuşdur mezbûre Emetullah mu‘ârazadan men‘ olunmağın mâ hüve’l-vâki‘ bi’t-taleb ketb olundu.<br><br>Min-Recebi’l-ferd li-seneti hamsîn ve mi’ete ve elf.<br><br>Şuhûdü’l-hâl: el-Hâc İsmail b. el-Hâc Ali, Veli Ağa b. Mehmed, Hasan Bey b. Ramazan, Süleyman Efendi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=52319"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52321"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b050"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o335"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>