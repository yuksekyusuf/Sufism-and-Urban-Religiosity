﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 468<br>Hüküm no: 360<br>Orijinal metin no: [112b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim b. Mehmed’e olan borcunu ödemesi için Mustafa b. Ahmed’e tenbihde bulunulması</b><br><br>Mahmiye-i İstanbul’da Kefeli mahallesinde sâkin işbu râfi‘u’l-kitâb el-Hâc İbrahim b. Mehmed nâm kimesne dîvân-ı kāimmakām-ı hazret-i sadrazamîde ma‘kūd meclis-i şer‘-i şerîf-i enverde mahmiye-i mezbûrede Bostânî Ali mahallesinde sâkin el-Hâc Mustafa b. Ahmed nâm kimesne mahzarında üzerine da‘vâ ve takrîr-i kelâm edip mezbûr el-Hâc Mustafa bundan akdem sefer-i hümâyûnda iken menzilinde olan iyâlinin nafaka ve kisveleri’çün emriyle kendiye bi-şarti’r-rücû‘ ben mâlımdan yüz kırk guruş harc ve sarf eylediğimden sonra târih-i kitâb senesi Cumâdelûlâsı’nın on dördüncü günü sefer-i hümâyûndan gelip mezbûrile hesâb gördüğümüzde ber-vech-i muharrer masrûfumu mukırr u mu‘terif olup zimmetinde bana edâsı lâzım deyni olduğundan mâ‘adâ elli dokuz buçuk guruşu dahi benden iktirâz ve kabz edip ciheteyn-i mezbûreteynden mezbûr el-Hâc Mustafa zimmetinde yüz doksan buçuk guruş hakkım müctemi‘ olmağla deyn-i mezbûru nâtık işbu temessükü dahi vermişidim hâlâ taleb eylediğimde bana edâdan imtinâ‘ eder suâl olunup alıverilmesi matlûbumdur dedikde gıbbe’s-suâl mezbûr el-Hâc Mustafa cevâbında fi’l-hakīka kazıyye bâlâda tafsîl ve beyân olunan vech üzere olup müdde‘i-i mezbûr el-Hâc İbrahim ben sefer-i hümâyûnda iken menzilimde olan ıyâlımın nafaka ve kisveleri’çün emrimle bana bi-şarti’r-rücû‘ mâlımdan yüz kırk guruş sarf etmekle meblağ-ı mezbûr yüz kırk guruşu ve kendiden iktirâz ve kabz eylediğim elli buçuk guruş ki cem‘an yüz doksan dokuz buçuk guruşu müdde‘i-i mezbûr el-Hâc İbrahim zimmetimde lâzımü’l-edâ ve vâcibü’l-kazâ deynimdir deyü bi-tav‘ihiikrâr ve i‘tirâf etmeğin alâ mûceb-i i‘tirâfihî meblağ-ı mezbûr yüz doksan dokuz buçuk guruş müdde‘î-i mezbûra edâ ve teslîme merkūm el-Hâc Mustafa’ya tenbîh olunup mâ hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ min-Zilhicceti’ş-şerîfe li-sene seb‘a ve mie ve elf.<br><br>Şuhûdü’l-hâl: Umdetü erbâbü’t-tahrîr ve’l-kalem tezkire-i evvel Yusuf Efendi, zübdetü ashâbi’t-tastîr ve’r-rakām tezkire-i sânî Hâfız Efendi, umdetü’l-eşbâh ve’l-a‘yân Muhzır Mehmed Ağa, Celeb Ahmed Bey b. Mehmed, Muslu Çelebi b. Osman, Abdullah Ağa b. Abdullah, el-Hâc İbrahim b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=28775"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28777"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b468"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o803"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>