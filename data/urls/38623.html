﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 231<br>Hüküm no: 243<br>Orijinal metin no: [43a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Malatyalı Hasan’ın vasiyeti ve vasiyetini ifa etmesi için Lekeci Mustafa Ağa’yı vasi tayin etmesi</b><br><br>Vasiyetnâme.<br><br>Husûs-ı âti’l-beyânın mahâllinde ketb ü tahrîri için savb-ı şer‘-i enverden bi’l-iltimâs irsâl olunan mevlana es-Seyyid Numan Efendi mahmiye-i İstanbul’da Sultan Bâyezid havlusunda Lekeci Mustafa Ağa b. Ahmed’in dükkânına varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i Nebevî ettikde vilâyet-i Anadolu’da Malatya kazâsı ahâlisinden olup dükkân-ı mezkûrda misâfiren sâkin Hasan b. Mehmed <<meclis-i şer‘-i şerîf-i enverde zikri âtî vesâyâsını tenfîze>> meclis-i ma‘kūd-ı mezkûrda zikri âtî vesâyâsını tenfîze vasîyy-i muhtâr nasb ü ihtiyâr eylediği işbu bâ‘isü’l-vesîka mezbûr Mustafa Ağa mahzarında ikrâr-ı tam ve takrîr-i kelâm edip benim malım olup mezbûr Mustafa Ağa’nın yed ve hıfzında olan elli sekiz aded on ikilik altın ve bir döşek ve bir yorgan ve üzerine lâbis olduğum köhne libâsımdan ve vasîm yedinde olan altınlardan gayrı ism-i mâl ıtlâk olunur bir nesnem olmayıp ve vasîm mezbûr zimmetinde altınlardan gayrı hukūk-ı şer‘iyeden alacağım olmamağla ben bi-emrillâhi te‘âlâ vefât eylediğimde zikr olunan eşyâları mezbûr Mustafa Ağa ahz ü kabz edip yüz guruş ile sünnet-i seniyye üzere techîz ve tekfînim görüp düyûn-ı müsbetem zuhûr eder ise ba‘de’l-edâ bâkī kalan malımın sülüsünü ifrâz ve sülüs-i mezkûrdan seksen guruş ıskāt-ı salât ve kefâret-i savm ü yemîn ve nüzûrât ve bâkī kalmış zükûtum için devr ve fukarâ-yı Müslimîne tasadduk oluna ve sülüs-i mezkûrdan kırk guruş bir mushaf-ı şerîf iştirâ olunup müstahıkkīnden bir kimesneye verile ve sülüs-i mezkûrdan fazla kalır ise fazla-i mezbûre ile sülüsân terekemi zevcem Havva Hatun ile evlâdlarım Hüseyin ve Ali ve Sultan ve Mumşa’ya? irsâl ve teslîm eyleye deyü vasiyet ve tenfîzine mezbûr Mustafa Ağa vasîyy-i muhtâr nasb ü ta‘yîn eylediğimde ol dahi ber-vech-i muharrer vesâyet-i mezbûreyi kabûl eyledi dedikde gıbbe’t-tasdîki’ş-şer‘î vâki‘ hâli mevlana-yı merkūm mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a [bi’t-taleb ketb olundu.]<br><br>Fî 21 Ca sene [1]242.<br><br>Şühûdü’l-hâl: İbrahim Ağa b. Abdullah, Mustafa Ağa b. Abdullah, Mehmed Emin Efendi, Hafız Ömer Ağa b. ( ), Muhzır Feyzullah Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38622"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38624"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b231"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o526"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>