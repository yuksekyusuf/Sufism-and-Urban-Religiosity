﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 121<br>Hüküm no: 69<br>Orijinal metin no: [8b-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şaban Ağa Vakfıʼna ait Bakırköy’de bulunan ekmek fırınının kirâcısı Manol’un kirâ sözleşmesinin feshi</b><br><br>Maʻrûz;<br><br>Merhûm Şaban Ağa Vakfı musakkafâtından Makrihorya nâm karyede vâkiʻ sagīr habbâz fırınının müşâhereten müsteciri olan Manol nâm zimmî vakf-ı mezbûrun mütevellîsi işbu bâʻisü’l-iʻlâm İmam Süleyman Efendi ile ahâlî-i karyeden mazbûtü’l-esâmî on altı nefer Müslimînin iştikālarına binâʼen mütevellî-i vakf ile beynlerinde olan akd-i îcârı bi’t-terâzî baʻde’l-fesh ve karye-i mezbûrede ekmek tabhından ibâ vü imtinâʻ ve zimmî-i mesfûrun el-yevm firârını ve fırın-ı mezbûrun tahliye ve îcâr olunması iltimâslarına binâʼen kıbel-i şerʻden irsâl olunan Mehmed Efendi fırın-ı mezbûra varıp akd-i meclis-i şerʻ-i kavîm etdikde müteveffâ-i mezbûr Süleyman Efendi maʻrifetiyle fırın-ı mezbûr baʻde’t-tahliyye ahâlî-i karyeden olup muhtarları olan el-Hâc Hasan b. Yusuf fırın-ı mezbûru yevmî on dokuz akçe ücret-i muʻtâdesiyle târîh-i iʻlâmdan bi’t-tevliye îcâr ol dahi ber-vech-i muharrer istîcâr ve kabûl ve nân-ı azîz tabh eylemek üzere taʻahhüd eylediğini mevlânâ-yı mezbûr ve maʻan baʻs olunan Çukadâr Ahmed ve Muhzır Musa ile meclis-i şerʻa gelip inhâ etdikleri Eyüb mahkemesinde baʻde’t-tescîl iltimâslarıyla huzûr-ı âlîlerine iʻlâm olundu.<br><br>Fî 25 min-Muharrem sene [1]160</p>          <br><a title="Önceki sayfa" style="text-decoration:none" href="./ayrmetin.php?idno=17021"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17023"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b121"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o763"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>