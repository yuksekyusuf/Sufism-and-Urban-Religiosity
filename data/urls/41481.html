﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 358<br>Hüküm no: 332<br>Orijinal metin no: [98a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Muazzez bt. Abdullah’ın hür olduğunun ispatlandığı</b><br><br>Açık kaşlı sarı elâ gözlü orta boylu Macariyyetü’l-asl hâmiletü hâzihi’l-vesîka Muazze[z] bt. Abdullah meclis-i şer‘-i şerîf-i enverde kendüye rıkk olmak üzre vaz‘-ı yed eden mahmiye-i İstanbul’da Çelebioğlu Mahallesi’nde sâkin el-Hâc Mahmud b. Mahmud mahzarında üzerine da‘vâ ve takrîr-i kelâm edip ben mahmiye-i mezbûrede Çaşnigir odalarında sâkine gāibe ani’l-meclis Âişe bt. Ali nâm hatunun câriye-i memlûkesi olup târih-i kitâbdan beş buçuk sene mukaddem beni mâlından tahrîr ve i‘tâk edip ben sâir harâir-i asliyât gibi hürre olmuş iken mezbûr el-Hâc Mahmud bana rıkk olmak zu‘mu ile vaz‘-ı yed (...) [eder] suâl olunup sebîlim tahliye ve kasr-ı yedine tenbîh olunmak matlûbumdur dedikde (...) [gıbbe’s-suâl mez]bûr el-Hâc Mahmud cevâbında fi’l-hakīka mezbûr[e] Âişe mevsûfe-i mezbûre (...) [Muazzez’i câriye-i memlûke]si olmak üzre dört buçuk sene mukaddem yüz yirmi esedî guruşa (...) (...) [bey‘] ve teslîm ol dahi iştirâ ve kabûl ve kabz etmekle vaz‘-ı yedini ikrâr (...) [lâkin mevsûfe-i mezbûrenin] ber-vech-i meşrûh mu‘teka idüğünü inkâr edicek müdde‘î-i mezbûreden (...) [müdde‘âsını mübeyyine] beyyine taleb olundukda zât-ı mezbûretânı ma‘rifet-i şer‘iye ile ârifûn (...) [olan] mahmiye-i mezbûrede Timurhan Mahallesi’nde sâkin el-Hâc Mustafa b. (...) (...) (...) Veli ve Mustafa Çelebi b. Hasan nâm kimesneler li-ecli’ş-şehâde (...) [meclis-i şer‘a] hâzırân olup isre’l-istişhâd fi’l-vâki‘ işbu (...) (...) Âişe bt. Ali târih-i kitâbdan beş buçuk sene mukaddem (...) [mevsûfe-i mezbûreyi] bizim huzûrumuzda mâlından tahrîr ve i‘tâk (...) [edip biz mevsûfe-i mezbûrenin] sâir harâir-i asliyât gibi hürre olduğuna şâhidleriz (...) [deyü her biri] edâ-i (...) [şehâdet-i şer‘iye] eylediklerinde gıbbe’t-ta‘dîl ve’t-tezkiye (...) [şehâdetleri makbûle olmağın] mûcebiyle mezbûre Muazzez’in hürriyetine ba‘de’l-hükm mâ-hüve’l-vâki‘ (...) [bi’t-taleb ketb olundu].<br><br>[Fi’l-yevmi]’l-işrîn min-şehri Rebî‘i’l-evvel li-sene (...) [ihdâ ve] tis‘în ve elf.<br><br>Şuhûdü’l-hâl: (...) (...) (...) (...) (...) b. Ali, Mustafa Çelebi b. Ali sâkin-i Ali Paşa, Ahmed Çelebi b. Abdurrahman, (...) b. Çelebi (...), Osman Çavuş b. Ahmed el-Mübâşir ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=41480"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41482"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b358"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o403"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>