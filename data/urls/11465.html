﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 203<br>Hüküm no: 134<br>Orijinal metin no: [49b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Evkafı’na ait Kazgancı Satı mahallesindeki evin tamiri için kiracısı Mehmed Efendi b. Süleyman’a izin verildiği</b><br><br>Mahrûse-i Kostantıniyye’de Haremeyn-i Şerîfeyn Evkāfı’na bi’l-fi‘il mütevellî olan fahrü’l-akrân el-Hâc Hasan Bey b. Abdullah nâm bevvâbü’s-sultânî meclis-i şer‘-i şerîfde evkāf-ı mezbûreden olup mahmiye-i mezbûrede merhûm Murad Paşa Câmi‘i kurbünde Kazgancı Satı mahallesinde vâki‘ lede’l-ahâlî ma‘lûmü’l-hudûd olan menzilin yevmî iki akçe icâre-i müeccele ve icâre-i mu‘accele ile hâlâ müste’ciri olan işbu râfi‘ü’l-kitâb fahrü’l-müderrisîn Mehmed Efendi b. Süleyman muvâcehesinde takrîr-i kelâm edip menzil-i mezbûr câ be-câ harâba müşrif olup meremmâtına vakfın müsâ‘adesi olmayıp ücret-i müeccelesinin yevmî bir akçesiyle menzil-i mezbûrun meremmât-ı cüz’iyye ve külliyyesini meremmete mezbûr Mehmed Efendi müte‘ahhid olup izin murâd ettikde vech-i merkūm üzere izin verilmek vakfa enfa‘ olmağın ücret-i müeccelesinin yevmî bir akçesini menzil-i mezbûrun meremmâtına sarfa mezbûr Mehmed Efendi’ye tevliyetim hasebi ile izin verdim ve menzil-i mezbûrun arsasına kendi mâlıyla müceddeden her ne binâ ihdâs ederse icâre-i mu‘accelesine mahsûb olsun dedikde mütevellî-i mezbûrun kelimât-ı meşrûhasını mezbûr Mehmed Efendi dahi vicâhen tasdîk ve şifâhen tahkīk ettikde mâ-hüve’l-vâkı‘ bi’t-taleb ketb olunup yed-i tâlibe def‘ olundu.<br><br>Tahrîren fî-evâili Şevvâli’l-mükerrem li-sene selâse ve ışrîn ve elf.<br><br>Şühûdü’l-hâl: Ali Çelebi b. Halil el-mi‘mâr, İbrahim Bey b. ( ) el-bevvâb, Mustafa Bey b. Abdullah el-bevvâb, Ferhad Bey b. ( ) el-câbî ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11464"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11466"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b203"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o777"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>