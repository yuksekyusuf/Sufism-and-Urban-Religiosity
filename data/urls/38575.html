﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 196<br>Hüküm no: 195<br>Orijinal metin no: [37b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Hatice’nin bazı ev eşyasını Cidde valisi Eğribozlu Mehmed Paşa’nın kızı Süeda Hanım’a satması</b><br><br>Eşyâ mübâya‘ası, nefy, hibe, ibrâ, 100 guruş<br><br>Mahmiye-i İstanbul’da Kabasakal mahallesinde sâkine ve zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan Hâce Hadice bt. Abdullah nâm hatun meclis-i şer‘-i şerîf-i enverde işbu bâ‘isü’l-vesîka sâbıkā Cidde vâlisi Eğribozlu Mehmed Paşa kerîmesi Süeda Hanım tarafından husûs-ı âti’l-beyânda tasdîka vekîl-i şer‘îsi Abdullah Efendi b. Mehmed mahzarında ikrâr-ı tam ve takrîr-i kelâm edip eşyâ-yı memlûkemden altı basma yasdık ve iki köhne mak‘ad ve iki minder ve iki yorgan ve bir döşek ve bir baş yasdığı ve bir şilte ve iki sahan ma‘a kapak ve bir mangal ve iki entari ve bir çuka ferâcemi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile müvekkile-i mezbûre Süeda Hanım’a yüz guruşa bey‘ ü temlik ve yine yedimde mâlım olan bir çift elmaslı zümrüt küpe ve bir çift altın bileziğimi müvekkile-i mezbûre Süeda Hanım’a hibe-i sahîha-i şer‘iye ile hibe ve temlik ve teslîm eylediğimde ol dahi ber-vech-i muharrer iştirâ ve meclis-i hibede ittihâb ve temellük ve tesellüm ve kabz ü kabûl eyledikden sonra semeni olan meblağ-ı mezbûr yüz guruşu müşteriye-i müvekkile-i mezbûre bana def‘ ü teslîm ben dahi yedinden tamamen ahz ü kabz ve umûruma sarfla istihlâk eyledim, fîmâ-ba‘d eşyâ-yı muharrere-i mezkûre müvekkile-i mezbûre Süeda Hanım’ın emvâl-i müşterâsı ve hakk-ı sırfı ve huliyyât-ı mezkûre dahi emvâl-i mevhûbesi olup benim kat‘a alâka ve medhalim kalmadığından mâ‘adâ mahalle-i mezbûrede vâki‘ müvekkile-i mezbûre Suada Hanım ile ma‘an sâkine olduğum menzil derûnunda mevcûde bi’l-cümle esâs-ı beyt ve melbûsât ve mefrûşât ve evânî-i nühâsiye ve gayr-ı nühâsiyenin mecmû‘u müvekkile-i mezbûre Süeda Hanım’ın müstakıllen malı olup benim üzerime lâbis olduğum köhne libâsımdan gayrı ism-i mâl ıtlâk olunur bir nesnem olmayıp müvekkile-i mezbûre Süeda Hanım’ın yed ve zimmetinde hukūk-ı şer‘iyeden bir akçe ve bir habbe hakkım ve alacağım yokdur dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 29 R sene [1]242.<br><br>Şühûdü’l-hâl: Muhzır Mehmed Çelebi, es-Seyyid Osman Efendi b. Ebûbekir, Hafız Mehmed Efendi, Muhzır Ebûbekir Çelebi</p>          <br><a title="Önceki sayfa" style="text-decoration:none" href="./ayrmetin.php?idno=38574"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38576"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b196"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o531"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>