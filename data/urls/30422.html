﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 242<br>Hüküm no: 220<br>Orijinal metin no: [66b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Anton v. Haçador’un Cevahir Bedesteni yakınındaki kuyumcu dükkânı gediğini Kirkor v. İsayi’ye kuyumcu esnafı nukud vakfına olan borcundan düşülmek üzere sekiz yüz guruşa sattığı</b><br><br>Kuyumcu<br><br>Kuyumcu tâifesinden olup kuyumcu esnâfının umûr-ı mühimmelerine mevkūfe nükūdun sâbıkā mütevellîsi olan Anton v. Haçador nâm zimmî meclis-i şer‘-i hatîr-i lâzımü’t-tevkīrde nükūd-ı mevkūfe-i mezbûrenin hâlâ bâ-hüccet-i şer‘iyye mütevellîsi bâ‘isü’s-sifr Kirkor v. İsayi nâm zimmî muvâcehesinde ikrâr-ı tâm ve takrîr-i kelâm edip işbu akd-i âti’z-zikrin sudûruna değin yedimde mülk ve hakkım olup İstanbul’da Cevâhir Bezzâsistânı civârında vâki‘ kuyumcu dükkânı derûnunda mevcûde beyne’l-hiref gedik ta‘bîr olunur âlât-ı lâzıme-i ma‘lûmemi tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ve safka-i vâhide ile mesfûr Kirkor zimmîye sekiz yüz guruşa bey‘ ve temlîk ve teslîm eylediğimde, ol dahi vakf-ı mezkûra mahkûmun-bih deynim olan beş bin beş yüz guruşun sekiz yüz guruşu mukābelesinde iştirâ ve temellük ve tesellüm ve kabz edip semeni olan meblağ-ı mezkûr sekiz yüz guruşu deyn-i mezkûrumun ol mikdârına takās ve mahsûb eylediğimde, ol dahi ber-vech-i muharrer mukāssa ve kabûl edip fîmâ-ba‘d zikrolunan dükkân derûnunda mevcûde âlât-ı ma‘lûmede benim asla ve kat‘â alâka ve medhalim kalmayup mütevellî-i mesfûr Kirkor zimmînin mülk-i müşterâsı olmuşdur, keyfe mâ yeşâ’ ve hasbe-mâ-yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 17 min-Şevval sene 1194.<br><br>Şuhûdü’l-hâl: Mehmed Ağa b. Ahmed Kethudâ-yı Muhzırân, Kemahî İbrahim, İsmail b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=30421"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30423"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b242"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o291"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>