﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 220<br>Hüküm no: 235<br>Orijinal metin no: [64a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Paşa Vakfı’na ait muattal ekmek fırınının, mütevelli Abdurrahman Bey tarafından kiraya verilmesine izin verildiği</b><br><br>Ma‘rûz<br><br>Nezâret-i aliyyelerinde âsûde evkâfdan sadr-ı esbak merhûm Mehmed Paşa Vakfı’nın mütevellîsi arzuhâl eden İbrahim Hânzâde Abdurrahman Bey tarafından husûs-ı âtîde vekîl olduğu Mehmed Emin b. Mahmud ve Ömer b. Mehmed şehâdetleriyle mütehakkık olan el-Hâc Mehmed Emin b. el-Hâc İsmail sâdır olan emr-i âlîlerine imtisâlen evkâf müfettişi müderrisîn-i kirâmdan Hâfız İbrahim Efendi dâ‘îleriyle bi‘l-ma‘iyye dâ‘îhânede ma‘kûd meclis-i şer‘-i şerîf-i enverde vakf-ı mezkûr musakkafâtından olup İstanbul’da Kadırga Limânı kurbünde vâki‘ beyne’l-cîrân ma‘lûm bir bâb habbâz fırınının beher şehr yirmişer guruş icâre-i mü’eccele-i vâhide ile müşâhereten müste’cirleri üç seneden berû zikr olunan icâresini cânib-i vakfa edâ etmediklerinden mâ‘adâ fırın-ı mezkûru terk ve diyâr-ı âhara firâr ve gayb ve kimesneye dahî ısmarlamadıklarından fırın-ı mezkûr mu‘attal ve cânib-i vakfa muzır olmağın nef‘an li’l-vakf işbu yedimde olan fetvâ-yı şerîfe mûcibince müvekkilim mütevellî-i mûmâileyh fırın-ı mezkûru âhara îcâr murâd etmeğin derûnunda gâ’ibûn-ı mezbûrûnun eşyâları var ise kıbel-i şer‘den kayyım nasb olunup ma‘rifet-i şer‘le yedine teslîm ve hıfz olunmak matlûbudur deyü bi’l-vekâle eylediği bi’l-cümle takrîri vâkı‘a mutâbık olduğu bi’l-ihbâr mütehakkık olup ve fırın-ı mezkûr derûnunda gâ’ibûn-ı merkûmûn ism-i mâl ıtlâk olunur aslâ nesneleri olmadığı bi’l-iltimâs kıbel-i şer‘den mürsel İkinci Kâtib Mevlânâ Merhabâzâde Mahmud Efendi ve ma‘an meb‘ûs ümenâ-i şer‘in inhâlarıyla zâhir olmağın ber-mûceb-i fetvâ-yı şerîfe fırın-ı mezkûru âhara îcâra mütevellî-i mûmâileyh Abdurrahman Bey’e izin verildiği huzûr-ı âlîlerine i‘lâm olundu.<br><br>Fî 6 min Zilhicce sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30693"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30695"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b220"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o283"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>