﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 401<br>Hüküm no: 222<br>Orijinal metin no: [76b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yeterli miktarda asker toplanması nedeniyle silah altına alınan esnaf ve memurların işlerine dönmesi</b><br><br>İstanbul kādısı fazîletli efendi<br><br>Ahvâl-i hâliye-i ma‘lûmeden nâşî civâr-ı saltanat-ı seniyyede ve Karaburun ve havâlîsi muhâfazalarında istihdâm olunmak üzere tez elden Dersa‘âdet’ten esnâf kethüdâları ma‘rifetleriyle bi’l-cümle esnâfın eli silâh tutarlarının tertîb ve atûfetlü serasker paşa hazretleri ma‘iyyetiyle ihrâc olunmaları bâ-fermân-ı âlî tenbîh olunmuş ise de bugünlerde lillâhi’l-hamd ve’l-minne Anadolu cânibinden gelmiş olan asâkir Karaburun ve Terkos havâlîsi muhâfazasına ta‘yîn ve ihrâc olunmuş ve bir tarafdan dahi asâkir-i vâfiye gelmekde olduğundan muktezî olan mahallere yerleşdirilecek idüğüne ve İstanbul esnâfının dahi ekserîsi hıdemât-ı mühimme-i seferiyede müstahdem olageldiklerine binâen hem mühimmât-ı seferiye ve levâzımât-ı sâirenin beyhûde ta‘tîlini mûcib ve hem kâr u kesblerinden tebâ‘udü müstevcib olmamak için tertîb olunan bi’l-cümle esnâfın kemâ-fi’s-sâbık kâr u kisb ve herkes san‘atlarıyla meşgūl olmak üzere eslihalarını ve melbûsât-ı seferiyelerini çıkarıp me’lûf oldukları işlerinde <<bulunmak ve ricâl-i Devlet-i aliyyeden Bâbıâlî’ye me’mûr efendilerden ve etbâ‘ ve hademe ve kavvâslarından mâ‘adâ Bâb-ı Defterî me’mûrları ve menâsıb-ı dîvâniye ve Bâb-ı Defterî’ye müte‘allik olanların hademeleri ve bi’l-cümle küttâb ve sâir kimesneler ve mahallât köşebaşı bekleyen ahâlî esnâf ile berâber cümlesi silâhlarını çıkarıp herkes işleriyle meşgūl>> bulunmaları tensîb olunarak bi’l-cümle esnâf kethüdâlarını nezdine celb ile ber-minvâl-i muharrer silâhlarını çıkarıp kemâ-fi’s-sâbık işleriyle meşgūl olmalarını ve ba‘d-ez-în bunlardan bir kimesne müsellah bulunur ise ma‘rifetiyle ahz u girift ve tedîbât-ı lâyıkaları icrâ olunacağını güzelce tenbîh ve tefhîme himmet eylemesi serasker-i müşârun-ileyh hazretlerine ifâde olunmuş ve keyfiyet ihtisâb ağasına dahi bildirilmiş olmağla siz dahi bu maddeye alâ-mâ-yelîk ihtimâm ve nezâret eyleyesin deyü<br><br>Fî 29 S sene 1245<br><br>Serasker paşa hazretlerine hitâben sâdır fermân-ı âlîden kaydolmağın ânifen efendi hazretlerine hitâben sâdır olan emr-i âlîden kayd ve tashîh şud.</p>          <br><a title="Önceki sayfa" style="text-decoration:none" href="./ayrmetin.php?idno=34128"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34130"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b401"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o484"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>