﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 9 Numaralı Sicil (H. 940-942 / M. 1534-1536)<br>cilt: 4,&nbsp;sayfa: 303<br>Hüküm no: 744<br>Orijinal metin no: [90b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Beytülmâlci İskender’in elindeki kaçak kölenin Şaban’a ait olduğu</b><br><br>Sebeb-i tahrîr-i sicil budur ki Beypazarı kazâsından nefs-i Beypazarı’ndan Yakacık mahallesinden Şaban mahfil-i şer‘a hâzır gelip bilesine yava ve beytülmâl zâbit[i] olan İskender b. Abdullah[’ı] ihzâr edip üzerine takrîr-i da‘vâ kılıp dedi ki bir kulum ibâkat eyledi hâliyâ senin elinde buldum taleb ederim deyicek mezkûr İskender bi’l-mukābele cevâb verip dedi ki zikr olan kul senin idiği neden ma‘lûmdur deyicek mezkûr Şaban’ın takrîrine muvâfık beyyine taleb olundu. Udûl-i müslimînden Ahmed b. Musa ve Yunus b. Süleyman şehâdet için hâzırân olup şöyle edâ-i şehâdet-i şer‘iyye kılıp dediler ki biz şâhidleriz ve şehâdet dahi ederiz ki işbu mezkûr İskender’in elinde münâza‘at kayd olan mezkûr Şaban’ın mülk kuludur elân dahi mülkdeyken ibâkat eylemiştir deyicek şâhidân-ı mezbûrânın şehâdetleri ba‘de’t-tezkiyyeti’ş-şer‘î ve’t-tahlîfi’l-âdî hayyiz-i kabûlde vâkī‘ oldukda zikr olan kul mezkûr Şaban’a hükm olunup ve mezkûr Şaban’ın nefsine dahi mezkûr Yunus b. Süleyman ve Ebâ Eyyûb-i Ensârî kurbunda Çavuş Mescid mahallesinde Mustafa b. Ahmed kefîl bi’n-nefs olup kaziyye mâ hüve’l-vâkī‘ sicil olundu. Tahrîren fî evâhiri Rebi‘ilevvel li sene isnâ ve erba‘în ve tis‘a mi’e.<br><br><br>Şuhûdü’l-hâl: Mevlânâ Ramazan b. Ahmed ve Şaban b. Evhad ve Mustafa b. Mehmed ve kâtibü’l-hurûf Mahmud ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=46792"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=46794"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk009&bsm=usk009b303"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk009&bsm=usk009o489"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>