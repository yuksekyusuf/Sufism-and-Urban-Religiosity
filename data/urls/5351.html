﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 412<br>Hüküm no: 427<br>Orijinal metin no: [98a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Misivri ve Süzebolu mukataalarını ortak tasarruf eden Aydos ahalisinden el-Hâc Ali Ağa ile Mehmed Ağa’nın birbirlerinin zimmetlerini ibra ettikleri</b><br><br>Hilâl-i sutûrda mastûr olan husûsu mahallinde ketb ü tahrîri için bi’l-iltimâs savb-ı şer‘-i kavîmden irsâl olunan Mevlânâ Mustafa Efendi b. el-merhûm Yunus Efendi mahmiye-i İstanbul’da Elvanzâde Mahallesi’nde sâkin Mustafa Ağa b. Ali Bey’in menziline varıp zeyl-i vesîkada muharrerü’l-esâmî Müslimîn mahzarlarında akd-i meclis-i şer‘-i şerîf ettikde vilâyet-i Rumeli’nde Aydos kasabası ahâlîsinden olup mahmiye-i mezbûrede müsâfiren sâkin el-Hâc Ali Ağa b. Mustafa meclis-i ma‘kūd-ı mezkûrda şerîki bâ‘isü hâze’l-kitâb Mehmed Ağa b. Mustafa mahzarında takrîr-i kelâm ve bast-ı merâm edip bundan akdem mezbûr Mehmed Ağa ile şirket üzere Misivri ve Süzebolu mukāta‘alarını zabt ve tasarruf eylediğimizde beynimizde nice ahz u i‘tâ cereyân etmişidi el-hâletü hâzihî beynimizde cereyân eden ahz u i‘tâyı hesâb eylediğimizde her birimizin âhar üzerinde bir akçe ve bir habbe hakkı ve müstehakkı zuhûr etmemeğin husûs-ı mezkûra ve târih-i kitâba gelince sâir beynimizde cereyân eden ahz u i‘tâ ve mu‘âmelât-ı şettâya müte‘allika âmme-i de‘âvî ve kâffe-i mütâlebât ve muhâsamâtdan her birimiz âharı ibrâ-i âmm-ı râfi‘u’l-hısâm ile ibrâ ve iskāt eyledik min-ba‘d birbirimiz ile vechen mine’l-vücûh ve sebeben mine’l-esbâb da‘vâ ve nizâ‘ ve husûmetimiz yokdur dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb ü tahrîr ve ma‘an ba‘s olunan Çukadâr Mustafa Çelebi b. Abdullah ve Muhzır Ya‘kub b. Abdullah ile meclis-i şer‘a gelip her biri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ min-şehri Ramazani’l-mübârek li-sene selâse ve erba‘în ve mi’e ve elf.<br><br>Şuhûdü’l-hâl: es-Seyyid Salih Efendi b. es-Seyyid Ali Hoca, Mehmed Efendi b. Hüseyin hulefâ-i mevkūfât, Hüseyin Ağa b. Ahmed an-kasaba-i Aydos, el-Hâc Hasan Ağa b. Ali Akşehr[î], el-Hâc Mehmed Ağa b. Receb, Mustafa Ağa b. Ali, Ali Bey b. İbrahim, Mustafa Efendi b. Abdullah, es-Seyyid Mustafa b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=5350"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5352"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b412"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o667"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>