﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 180<br>Hüküm no: 146<br>Orijinal metin no: [21a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Safiye Hatun’un istiğlâl yoluyla borç aldığı</b><br><br>İstiğlâl<br><br>Mahmiye-i İstanbul’da Sofular mahallesi sâkinelerinden olup zâtı Molla Mustafa b. el-Hâc Ahmed ve Hasan Ağa b. Hüseyin ta‘rîfleriyle mu‘arrefe olan Safiye bt. Abdullah nâm hatun meclis-i şer‘-i hatîr-ı lâzımü’t-tevkīrde Dergâh-ı âlî yeniçerilerinin kırk altı cemâ‘atine mahsûs oda neferâtının mühimmâtlarına mevkūfe nukūdun bi’l-fi‘il mütevellîsi olan işbu bâ‘isü’l-kitâb Hasan Odabaşı b. Receb mahzarında ikrâr ve takrîr-i kelâm edip yedimde mülk ve hakkım olup mahalle-i mezbûrede vâki‘ bir tarafdan Dergâh-ı âlî yeniçerileri odaları ve bir tarafdan Orta Câmi‘-i şerîfi imâmlarına meşrûta vakıf menzil ve bir tarafdan Bahane Hanım menzili ve bir tarafdan ba‘zan Fâtıma Hatun menzili ve ba‘zan tarîk-i hâs ile mahdûd ma‘lûmü’l-müştemilât mülk menzilimi mütevellî-yi mezbûr Hasan Odabaşı’ya bi-tarîkı’l-istiğlâl beş yüz guruşa bey‘ ve teslîm ol dahi ber-vech-i muharrer iştirâ ve tesellüm ve kabz ve kabûl eylediğinden sonra meblağ-ı mezbûr beş yüz guruşu nukūd-ı mevkūfe-i mezbûreden olmak üzere mezbûr Hasan Odabaşı yedinden tamâmen ahz u kabz eylediğimden sonra mütevellî-yi mezbûr Hasan Odabaşı menzil-i mahdûd-ı mezkûru gıbbe’t-tahliyeti’ş-şer‘î ve’t-tekābuzü’l-mer‘î târîh-i kitâbdan bir sene tamâmına değin yetmiş beş guruşa bi’t-tevliye bana îcâr ve teslîm ben dahi istîcâr ve tesellüm ve kabûl eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ aşer min-Muharremi’l-harâm sene 1153.<br><br>Şuhûdü’l-hâl: el-Hâc Halil Odabaşı b. İbrahim, el-Hâc İsmail Ağa b. Süleyman, Abdullah Odabaşı b. Mehmed, el-Hâc Ahmed Ağa b. Süleyman, Halil Çelebi b. Yahya, Osman Ağa b. Hacı Abdullah, el-Hâc Hasan Çelebi b. İbrahim, Abdullah Odabaşı b. Mehmed, el-Hâc Salih Odabaşı b. Mustafa</p>          <br><a title="Önceki sayfa" style="text-decoration:none" href="./ayrmetin.php?idno=6361"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6363"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b180"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o662"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>