﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 425<br>Hüküm no: 308<br>Orijinal metin no: [116a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölenlerden geriye kalan miras mallarına, belirtilen durumlar tahakkuk etmedikçe devlet tarafından dokunulmaması</b><br><br>Cânib-i mîrîden veresenin mirasına ta‘arruz etmemek emri.<br><br>Bâ-sah.<br><br>İstanbul Kādısı İzzetlü, Fazîletlü Efendi Hazretleri<br><br>Bir müddetden beri mîrînin kesret-i masârifi cihetiyle muzâyaka derkâr olduğundan medâr olur mülâhazasıyla cânib-i mîrîden zabtolunan muhallefâtların ekseri mal-ı eytâm olup medâr değil, envâ‘-ı hasârı mûcib olmağla her ne kadar muzâyaka derkâr ise de hasbeten lillâhi te‘âlâ bu maddenin men‘i husûsuna irâde-i kātı‘a-i cihân-dârâne ta‘alluk ederek fîmâ-ba‘d ricâl ve efrâd ve vücûh-i memâlikden mîrî ile ahz ü i‘tâları olmayanların evlâd ve yetîmleri kaldığı hâlde kat‘an muhallefâtına cânib-i mîrîden dokunulmamak ve bu makūleden mîrî ile hesâbı olanların fakat zimmet-i mîrîyyesi alınıp mâ‘adâ bir nesnesine vaz‘-ı yed olunmamak ve bilâ-veled ölenlerden umûr-ı cihâd için zabta şâyân olanlar dahi vereselerinin hâllerine göre mikdâr-ı münâsibi i‘tâ olunarak tanzîm olunmak ve cesîm vakıf konak ve yalı ashâbından bilâ-veled fevt olanların konak ve yalı esmânına cânib-i mîrîden müdâhale olunmayıp vakfa âid olmak ve ba‘zan Anadolu ve Rumeli’de ashâb-ı servetden olanların vefâtında evlâdı babası hânedânını idâre ile sâye-i şâhânede temettu‘ edeceğine mebnî levâzım-ı umûr-ı cihâd için o makūlelerin muhallefâtı mîrîye âid olarak münâsibi vechile tanzîm kılınmak bâbında şeref-efzâ-yı sudûr olan hatt-ı hümâyûn mûcebince memâlik-i mahrûsede vâki‘ vüzerâ ve mîrimîrân ve mevâlî ve kuzât ve sâire hitâben evâmir-i aliyye ısdâr ve tisyâr olunmağla imdi İstanbul ve Galata ve Üsküdar ve Eyüp mahkemeleri sicillâtına kayd ü sebt ettirtip muktezâ-yı irâde-i seniyyenin icrâsına himmet eyleyeler deyü.<br><br>Fî 25 L sene [12]23</p>          <br><a title="Önceki sayfa" style="text-decoration:none" href="./ayrmetin.php?idno=32304"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32306"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b425"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>