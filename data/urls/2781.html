﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 381<br>Hüküm no: 463<br>Orijinal metin no: [86a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Âbide Hatun’un vefat eden anne ve babasından intikal eden vakıf dükkân hissesini kardeşi Abdülgani’ye satması</b><br><br>Husûs-ı âti’l-beyânın mahallinde tahrîri iltimâs olunmağın savb-ı şer‘-i enverden Mevlânâ Keşfî Mustafa Efendi irsâl olunup ol dahi umdetü’l-müderrisîni’l-kirâm zübdetü’l-muhakkıkīni’l-fihâm Vardarî Şeyhzâde demekle ma‘rûf Abdülgani Efendi b. el-müvellâ el-merhûm Mehmed Efendi’nin mahmiye-i İstanbul’da Molla Ahî mahallesinde sâkin olduğu menzile varıp zeyl-i rakīmde muharrerü’l-esâmî olan Müslimîn huzûrlarında akd-i meclis-i şer‘-i şerîf eyledikde mûmâ-ileyh Abdülgani Efendi’nin li-ebeveyn kız karındaşı olup zâtı Sahhâf es-Seyyid Mehmed Çelebi b. es-Seyyid Cafer ve İsmail Çelebi b. Ali ta‘rîfleri ile mu‘arrefe olan Âbide Hatun meclis-i ma‘kūd-ı mezbûrda işbu kitâbın sâhibi mûmâ-ileyh Abdülgani Efendi mahzarında bi-tav‘ihâ ikrâr u i‘tirâf edip merhûm Süleyman Subaşı Vakfı’ndan olup mahmiye-i mezbûrede Aksaray sûkunda vâki‘ lede’l-ahâlî ve’l-cîrân ma‘lûmü’l-hudûd iki kepenk bakkāl dükkânı babamız müteveffâ-yı mezbûr Mehmed Efendi ile vâlidemiz müteveffât Sâre nâm hatunun icâre-i mu‘accele ve müeccele-i ma‘lûmeteyn ile tasarruflarında olup ba‘de vefâtihimâ bana ve karındaşım mûmâ-ileyh Abdülgani Efendi’ye ve li-ebeveyn kız karındaşlarımız Safiye ve Fâtıma ve Bakıye’ye intikāl-i âdî ile intikāl etmekle zikr olunan dükkândan babamız ve vâlidemden intikāl eden hisse-i sâbıkalarımı karındaşım mûmâ-ileyh Abdülgani Efendi’ye ma‘rifet-i mütevellî-yi vakf-ı mezbûr ile on altı bin akçe bedel mukābelesinde ferâğ ve tefvîz edip ol dahi ba‘de’t-tefevvüz ve’l-kabûl bedel-i mezkûru bana teslîm edip ben dahi yedinden tamâmen ahz u kabz eyledim. Min-ba‘d dükkân-ı mezbûrda alâka ve medhalim kalmadı dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr ba‘dehû ma‘an irsâl olunan Bekir b. Hüseyin [86b] ve Mehmed b. Ramazan nâm kimesne ile meclis-i şer‘a gelip alâ-vukū‘ihi inhâ ve takrîr etdiklerinde mâ-hüve’l-vâki‘ bi’t-taleb ketb olundu.<br><br>Fi’s-sâmin min-Şa‘bâni’l-mu‘azzam li-sene ihdâ ve semânîn ve elf.<br><br>Şuhûdü’l-hâl: Mefharü’s-sâdât es-Seyyid Cafer Çelebi b. ( ) Ramazan Efendi b. Mustafa, Ahmed Efendi b. Mustafa, Ömer Ağa b. Hüseyin, Ramazan b. Ali, Süleyman Çelebi b. Ahmed, Ramazan Beşe b. Hasan, İbrahim Çelebi b. Receb, Mustafa Beşe b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=2780"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2782"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b381"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o538"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>