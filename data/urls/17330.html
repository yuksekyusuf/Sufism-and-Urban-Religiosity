﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 264<br>Hüküm no: 377<br>Orijinal metin no: [41b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Beşe b. Musa’nın Fâtıma bt. Yusuf’dan alacaklı olduğu yolundaki iddiâsını ispatlayamadığı</b><br><br>Maʻrûz;<br><br>Medîne-i hazret-i Eyüb’de sâkin çörekci tâifesinden Mehmed Beşe b. Musa nâm kimesne ihzâr etdirdiği medîne-i mezbûrede Evlice Baba Mahallesi sâkinelerinden işbu bâʻisetü’l-iʻlâm Fâtıma bt. Yusuf nâm hatun ile terâfuʻlarında bundan akdem mezbûre Fâtıma Hatun’un emriyle vakf menzil ferağı içün yirmi sekiz guruş verip ve zincirli ve müdevver İstanbul ve zer-i mahbûb mahlût yüz aded altun bi-tarîkı’l-emâne mezbûre Fâtıma’ya vermiş idim hâlâ ciheteyn-i mezbûreteynden olan meblâğ-ı mezbûr ile ol mikdâr aded mahlût altun mezbûre Fâtıma zimmetinde olmağla suâl ve alıverilmek matlûbumdur deyü tasaddî eylediği müddeʻâ-i mezbûrelerini mezbûre Fâtıma Hatun bi’l-külliye baʻde’l-inkâr müddeʻî-i mezbûr Mehmed Beşe ber-vech-i muharrer müddeʻâlarını isbât edemeyip ityân-ı beyyineden izhâr-ı acz-birle istihlâf etmeğin mezbûre Fâtıma Hatun baʻde’t-tahlîfü’ş-şerʻî mûcebiyle müddeʻî-i merkūm Mehmed Beşe mezbûre Fâtıma’ya bilâ-beyyine bî-vech muʻârazadan menʻ olunduğu medîne-i mezbûre mahkemesinde baʻde’t-tescîl bi’l-iltimâs huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’s-sâbiʻ min-Zilhicceti’ş-şerîfe sene sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17329"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17331"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b264"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o730"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>