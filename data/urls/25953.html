﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 870<br>Hüküm no: 1066<br>Orijinal metin no: [149b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin b. Ömer ve ortağı Mehmed b. Muharrem’in kendisine emanet ettiği paranın yangında zâyi olduğuna dair Mehmed b. Veli’nin yemin ettiği</b><br><br>Hüccet-i men‘.<br><br>Mahmiye-i İstanbul’da eş-Şeyh Ebulvefâ kurbünde sâkin Hüseyin b. Ömer ve şerîki Mehmed b. Muharrem nâm kimesneler dîvân-ı sadrazamîde ma‘kūd meclis-i şer‘-i enverde yine mahmiye-i mezbûrede Parmakkapı kurbünde Kaliçeci Hasan mahallesinde sâkin Mehmed b. Veli nâm kimesne mahzarında üzerine da‘vâ ve takrîr-i kelâm edip târih-i kitâbdan beş sene mukaddem iki yüz elli riyâlî guruş benim ve yüz elli riyâlî guruş dahi şerîkim işbu hazır bi’l-meclis mezbûr Mehmed b. Ömer’in ki cem‘an dört yüz riyâlî guruşumuzu kendi menzilinde hıfz ediver deyü mezbûra îdâ‘ ve teslîm ol dahi tesellüm etmiş idi hâlâ meblağ-ı mezbûru merkūmdan taleb ederiz suâl olunsun dediklerinde gıbbe’s-suâl mezbûr Mehmed cevâbında ber-minvâl-i muharrer mezbûrânın bi’l-emâne makbûzum olan dört yüz riyâlî guruşlarını kabzı Kaliçeciler Hanı’nda olan mahzenimde hıfz üzere iken bin yetmiş senesi Zilka‘desi’nin on altıncı gününde vâki‘ harîkde hân-ı mezbûr muhterik olmağla mezbûr zâyi‘ olduğunu ikrâr ve hân-ı mezbûrda olan mahzende hıfz eyle deyü emrini inkâr etmekle mezbûr Mehmed’den def‘-i mezbûru için beyyine taleb olundukda mahmiye-i mezbûre mahallâtından Hoşkadem mahallesinde sâkin Salih b. Mehmed ve Kadırga Limanı kurbünde Yenimahalle sükkânından Ahmed b. Ali nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka zikrolunan dört yüz riyâlî guruşu müdde‘iyân-ı mezbûrân merkūm Mehmed’e “Var, Kaliçeciler Hanı’nda olan mahzeninde hıfz eyle” deyü bizim huzûrumuzda emreylediler bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerinden gıbbe ri‘âyeti şerâ’iti’’l-kabûl şehâdetleri makbûle oldukdan sonra zikrolunan meblağ-ı mezbûr merkūm Mehmed’in te‘addî ve taksîriyle zâyi‘ olmadığına merkūm Mehmed’e yemîn teklîf olundukda ol dahi alâ-vefki’l-mesûl yemîn billâhi te‘âlâ etmeğin mûcebince müdde‘iyân-ı mezbûrân Hüseyin ve Mehmed bî-vech mu‘ârazadan men‘ olundu. Mâ vaka‘a bi’t-taleb ketb olundu.<br><br>Fî-gurreti Muharremi’l-harâm li-sene selâse ve seb‘în ve elf.<br><br>Şuhûdü’l-hâl: Mefharu’l-emâsil ve’l-ayân İbrahim Ağa ser-çavuşân, Fahrü’l-emâsil ve’l-ayân Hüseyin Ağa b. ( ), Mehmed Çavuş b. Hamza, Mehmed Ağa b. Mahmud, el-Hâc Ömer b. Ali, Mehmed Ağa b. Mustafa, el-Hâc Yusuf b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=25952"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25954"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b870"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o916"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>