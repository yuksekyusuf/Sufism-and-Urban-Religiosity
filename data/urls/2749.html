﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 358<br>Hüküm no: 431<br>Orijinal metin no: [81a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Safiye Hatun’un Keçeci Piri mahallesindeki menzilini müştemilatı ile birlikte Hasan Çelebi’ye satması</b><br><br>Sâbıkā mahmiye-i İstanbul’da Keçeci Pîrî mahallesinde sâkine olup hâlâ medîne-i Şam Trablusu’nda Hicazeyn? mahallesinde sâkine olan Safiye bt. Abdullah nâm hatun tarafından menzil-i âti’l-beyânı bey‘ ve kabz-ı semene vekîl olup vekâleti mezbûre Safiye’nin zâtını ma‘rifet-i şer‘iyye ile ârifân medîne-i mezbûrede Beyne’l-cisreyn? mahallesinde sâkin Mustafa Beşe b. Ali Cemaleddin ve Câmi‘-i kebîr mahallesinde sâkin Ali Beşe b. el-Hâc Nasırüddin nâm kimesneler şehâdetleri ile şer‘an sâbite olan Ahmed Ağa b. Mehmed Ağa nâm kimesne meclis-i şer‘-i şerîfde işbu bâ‘isü’l-kitâb Hasan Çelebi b. Hüseyin nâm kimesne mahzarında ikrâr ve takrîr-i kelâm edip akd-i âti’z-zikrin sudûruna değin müvekkilem mezbûre Safiye’nin mülkü olup sâlifü’z-zikr Keçeci Pîrî mahallesinde vâki‘ bir tarafdan tarîk-i âm ve bir tarafdan Hadîce Hatun mülkü ve bir tarafdan Receb Beşe mülkü ve bir tarafdan Medîne-i münevvere Vakfı’ndan olup Ahmed Çelebi tasarrufunda olan menzil ile mahdûd muhavvata-i hâriciyesinde fevkānî bir bâb oda ve tahtânî bir ahur ve kenîfi ve muhavvata-i dâhiliyesinde tahtânî bir bâb oda ve bir sofa ve bir kenîf ve bir matbah ve cüneyneyi müştemil menzili bi-cümleti’t-tevâbi‘ ve’l-levâhık ba‘de’l-müzâyede ve inkıtâ‘ı’r-rağbe semen-i misli ile yirmi sekiz bin akçeye mezbûr Hasan Çelebi’ye tarafeynden îcâb ve kabûlü hâvî bey‘-i bâtt-ı sahîh-i şer‘î ile bey‘ ve teslîm, mezbûr Hasan Çelebi dahi iştirâ ve tesellüm etdiğinden sonra semen-i mezbûr yirmi sekiz bin akçeyi mezbûr Hasan Çelebi yedinden tamâmen ahz u kabz eyledim <<dedikde gıbbe’t-tasdîk>> min-ba‘d menzil-i mahdûd-ı mezbûr merkūm Hasan Çelebi’nin mülk-i müşterâsıdır keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 21 min-Şa‘bâni’l-mu‘azzam sene 1081.<br><br>Şuhûdü’l-hâl: el-Hâc Murad el-münâdî, Mustafa kethüdâ-yı Ahmed, Ebubekir Efendi b. İbrahim, Ramazan Beşe b. Mehmed, Hüseyin Çelebi b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=2748"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2750"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b358"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o543"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>