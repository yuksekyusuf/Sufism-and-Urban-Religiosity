﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 172<br>Hüküm no: 117<br>Orijinal metin no: [18a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ofdar v. Garyo’nun Çemişgezek’e bağlı Siptoros nahiyesinin Hidi köyündeki bazı arazisini on guruşa Saka Arslan v. Gazal’a sattığı</b><br><br>Vilâyet-i Anadolu’da Çemişgezek kazâsına tâbi‘ Siptoros nâhiyesinde Hidi nâm karye sâkinlerinden Ofdar v. Garyo nâm zimmî mahfil-i kazâda işbu bâ‘isü’l-vesîka Sakkā Arslan v. Gazal nâm zimmî muvâcehesinde tav‘an ikrâr ve i‘tirâf edip zikri âtî akdin sudûruna değin silk-i mülk-i sahîhimde münselik mülk ve hakkım olup karye-i mezbûrede vâki‘ bir tarafı Poğnik v. Arosis mülküne ve bir tarafı Uzun Ali b. Abdullah mülküne ve bir tarafı kefere mekābiri ve bir tarafı müşterî-i mezkûr mülküne müntehî arsa-i hâliyemi ve yine müşterî-i mezbûrun menzili cânibinde vâki‘ bir tarafı kefere mekābiri ve bir tarafı Ahmed Çelebi b. Ali Beşe mülküne ve bir tarafı yine müşterî-i mezkûr mülküne ve bir tarafı tarîk-ı âm ile mahdûd olan cemî‘ mülk arsa-i hâliyemi kâffe-i hukūk ve merâfıkı ile dahi mezbûr Uzun Ali’nin bostanı kenârında mezkûr Ahmed Çelebi’nin bağı içinde Gülübolu demekle ma‘rûf olup kadimden zikrolunan arsalara mürûr ve ubûr edip hakk-ı mürûrum olan tarîkı dahi bi-cümleti’t-tevâbi‘ ve’l-levâhık mezkûr Sakkā Arslan’a on kıt‘a riyâlî guruşa tarafeynden îcâb ve kabûlü hâvî bey‘-i bâtt-ı sahîh ile bey‘ edip ol dahi vech-i muharrer üzere iştirâ ve kabûl eyledikden sonra semeni olan meblağ-ı mezkûr on kıt‘a riyâlî guruşu müşterî-i mezkûr Sakkā Arslan yedinden tamâmen ahz u kabz edip zikrolunan arsa-i mahdûde-i mezkûreleri mahallinde zabt ve tesellüme tarafımdan mezkûr Sakkā Arslan’ı taslît eyledim min ba‘d zikrolunan arsa-i hâliye mezkûr Sakkā Arslan’ın mülk-i müşterâsıdır keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâlis ve’l-ışrîn min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Sefer Bey b. Abdullah, Mustafa Bey b. Abdullah, Yusuf odabaşı, Ali Çelebi b. Mehmed, Murad Bey b. Abdullah, Süleyman Beşe b. Bâli Beşe, Derviş b. Mehmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40395"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40397"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b172"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o895"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>