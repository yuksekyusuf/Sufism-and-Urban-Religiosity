﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 75<br>Hüküm no: 38<br>Orijinal metin no: [6a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Bey b. Mehmed’in, darı alacağı iddiasıyla Rakka Beylerbeyi Yakup Paşa aleyhine dava ve talepte bulunmaktan menolunduğu</b><br><br>Sipâh-ı zafer-penâh zümresinden Mustafa Bey b. Mehmed mahfil-i şer‘-i hatîrde fahrü’l-emâcid ve’l-ekârim hâvi’l-mahâmid ve’l-mekârim Behram Ağa [b. Abdu]llah tarafından husûs-ı âtîye vekîl olup vekâleti nehc-i şer‘î üzere sâbite olan Osman Bey b. Abdülkerim nâm cündî mahzarında üzerine takrîr-i da‘vâ edip bundan akdem hâlâ Rakka beylerbeyisi olan emîrü’l-ümerâ’i’l-kirâm Yakub Paşa zimmetinde cihet-i deyn-i şer‘îden keyl-i Nusa[y]bin ile beş bin keyl daru hakkım olup müşârun-ileyh Behram Ağa zikr olunan beş bin keyl daru hakkıma tarafeynden emr ve kabûlü hâviye kefâletle kefîl oldu idi, ba‘dehû kefîl-i müşârun-ileyhden kefâleti hasebi ile keyl-i mezbûr ile üç bin keyl daruyu alıp kabz eyledi, bâkī kalan iki bin keyl daruyu dahi kefîl-i mezkûrdan taleb ederim dedikde gıbbe’s-suâl vekîl-i merkūm cevâbında fi’l-vâki‘ hâl işbu zikr olunan minvâl üzere olup bâkī kalan iki bin keyl daruyu dahi müdde‘î-i mersûmun tarafından ahz u kabza ve kendiye îsâle vekîl olup mahrûse-i Âmid sükkânından olan Tellizâde Ali Ağa asîl-i mezkûr Yakub Paşa’dan bi’t-tamâm alıp kabz eyledi, asîl-i merkūmun zimmeti deyn-i mezbûrdan berî olmağla müvekkilimin dahi kefâletden zimmeti berî olmuşdur deyü da‘vâ-yı def‘ edip mezbûr Mustafa Bey dahi istintâk olundukda mezkûr Tellizâde Ali Ağa’yı ahz u kabza vekîl eylediğine mukırr ve mu‘terif olup lâkin mersûm Ali Ağa asîl-i müşârun-ileyhden bâkī kalan iki bin keyl daruyu bi’l-vekâle kabz eylediğini münkir olucak gıbbe’l-istişhâd udûl-i Müslimînden Abdülcelil b. ( ) ve Mustafa Bey b. Mehmed el-cündî li-ecli’ş-şehâde hâzırân [6b] olup gıbbe’l-istişhâd fi’l-hakīka mesfûr Tellizâde Ali Ağa vech-i muharrer üzere keyl-i Nusaybin ile iki bin keyl daruyu asîl-i müşârun-ileyh Yakub Paşa’dan bi’l-vekâle ahz u kabz eyledi, bu husûsa şâhidleriz, şehâdet dahi ederiz deyü edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olup mûcebiyle da‘vâ ve talebden men‘ olunup mâ vaka‘a bi’t-taleb ketb olundu.<br><br>Tahrîren fî-evâili Recebi’l-mürecceb li-seneti selâse ve selâsîn ve elf.<br><br>Şuhûdü’l-hâl: Halid Ağa b. Müteferrika, Hüseyin Ağa b. Müteferrika, Sefer Çavuş b. Abdullah, Arslan Çavuş b. Kurd, Hacı Beyzâde ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39329"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39331"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b075"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o432"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>