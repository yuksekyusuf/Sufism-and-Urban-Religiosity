﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 143<br>Hüküm no: 109<br>Orijinal metin no: [25a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Nesibe bt. Seyyid Osman’ın mâlik olduğu yağlıkçı gediğini Hadice Hatun’a sattığı</b><br><br>Duâ Meydanı Caddesinde yağlıkçı gediği<br><br>Mahmiye-i İstanbul’da Kırkçeşme kurbünde Sunullah Efendi mahallesinde sâkine Şerîfe Nesibe bt. es-Seyyid el-Hâc Osman nâm Hatun’un li-ebeveyn er karındaşı ve tarafından husûs-ı âtiyyü’l-beyânı ikrâr ve i‘tâ-i hüccete vekîl olduğu zât-ı mezbûreyi bi’l-ma‘rifeti’ş-şer‘iye ârifân olan Mehmed Memiş Ağa b. Hüseyin ve yağlıkçılar kethudâsı Hüseyin Ağa b. Süleyman nâm kimesneler şehâdetleriyle ber-nehc-i şer‘î sâbit olan müderrisîn-i kirâm-ı zevi’l-ihtirâmdan fazîletlü Yağlıkçızâde es-Seyyid Mehmed Emin Efendi meclis-i şer‘-i şerîf-i enverde vâlideleri bâ‘isetü’l-kitâb Şerîfe Hadice Hatun bt. el-Hâc Hasan tarafından husûs-ı âtiyyü’l-beyânı tasdîka vekîli es-Seyyid Mehmed Ağa b. İbrahim mahzarında bi’l-vekâle ikrâr-ı tam ve takrîr-i kelâm edip müvekkilem kız karındaşım mezbûre Şerîfe Nesibe Hatun mahmiye-i mahkiyede Çarşı-yı Kebîr’de Bezzâzistân-ı atik civârında Duâ Meydanı Caddesinde vâki‘ bir tarafdan el-Hâc Hüseyin Ağa ve bir tarafdan İbrahim Ağa dükkânları beynlerinde kâin bir bâb yağlıkçı dükkânı derûnunda mevcûde beyne’l-esnâf gedik ta‘bîr olunur akd-i âti’z-zikrin sudûruna değin bâ-hüccet-i şer‘iye yedimde mâlım ve mülküm olan âlât-ı lâzıme-i ma‘lûmemi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile vâlidem müvekkile-i mezbûre Şerîfe Hadice Hatun’a beş bin guruşa bey‘ ve temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl ve semeni olan meblağ-ı merkūm beş bin guruşu bana def‘ ü teslîm eylediğinde ben dahi yedinden tamamen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt dahi etmemizle fîmâ-ba‘d âlât-ı lâzıme-i mezkûrede benim kat‘a alâka ve medhalim kalmayup vâlidem müvekkile-i mezbûre Şerîfe Hadice Hatun’un mâl-ı müşterâsı ve hakk-ı sırfı olmuşdur dedi dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî-selh-i S sene [1]238.<br><br>Şühûdü’l-hâl: el-Hâc Veliyüddin Ağa, İbrahim Edhem Ağa, Hafız es-Seyyid Ömer.</p>          <br><a title="Önceki sayfa" style="text-decoration:none" href="./ayrmetin.php?idno=33006"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33008"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b143"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o451"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>