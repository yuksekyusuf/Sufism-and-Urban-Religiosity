﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 125<br>Hüküm no: 122<br>Orijinal metin no: [36b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eğlence bt. Abdullah’ın evini Hacı Hüseyin b. Hasan’a sattığı</b><br><br>Mahmiye-i Galata’ya tâbi‘ kasaba-i Beşiktaş mahallâtından Sinan Paşa-yı Cedîd mahallesi sâkinelerinden Eğlence bt. Abdullah nâm hatun tarafından menzil-i âti’l-beyânı bey‘a vekîl olup mezbûreyi ma‘rifet-i şer‘iyye ile ârifân olan Mahmud Efendi b. Mehmed ve Mehmed Çelebi b. Mahmud Efendi nâm kimesneler şehâdetler ile şer‘an vekâleti sâbite olan zevci Sefer Reis b. Mustafa nâm kimesne meclis-i şer‘-i şerîf-i lâzımü’t-teşrîfde işbu sâhibü’l-kitâb el-Hâc Hüseyin Bey b. Hasan nâm kimesne mahzarında bi’l-vekâle ikrâr ve takrîr-i kelâm edüp müvekkilem mezbûrenin mahalle-i mezbûrede vâki‘ bir tarafı Meryem Hatun mülkü ve bir tarafı tarîk-i âm ve iki tarafı mezbûr el-Hâc Hüseyin Bey mülkü ile mahdûd fevkānî bir bâb odayı ve önünde nîm sofayı ve bir bi’r-i mâyı ve eşcâr-ı müsmire ve gayr-ı müsmireyi hâvî hadîkayı ve kenîfi müştemil mülk menzilini cümle tevâbi‘ ve levâhıkı ile mersûm el-Hâc Hüseyin Bey’e on iki bin nakd-i râyic fi’l-vakt fıddî akçeye tarafeynden îcâb ve kabûlü hâvî bey‘-i bâtt-ı sahîh-i şer‘î ile bey‘ ve teslîm edüp ol dahi iştirâ ve tesellüm ve kabz eyledikden sonra semeni olan meblağ-ı mezkûru ahz u kabz eyledi ba‘de’l-yevm menzil-i sâlifü’z-zikr merkūm el-Hâc Hüseyin Bey’in mülk-i müşterâsıdır keyfe mâ yeşâ ve yehtâr mutasarrıf olsun dedikde mukırr-ı mezbûr Sefer Reis’in bi’l-vekâle cârî ve sâdır olan ikrârını merkūm el-Hâc Hüseyin Bey bi’l-müvâcehe tasdîk ve bi’l-müşâfehe tahkīk etmeğin mâ-vaka‘a bi’t-taleb ketb olundu.<br><br>Tahrîren fi’l-yevmi’l-hâdî aşer min-Cumâdelûlâ li-sene isneyn ve sittîn ve elf.<br><br>Şühûdü’l-hâl: Osman Usta b. Hüseyin, Veli Usta b. Hüseyin, Mustafa Çelebi b. Süleyman, Ebûbekir Çelebi b. Ebûbekir, Ali Beşe b. Abdullah, Abdülkerim Çelebi el-İmâm, Mustafa Çelebi b. Ahmed, Ali Çelebi Müezzin, Mehmed Çelebi b. Ramazan, Mustafa b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=10283"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10285"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b125"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o344"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>