﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 235<br>Hüküm no: 188<br>Orijinal metin no: [76-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Balıkçı Anaştaş, Yuvan ve Beretamos’un Mevlevi Halil Dede’ye olan borçlarını ödemeleri</b><br><br>5500 [guru]ş hükm<br><br>[Ma‘rûz]<br><br>Tarîkat-i Mevlevîye’den derûn-ı arzuhâlde ismi mezkûr es-Seyyid Halil Dede b. es-Seyyid el-Hâc Mehmed Sadık Dede bi’l-ma‘iye rü’yete memûr Evkāf müfettişi ekâbir-i mevâlî ulemâ-yı Devlet-i aliyyeden izzetlü fazîletlü es-Seyyid Mehmed Emin Âsaf Beyefendi hâzır olduğu hâlde Çarşamba günü huzûr-ı cenâb-ı mu‘allâ-elkāb-ı Fetvâ-penâhî’de ma‘kūd meclis-i şer‘-i münîrde balıkçı tâifesinden olup arzuhâl eden Anaştaş v. Mihal ve Yuvan v. Yani ve Beretamos v. Kozma zimmîler muvâcehelerinde bâ-irâde-i seniyye Hazîne-i Evkāf-ı Haremeyn-i Muhteremeyn tarafından idâre olunan evkāfdan İstanbul’da vâki‘ Ayasofya-i Kebîr Câmi‘-i şerîfi Vakfı’nın mütevellîsi ecille-i ricâl-i Saltanat-ı seniyye’den hâlâ Evkāf nâzırı atûfetlü semâhatlü Numan Mahir Beyefendi taraflarından mürsel vekîlleri câbî-i vakf es-Seyyid el-Hâc Mehmed Mehdi Efendi b. es-Seyyid Ahmed hâzır olduğu hâlde vakf-ı mezkûr müsakkafâtından İstanbul’da Balıkpazarı kapısı hâricinde Lüleci sokağında Karaki İskelesi başında kâin ma‘lûmü’l-hudûd fevkānî ve tahtânî yirmi bâb oda ve dört bâb mağaza ve bir kayıkhâneyi müştemil şehriye iki yüz seksen yedi akçe icâre-i müecceleli bir bâb ahşâb hanın şehriye on sekiz akçe icâre-i müeccele ile ol-mikdâr sehm hisse-i şâyi‘asına mersûmûn Anaştaş ve Yuvan ve Beretamos zimmîler ber-mûceb-i temessük-i mütevellî bi’l-icâreteyn mutasarrıflar iken bin iki yüz elli dört senesi Şa‘bâni’l-mu‘azzamı’nın onuncu günü on sekiz sehm hisse-i şâyi‘a-i merkūmeyi beş bin beş yüz guruş bedel mukābelesinde izn-i mütevelliyle bana ferâğ eder <<oldukda>> olduklarında ben kendilerini hân-ı mezkûrda iskân etmek şartıyla ferâğ ve tefvîz ettiklerinde ben dahi ber-vech-i muharrer tefevvüz ve kabûl ve bedel-i merkūm beş bin beş yüz guruşu dahi mâlımdan mersûmûna def‘ ü teslîm eylediğimde onlar dahi yedimden ahz u kabz etmişler idi lâkin ber-vech-i muharrer şartla olan ferâğ-ı mezkûr sahîh ve mu‘teber olmadığından on sekiz sehm hisse-i şâyi‘a-i mezkûreyi bâ-re’y-i mütevellî geri tefevvüz ve makbûzları olan bedel-i merkūm beş bin beş yüz guruşu bana redd ü teslîm etmek üzere mesfûrûn Anaştaş ve Yuvan ve Beretamos zimmîlere tenbîh olunmak murâdımdır deyü da‘vâ ettikde onlar dahi cevâblarında kaziyye minvâl-i meşrûh üzere olduğunu bi-tamamihâ tâyi‘an ve kat‘iyyen ikrâr ü i‘tirâf etmeğin mûcebince on sekiz sehm hisse-i şâyi‘a-i merkūmeyi bâ-re’y-i mütevellî geri tefevvüz ile makbûzları olan bedel-i merkūm beş bin beş yüz guruşu mezbûr es-Seyyid Halil Dede’ye redd ü teslîme mersûmûn Anaştaş ve Yuvan ve Beretamos zimmîlere tenbîh olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 12 M sene [1]258</p>          <br><a title="Önceki sayfa" style="text-decoration:none" href="./ayrmetin.php?idno=34840"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34842"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b235"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o613"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>