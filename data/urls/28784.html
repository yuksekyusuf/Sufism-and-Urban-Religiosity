﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 480<br>Hüküm no: 368<br>Orijinal metin no: [116a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Emin Efendi b. Mehmed Efendi’nin Yemen fatihi merhûm Gazi Sinan Paşa Vakfı’na ait evi takas yoluyla Fâtıma Hatun bt. Hezarfen Hüseyin Efendi’ye satması</b><br><br>Husûs-ı âti’l-beyânın mahâllinde tahrîri için bi’l-iltimâs savb-ı şer‘-i enverden irsâl olunan Mevlânâ el-Hâc Ahmed Efendi b. Mustafa mahmiye-i İstanbul’da Fethiye Câmi‘i-i şerîfi kurbünde Kâtib Muslihiddin mahallesinde sâkin fahrü’l-müderrisîni’l-kirâm Mehmed Emin Efendi b. el-merhûm Mehmed Efendi’nin menziline varıp zeyl-i vesîkada muharrerü’l-esâmî olan Müslimîn huzûrunda akd-i meclis-i şer‘-i mübîn eyledikde mûmâ-ileyh Mehmed Emin Efendi meclis-i ma‘kūd-ı merkūmda işbu sâhifetü’l-kitâb Fâtıma Hatun bt. Hezarfen Hüseyin Efendi mahzarında ikrâr ve takrîr-i kelâm edip arsası fâtih-i Yemen merhûm Gāzi Sinan Paşa Vakfı’na senede yüz akçe mukāta‘a ile taht-ı tasarrufumda olup ebniye akd-i âtî sudûruna değin yedimde mülküm olan mahalle-i mezbûrede vâki‘ iki tarafdan tarîk-i âm ve bir tarafdan Fethiye Câmi‘i-i şerîfi haremi ve bir tarafdan merhûm Vefalı Mehmed Efendi Vakfı olan odalar ile mahdûd dâhiliye ve hâriciyesinde büyût-ı adîde ve bi’r-i mâ ve eşcâr-ı müsmire ve gayr-ı müsmire ve tarîk-i âm taraflarında taş duvarı müştemil menzilimin ebniye-i mezkûresini bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-ı bât-ı sahîh-i şer‘i ile üç yüz yirmi yaldız altınına mezbûre Fâtıma Hatun’a bey‘ ve teslîm ve arsasının hakk-ı tasarrufunu dahi vakf-ı mezbûr mütevellîsi ma‘rifetiyle mezbûre Fâtıma Hatun’a meccânen ferâğ ve tefvîz ol dahi ber-vech-i muharrer iştirâ ve tesellüm ve tefevvüz ve kabûl eyledikden sonra semeni olan meblağ-ı mezbûr üç yüz yirmi altını yedinden iştirâ ve kabz eylediğim menzil semeninden kendiye deynim olan üç yirmi yaldız altınını takās ben dahi mukāssa ve kabûl eyledim min-ba‘d menzil-i mahdûd-ı mezbûrun ebniyesi mezbûre Fâtıma Hatun’un mülk-i müşterâsı ve arsası hakk-ı müfevvazı olmuşdur. Keyfe mâ teşâ’ ve tahtâr mutasarrıfe olsun dedikde gıbbe’t-tasdîkı’ş-şer‘î husûs-ı mezkûru mevlânâ-yı mezbûr mahâllinde tahrîr ve ma‘an irsâl olunan Mehmed b. Ali ve Mustafa b. Şaban ile meclis-i şer‘e gelip alâ vukū‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fi’l-yevmi’r-râbi‘ aşer min-Zilhicceti’ş-şerîfe li-sene seb‘a ve mie ve elf.<br><br>Eş-Şâhidûne’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=28783"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28785"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b480"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o800"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>