﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 194<br>Hüküm no: 163<br>Orijinal metin no: [39a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Berber Mehmed Emin Efendi b. Ali’nin berber dükkânını eşi Ayşe Hatun bt. Ömer’e sattığı</b><br><br>Berber gediği fekki ile mübâya‘a<br><br>İhrâc şüd fî 22 R sene 1259.<br><br>Mahmiye-i İstanbul’da Cerrâhpaşa kurbünde Tozkoparan nâm mahâlde sâkin Berber Mehmed Emin Efendi b. Ali nâm kimesne meclis-i şer‘-i şerîf-i enverde zevce-i menkûhası zât-ı ta‘rîf-i şer‘î ile mu‘arrefe olan işbu bâ‘isetü’l-kitâb Âişe Hatun bt. Ömer mahzarında ikrâr-ı tam ve takrîr-i kelâm edip mahmiye-i İstanbul’da Aksaray kurbünde Gurebâ Hüseyin Ağa Câmi‘-i şerîfi civârında vâki‘ Edirneli Berber Emin Ağa dükkânı ve tarîk-i hâs ile mahdûd şehriye üç guruş kadîm kirâlı bir bâb berber dükkânı bi’l-icâreteyn taht-ı tasarrufumda ve derûnunda mevcûde başmuhâsebe kaleminde kendi ismine mukayyed beyne’l-esnâf gedik ta‘bîr olunur âlât-ı lâzıme-i ma‘lûme dahi yedimde mâlım ve mülküm iken âlât-ı mezkûrenin nısflarını bin iki yüz otuz dört senesi Zilkâ‘deti’ş-şerîfesinin onuncu günü ile müverraha işbu yedimde olan bir kıt‘a hüccet-i şer‘iyede tahrîr olunduğu üzere üç yüz doksan guruş deynim mukābilinde gāibe ani’l-meclis Hadice Hatun bt. İbrahim şâyi‘an irhân ve vech-i lâyıkı üzere teslîm eylediğimde ol dahi irtihân ve kabz edip ba‘dehû hüccet-i mezkûre hâmişinde muharrer işbu târih-i kitâb şehrinin gurresi târihiyle müverraha diğer hüccet-i şer‘iye mantûkunca deyn-i mezkûr üç yüz doksan guruşu mezbûre Hadice Hatun’a edâ ve teslîm ol dahi yedimden kabz ve istifâ ve nısf âlât-ı mezkûreyi rehniyetden fekk ve bana redd ü teslîm ben dahi yedinden ahz ü kabz edip akd-i âti’z-zikrin sudûruna değin mâlım ve mülküm olup mecmû‘u hâlâ yedimde olan âlât-ı lâzıme-i mezkûremi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile bin altı yüz guruşa zevcem mezbûre Âişe Hatun’a bey‘ ve temlik ve teslîm eylediğimde ol dahi yedimden iştirâ ve temellük ve tesellüm ve kabz ü kabûl ve semeni olan meblağ-ı merkūm bin altı yüz guruşu bana def‘ ü teslîm eylediğinde ben dahi yedinden tamamen ve kâmilen ahz ü kabz edip mebî‘-i mezkûrun tağrîr ve gabnine müte‘allika âmme-i de‘âvîden tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt dahi etmemizle fîmâ-ba‘d dükkân-ı mezkûr derûnunda mevcûde gedik ta‘bîr olunur âlât-ı lâzıme-i ma‘lûmede benim kat‘a alâka ve medhalim kalmayup zevcem mezbûre Âişe Hatun’un mâl-ı müşterâsı ve hakk-ı sırfı olmuşdur dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 9 Ca sene [1]238.<br><br>Şühûdü’l-hâl: Köşe ustası Selim Ağa, Çavuş Mustafa Usta, Du‘âcı el-Hâc Abdullah, Yiğitbaşı es-Seyyid Mehmed Nuri, eş-Şeyh el-Hâc Musa, Kethudâ vekîli İbrahim Ağa</p>          <br><a title="Önceki sayfa" style="text-decoration:none" href="./ayrmetin.php?idno=33060"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33062"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b194"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o437"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>