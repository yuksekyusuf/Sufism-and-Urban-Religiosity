﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 303<br>Hüküm no: 467<br>Orijinal metin no: [93a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kartal yasakçısının kulluklardaki aidatına müdahale edilmemesi</b><br><br>İzzetlü ve rif‘atlü Kartal kādısı efendi hazretlerinin huzûr-ı şerîflerine dürer-i tahiyyât-ı sâfiyât ithâfından sonra münhâ-yı muhibbâne ve muhlisâneleridir ki, hâlâ taht-ı hükûmet-şi‘ârınızda vâki‘ kadîmü’l-eyyâmdan Dergâh-ı âlî -dâme mahfûfen bi’l-ma‘âlî- yeniçerilerine postal bahâ ta‘yîn buyurulan kullukdan yasakcısı ref‘ olunup yerine üslûb-ı sâbık üzere Dergâh-ı âlî yeniçerilerinden (°) nâm yoldaş Şa‘bân-ı şerîfin gurresinden kazâ-i mezbûrdan iki değnek verilip yasakçı ta‘yîn ve nasb olunmağın gönderildikde subaşı olan kimesne yedinde yasakçılık ref‘ine fermân-ı âlîşân vardır, iskele umûru umûmen vakfa hâsıl kayd olunmuşdur, zabt etdirmem deyü cevâb eyledikde arz ve i‘lâm eylemen ile arzınız mûcebince Dîvân-ı hümâyûnuma arzuhâl olundukda kemâ fi’l-evvel zabt olunup mu‘tâd-ı kadîm üzere yasakcıya olan âidâtı ahzolunması bâbında fermân-ı celîlü’ş-şân sâdır olmağın mûcebince işbu mektûb tahrîr ve irsâl-i izz-i huzûrları kılındı. Vusûlünde merkūm yoldaşı sâdır olan fermân-ı âlîşân mûcibi üzere yasakçılık umûrunda istihdâm edip âhardan ferd-i vâhidi müdâhale vü mu‘âraza etdirmeyip vâki‘ olan umûr-ı husûsda bi-hasebi’ş-şer‘i’ş-şerîf ve’l-kānûn-ı münîf her vechile imdâd ve i‘ânet edip hilâf-ı şer‘ bir kimesneye rencîde vü remîde etdirmeyesin, bâkī ilm-i şerî‘at dâim bâd.<br><br>Tahrîren fî-evâili şehri Şa‘bâni’l-mu‘azzam sene selâsîn ve mi'e ve elf.<br><br>Hasan, Kethüdâ-i Yeniçeriyân-ı Dergâh-ı âlî hâlâ.</p>          <br><a title="Önceki sayfa" style="text-decoration:none" href="./ayrmetin.php?idno=36918"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36920"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b303"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o322"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>