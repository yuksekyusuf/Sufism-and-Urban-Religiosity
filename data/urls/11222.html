﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 548<br>Hüküm no: 679<br>Orijinal metin no: [91a-8]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arabacı Bayezid mahallesinde Şerife bt. Hasan’ı boşayan Hasan b. Mehmed’in mehir ve sair haklarını ödemesi</b><br><br>İslâmbol’da Arabacı Bâyezid mahallesinde sâkine ve zâtı mu‘arrefe Şerife bt. Hasan nâm hatun Davudpaşa Mahkemesi’nde meclis-i şer‘de zevc-i mutallıkı Hasan b. Mehmed nâm kimesne mahzarında mezbûr Hasan zevc-i dâhilim olduğu hâlde târih-i i‘lâm günü beni tatlîk etmekle zimmetinde ma‘kūdun-aleyh olan üç bin akçe mehr-i müeccel hakkım ile nafaka-i iddet-i ma‘lûme ve meûnet-i süknâmı zevc-i mutallıkım mezbûrdan hâlâ taleb ederim ba‘de’d-da‘vâ ve’l-istintâk ol dahi cevâbında müdde‘iye-i mezbûre ancak iki bin akçe mehir ile zevcesi ve târih-i mezbûrda tatlîkini ikrâr ziyâde bin akçeyi inkâr etmeğin müdde‘iye-i mezbûreye vech-i muharrer ziyâde bin akçe müdde‘âsını beyâna ba‘de’l-havâle mertebe-i ikrârı olan meblağ-ı mezbûr iki bin akçeyi müdde‘iye-i mezbûre Şerife Rukiye Hatun’a edâ ve teslîme mezbûr Hasan’a ba‘de’t-tenbîh müdde‘iye-i mezbûre Şerife Rukiye Hatun ber-minvâl-i muharrer nafaka-i iddet ve meûnet-i süknâsı içün zevc-i mutallıkı mezbûr Hasan ile altı yüz akçe üzerine terâzî olunduğu bi’l-iltimâs huzûr-ı âlîlerine i‘lâm olundu.<br><br>Fî 15 Ra sene 1197</p>          <br><a title="Önceki sayfa" style="text-decoration:none" href="./ayrmetin.php?idno=11221"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11223"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b548"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o605"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>