﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 200<br>Hüküm no: 172<br>Orijinal metin no: [43a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Ağa b. Abdülbaki’nin evini Hüseyin Bey b. Ahmed’e sattığı</b><br><br>Fi’l-asl Vilâyet-i Rumeli’nde Gölükesri kazâsına tâbi‘ Çetrok nâm karye ahâlîsinden olup hâlâ mahmiye-i İstanbul’da Ayasofya-i Kebîr Câmi‘-i Şerîfi kurbünde sâkin Hasan Ağa b. Abdülbaki nâm kimesne tarafından husûs-ı âti’z-zikri ikrâra vekîl olup Hüseyin b. Abdülbaki ve Mehmed b. Ali şehâdetleri ile şer‘an vekâleti sâbite olan Teberdâr-ı Hâssa Mehmed Bey b. Ali meclis-i şer‘-i şerîf-i enverde işbu râfi‘u’l-kitâb Hüseyin Bey b. Ahmed nâm kimesne mahzarında ikrâr ve takrîr-i kelâm edip müvekkilim mezbûr Hasan Ağa’[nın] silk-i mülkünde münselik olup vilâyet-i mezkûrede kasaba-i Kesriye mahallâtından Câmi‘-i Cedîd Mahallesi’nde vâki‘ bir tarafdan Kādı Mustafa Efendi mülkü ve bir tarafdan Hatîb Lütfullah Efendi mülkü ve bir tarafdan cidâr-ı hısn ve bir tarafdan tarîk-ı hâs ile mahdûd tahtânî üç bâb oda ve ahır ve kiler ve bahçe ve iki fırın ve bi’r-i mâyı müştemil mülk menzilini bi-cümleti’t-tevâbi‘ ve’l-levâhık mezbûr Hüseyin Bey’e tarafeynden îcâb ve kabûlü hâvî bey‘-ı bâtt-ı sahîh-i şer‘î ile elli esedî guruşa bey‘ ve temlîk ol dahi ber-vech-i muharrer iştirâ ve kabûl ve temellük eylediğinden sonra semeni olan meblağ-ı mezbûr elli beş esedî guruşu mezbûr Hüseyin Bey yedinden tamamen alıp kabz edip menzil-i mahdûd-ı mezbûru mahâllinde zabt ve tasarrufa mezbûru taslît eyledi fîmâ-ba‘d menzil-i mahdûd-ı mezkûr mezbûr Hüseyin Bey’in mülk-i müşterâsı olmuşdur keyfe mâ yeşâ’ mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâlis aşer min-Saferü’l-hayr li’s-seneti’l-mezbûre.<br><br>Şuhûdü’l-hâl: Hüseyin Ağa b. Şeyh Mehmed, Hüseyin b. Abdülbaki, Mehmed b. Hasan, Topal Hüseyin, İbrahim b. Hüseyin, Osman b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=41320"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41322"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b200"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o458"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>