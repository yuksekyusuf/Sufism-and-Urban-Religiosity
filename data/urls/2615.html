﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 266<br>Hüküm no: 297<br>Orijinal metin no: [58a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa’nın menzilini müştemilatıyla birlikte Siyavuş Bey’e satması</b><br><br>Mahmiye-i İstanbul’da Hoca Üveys mahallesi ahâlîsinden Mehmed Ağa b. Ali tarafından husûs-ı âti’l-beyânı ikrâra vekîl olup vekâleti Mehmed Efendi b. Ali ve Hüseyin Çelebi b. Receb şehâdetleri ile şer‘an vekâleti sâbite olan Yusuf Ağa b. Abdullah meclis-i şer‘-i enverde işbu râfi‘ü’l-kitâb Siyavuş Bey b. Abdullah muvâcehesinde bi’l-vekâle ikrâr ve takrîr-i kelâm edip müvekkil-i mezbûr Mehmed Ağa’nın silk-i mülkünde münselik olup mahmiye-i mezbûrede Akseki mahallesinde vâki‘ bir tarafdan Şerife Hatun Vakfı ve bir tarafdan diğer Şerife Hatun mülkü ve bir tarafdan Hasan mülkü ve bir tarafdan tarîk-i âm ile mahdûd olup dâhiliyede beş bâb fevkānî oda ve iki bâb tahtânî oda ve bir sofa ve iki kenîf ve bir su kuyusunu ve bahçeyi ve tahtında üç bâb attâr dükkânını hâvî mülk menzilini bi-cümle tevâbi‘ ve levâhıkı ile mezbûr Siyavuş Bey’e dokuz yüz esedî guruşa tarafından îcâb ve kabûlü hâvî bey‘-i bâtt ile bey‘ ve teslîm edip ol dahi vech-i muharrer üzere iştirâ ve tesellüm ve kabûl eyledikden sonra semeni olan meblağ-ı mezbûr dokuz yüz guruşa müvekkil-i mezbûr merkūm Siyavuş Bey’in yedinden ahz u kabz edip ba‘de’l-yevm mülk-i müşterâsı olup keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 17 min-Recebi’l-mürecceb li-seneti’l-mezbûre.<br><br>Şuhûdü’l-hâl: Yusuf Efendi b. Abdullah el-imâm, Mehmed Çelebi b. Yusuf, Mehmed Çelebi b. Abdullah, Salih Çelebi b. Abdullah, Ahmed Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=2614"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2616"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b266"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o566"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>