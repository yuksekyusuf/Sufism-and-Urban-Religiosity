﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 280<br>Hüküm no: 244<br>Orijinal metin no: [80a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fırıncı Yuvan’ın Müslüman olan oğlu Ali’nin iki oğluna kendisine ait değirmendeki gedik hissesinden birer hisse sattığı</b><br><br>Habbâz tâifesinden Yuvan v. Royo nâm zimmî meclis-i şer‘-i şerîf-i enverde oğlu olup mukaddemâ şeref-i İslâmla müşerref olan Ali’nin oğulları râfi‘ay hâze’l-kitâb Abdurrahman ve Süleyman nâm kimesneler taraflarından husûs-ı âti’z-zikrde vekîl-i sâbitü’l-vekâlesi olan Hasan Usta b. Hüseyin nâm kimesne mahzarında ikrâr ve takrîr-i kelâm edip mahmiye-i İslambol’da Balatkapısı dâhilinde Mahkemealtı nâm mahâlde vâki‘ bir bâb fırın ve ona merbût Ayvansaray dâhilinde altı horos değirmen derûnunda mevcûd gedik ta‘bîr olunur yirmi dört re’s bargir ve sâir âlât-ı lâzıme-i ma‘lûme yirmi dört sehim i‘tibâriyle dört sehim hisse-i şâyi‘ası akd-i âti’z-zikrin sudûruna değin yedimde mülk ve hakkım olmağla hâlâ ben mârrü’z-zikr dört sehim hisse-i şâyi‘amdan müvekkilân-ı mezbûrâna oğlumun oğulları Abdurrahman ve Süleyman’dan herbirine bir sehim olmak üzere iki sehim hisse-i şâyi‘amı tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ve safka-i vâhide ile her bir sehimi yüz ellişer guruşdan cem‘an üç yüz guruşa müvekkilân-ı mezbûrân Abdurrahman ve Süleyman’a bey‘ ve temlîk ve teslîm eylediğimde ol dahi bi’l-vekâle iştirâ ve temellük ev tesellüm ve kabz ve kabûl eyledikden sonra meblağ-ı mezbûr üç yüz guruşu vekîl-i mezbûr yedinden tamamen ahz u kabz edip semenine [ve] bey‘-i mezkûrun tağrîr ve gabnine müte‘allika-i âmme-i da‘vâdan herbirimiz âharın zimmetini ibrâ ve ıskāt eyledikde fîmâ-ba‘d mârrü’z-zikr fırın ve değirmen derûnunda mevcûd gedik ta‘bîr olunur yirmi dört re’s bargir ve sâir âlât-ı lâzıme-i ma‘lûme yirmi dört sehim i‘tibâriyle dört sehim hisse-i şâyi‘amın herbirine birer sehim olmak üzere iki sehim hisse-i şâyi‘amı oğlumun oğulları müvekkilân-ı mezbûrân Abdurrahman ve Süleyman’ın mülk-i müşterâları ve hakk-ı sırfları olmuşdur dedikde gıbbe’t-tasdîkı’ş-şer‘î mâ vaka‘a [bi’t-taleb ketb olundu.]<br><br>Fî-gurret-i Şa‘bânü’l-mu‘azzam sene 1185.<br><br>Şuhûdü’l-hâl: Ekmekçiler Kethudâsı Ali Ağa, Ahmed Ağa ve Hasan Usta.</p>          <br><a title="Önceki sayfa" style="text-decoration:none" href="./ayrmetin.php?idno=30178"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30180"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b280"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o317"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>