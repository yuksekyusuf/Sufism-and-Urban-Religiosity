﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 364<br>Hüküm no: 456<br>Orijinal metin no: [59a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid İbrahim’in, ortağı Bedestanî Hacı Mehmed’de alacağı kaldığı iddiasıyla açtığı davayı ispat edemeyip davanın reddedildiği</b><br><br>Bâ-mühr-i hazret-i efendi<br><br>Ma‘rûz<br><br>Sahib-i arzuhâl es-Seyyid el-Hâc İbrahim hasmı Bedestânî el-Hâc Mehmed ile bi’t-terâzî meclis-i şer‘de terâfu‘larında altmış bir senesinde mezbûr ile ale’l-iştirâk iştirâ ve dâmadlarımız işbu hâzırân bi’l-meclis İbrahim Reis ve Mehmed Çelebi ma‘rifetleriyle iskele-i mezbûreden sefîneye tahmîl ve Trabzon cânibine nakl ve füruht ettirdiğimiz dokuz bin beş yüz seksen keyl-i İstanbûlî semeninden benim sermâyem olan iki bin guruşu bana tamamen teslîm olunduğundan mâ‘adâ dört yüz guruşu dahi ale’l-hesâb bana teslîm olunup cem‘an iki bin dört yüz guruş benim bundan akdem makbûzum olmuşidi el-hâletü hâzihî mezbûrûn ile hesâbımız görülüp fâideden hisse[me] isâbet eden mikdâr-ı mu‘ayyeni dahi taleb ederim deyü ba‘de’d-da‘vâ mezbûr el-Hâc Mehmed müdde‘î-i merkūm el-Hâc İbrahim ile ber-minvâl-i muharrer şirketini ikrâr lâkin merkūm asl-ı sermâyesi olan iki bin guruşu ba‘de’l-ahz ve’l-istifâ merkūm ile bundan esbak Reisler kethudâsı Mehmed Ağa odasında ehl-i vukūf ma‘rifetiyle hesâbımız rü’yet olunup ba‘de külli’l-hesâb mezbûr es-Seyyid el-Hâc İbrahim’in sermâyesinden mâ‘adâ dört yüz altmış guruş benden matlûbu iktizâ ettikde beynimizde ba‘de vukū‘ı’l-münâza‘a tavassut-ı muslihûn ile dört yüz guruş bedel-i makbûza sulh olup bâkī altmış guruş mutâlebesinden ve sâir husûs-ı mezbûra müte‘allika âmme-i da‘vâdan mezbûr es-Seyyid el-Hâc İbrahim benim zimmetimi ve kezâlik ben dahi medfû‘umdan ve sâire müte‘allika âmme-i da‘vâdan mezbûrun zimmetini ibrâ-i âm ile ibrâ eyledim herbirimiz âhar ile kat‘a da‘vâ ve husûmetimiz kalmamışdır deyü ba‘de’d-def‘ ve’l-inkâr mezbûr el-Hâc Mehmed def‘-i mezkûrunu lede’t-tezkiye adâletleri zâhir olan el-Hâc Mehmed b. el-Hâc İbrahim ve es-Seyyid el-Hâc Osman b. İbrahim ve el-Hâc Mustafa b. el-Hâc Mehmed ve el-Hâc Mehmed b. Kemâleddin şehâdetleriyle mezbûr es-Seyyid el-Hâc İbrahim muvâcehesinde vech-i şer‘î üzere isbât etmeğin mûcebince mezbûr es-Seyyid el-Hâc İbrahim merkūm el-Hâc Mehmed’e bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 24 Zilka‘de sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7495"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7497"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b364"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>