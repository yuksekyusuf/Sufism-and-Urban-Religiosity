﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 71<br>Hüküm no: 20<br>Orijinal metin no: [2b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hafız Mehmed Efendi’nin Kolancı gediği hissesini kızı Saliha Hatun’a satması</b><br><br>Kolancı Gediği<br><br>Mahrûse-i Galata’ya muzâfe kasaba-i Beşiktaş’a tâbi‘ Dolmabahçe kurbünde Süleymâniye mahallesinde sâkin Hafız Mehmed Efendi b. Hüseyin tarafından husûs-ı âti’l-beyânda ikrâra vekîl olduğu Ahmed Efendi b. el-Hâc Ali ve Mehmed Beşe b. Musa şehâdetleriyle sâbit olan Hasan Efendi b. Mustafa meclis-i şer‘-i şerîf-i enverde sulbiye-i kebîre kızı zâtı mu‘arrefe işbu bâ‘isetü’l-vesîka Saliha Hatun mahzarında ikrâr-ı tam ve takrîr-i kelâm edip müvekkilim mezbûr Hafız Mehmed Efendi mahmiye-i İstanbul’da bezzâzistân-ı atik kurbünde Kolancılar sûkunda vâki‘ kılâbdâncı Mehmed ve kılâbdâncı İdon zimmî dükkânları beynlerinde kâin bir bâb kolan dükkânı derûnunda mevcûde beyne’l-esnâf gedik ta‘bîr olunur bâ-defter-i müfredât âlât-ı lâzıme-i ma‘lûmenin nıfs-ı şâyi‘leri benim ve nısf-ı âharları karındaşım Ali Ağa’nın yedimizde irsen emvâlimiz olmağla ben âlât-ı muharrere-i mezkûrede ber-vech-i muharrer mâlik olduğum nısf hisse-i şâyi‘amı tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile bâ-izn-i şerîk kızım mezbûre Saliha Hatun’a bin iki yüz guruşa bey‘ ü temlik ve vech-i lâyıkı üzere teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl eyledikden sonra semeni olan meblağ-ı mezbûr bin iki yüz guruşu müşteriye-i mezbûre Saliha Hatun bana def‘ ü teslîm, ben dahi yedinden tamamen ahz ü kabz eyledim. Fîmâ-ba‘d âlât-ı muharrere-i mezkûrenin nısfları kızım mezbûre Saliha Hatun’un emvâl-i müşterâsı ve hakk-ı sırfı olup benim kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika da‘vâdan herbirimiz âharın zimmetini ibrâ ve iskāt ve her birimiz ber-vech-i muharer âharın [3a] ibrâsını kabûl eyledik dedikde gıbbe’[t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî-selhi Zilka‘de sene [1]241<br><br>Şühûdü’l-hâl: Muhzır Ali Çelebi, Muhzır Emin Çelebi, Muhzır Fettah Çelebi,</p>          <br><a title="Önceki sayfa" style="text-decoration:none" href="./ayrmetin.php?idno=38399"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38401"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b071"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o550"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>