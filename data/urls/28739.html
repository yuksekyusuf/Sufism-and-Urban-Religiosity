﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 425<br>Hüküm no: 323<br>Orijinal metin no: [101b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kaya bt. Sergiz’in iddia ettiği kefalet davasını ispat edemediği</b><br><br>Mahmiye-i İstanbul’da Nişancıpaşa mahallesi sâkinelerinden Kaya bt. Sergiz nâm Ermeniye zâtını ma‘rifet-i şer‘iyye ile ârifân Osman Haseki b. Ali ve mezbûrenin oğlu Bergos v. Drador ta‘rîfleriyle mu‘arrefe oldukdan sonra dîvân-ı kāimmakām-ı hazret-i sadrazamîde ma‘kūd meclis-i şer‘-i şerîf-i enverde medîne-i Üsküdar’a tâbi‘ Kuzguncuk nâm karyede sâkin işbu râfi‘ü’l-vesîka Esyandoni v. Yamandi nâm zimmî muvâcehesinde üzerine da‘vâ ve takrîr-i kelâm edip bundan akdem mezbûrun zevce-i mutallakası olan Sima bt. Yasef nâm nasrâniyeye ikişer ve beşer köşeli bir incili serpûşumu yirmi üç guruşa bey‘ u teslîm ol dahi iştirâ ve tesellüm eyledikde semenleri olan min-haysü’l-mecmû‘ yüz kırk iki guruşu mezbûr Esyandoni emir ve kabûlü hâvîye kefâlet-i sahîha-i şer‘iyye ile kefîl olmuşidi hâlâ suâl olunup meblağ-ı mezbûrun bi hükmi’l-kefâle alıverilmesi matlûbumdur dedikde gıbbe’s-suâl ve akībe’l-inkâr müdde‘î-i mezbûrdan müdde‘âsına mutâbıka beyyine taleb olundukda ityân-ı beyyine içün kirâren ve mirâren istimhâl etmekle mehl-i şer‘î birle ba‘de’l-imhâl ityân-ı beyyineden izhâr-ı acz ile istihlâf etmeğin fi’l-hakīka müdde‘î-i mezbûrun eşyâ-i muharrere-i mezbûre semenlerinden zevce-i mutallakası mezbûre Sima zimmetinde olan cem‘an yüz kırk iki guruş hakkına kefâlet-i sahîha ile kefîl olmayıp ol vechile meblağ-ı mezbûr bi hükmi’l-kefâleti’l-mezkûre zimmetine edâ lâzım gelmediğine mezbûr Esyandoni’ye yemîn teklîf olundukda ol dahi hasbe’l-mesûl yemîn billâhillezî enzele’l-İncîle alâ İsa-aleyhisselâm- etmeğin mûcebiyle [102a] müdde‘iye-i mezbûre bilâ-tenbîh bî-vech mu‘ârazadan men‘ birle mâ hüve’l-vâki‘ bi’t-taleb ketb olundu.<br><br>Fi’l-yevmi’s-sânî aşar min-Zilkâ‘deti’ş-şerîfe li-sene seb‘a ve mie ve elf.<br><br>Şuhûdü’l-hâl: Umdetü erbâbü’t-tahrîr ve’l-kalem tezkire-i evvel Yusuf Efendi, zübdetü ashâbi’t-tastîr ve’r-rakām tezkire-i sânî Hâfız Efendi, fahrü’l-eşbâh ve’l-a‘yân Mehmed Ağa ser-çavuşân, fahrü’l-akrân ve’l-ekfâ Odabaşı Mustafa Ağa, el-Hâc Halil Efendi b. Mehmed, Mehmed Efendi b. Hüseyin, Ali Beşe b. Mehmed, Osman Haseki b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=28738"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28740"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b425"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o814"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>