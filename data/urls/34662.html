﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 65<br>Hüküm no: 9<br>Orijinal metin no: [5-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Behram Ağa’nın alacak iddiasıyla Ayşe Hanım’a açtığı davada sulh olduğu</b><br><br>Behram Ağa’nın Âişe Hanım ile 2500 guruşa sulhu<br><br>Ma‘rûz<br><br>Sâhib-i arzuhâl Behram Ağa b. Abdullah nâm kimesne İstanbul Mahkemesi’nde meclis-i şer‘-i münîrde derûn-ı arzuhâlde mezkûrü’l-ism olup sene-i sâbıkā Recebi’l-ferdi hilâlinde vefât eden Pirinççi el-Hâc İbrahim Ağa b. el-Hâc Mehmed b. Abdullah’ın sulbiye kebîre kızı ve hasran vârisesi kezâlik derûn-ı arzuhâlde mezkûretü’l-ism Âişe Hatun tarafından husûs-ı âtîde vekîl olduğu zâtını ârifân el-Hâc Musa Ağa b. el-Hâc Mustafa ve Hasan Ağa b. Mehmed şehâdetleriyle sâbit olan zevci Mehmed Necib Efendi b. el-Hâc Ahmed muvâcehesinde ben müteveffâ-yı merkūmun mu‘takı olmamla mûrisim müteveffâ-yı merkūm el-Hâc İbrahim Ağa elli beş senesi Recebi’l-ferd’inin yirmi beşinci günü hayatında ben bi-emrillâhi te‘âlâ vefât eylediğimde sülüs mâlımdan beş bin guruş mu‘takım Behram Ağa’ya (edâ) oluna deyü vesâyet ve musırran alâ-îsâihî fevt olmağla meblağ-ı mezkûr beş bin guruşu müvekkile-i merkūme Âişe Hatun’un vâzı‘atü’l-yed olduğu tereke-i müteveffâ-yı merkūmdan hâlen taleb ederim deyü tasaddî eylediğim da‘vâmdan bâ-tavassut-ı muslihîn vekîl-i merkūm Mehmed Necib Efendi ile kat‘a li’n-nizâ‘ iki bin beş yüz guruş üzerine bi’t-terâzî ba‘de akdi’l-musâlaha ve’l-kabûl bedel-i sulh-ı mezkûrdan mâ‘adâ ziyâde müdde‘âma ve vekîl-i merkūmdan mutâlebe eylediğim bin yüz guruş ecr-i mislime ve bi’l-cümle husûs-ı mezkûra ve işbu târih-i i‘lâma gelince sâir cemî‘ hukūk-ı şer‘iyeye müte‘allika âmme-i da‘vâdan vekîl-i merkūm Mehmed Necib Efendi ile zevcesi müvekkile-i merkūme Âişe Hatun’un zimmetlerini vekîl-i merkūm Mehmed Necib Efendi dahi kezâlik bi’l-cümle husûs-ı mezkûra ve târih-i i‘lâm-ı merkūma gelince sâir cemî‘ hukūk-ı şer‘iyeye müte‘allika âmme-i da‘vâdan benim zimmetimi her birimizi bi’l-asâle ve bi’l-vekâle ibrâ-i âmm-ı sahîh-i şer‘î ile kabûlü hâvî ibrâ ve iskāt eyledik deyü ba‘de’l-ikrâr ve’t-tasdîk ibrâdan müstesnâ bedel-i sulh-ı mezkûr iki bin beş yüz guruşu müdde‘î-i merkūm Behram Ağa’ya bi’t-taleb edâ ve teslîme müvekkile-i merkūme Âişe Hatun’a izâfetle zevci vekîl-i merkūm Mehmed Necib Efendi’ye tenbîh olunduğu.<br><br>Fî 13 Şa‘bân sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34661"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34663"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b065"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o648"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>