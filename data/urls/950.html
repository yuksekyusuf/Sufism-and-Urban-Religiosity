﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 79<br>Hüküm no: 47<br>Orijinal metin no: [9a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Bey ve Molla Salih’in Edirnelizade Mehmed’in mirasından dolayı Hüseyin ile muhakemeleri</b><br><br>Ma‘rûz,<br><br>Sâdır olan fermân-ı âlîlerine imtisâlen işbu arzuhâl ve derkenâr merbût olup mahrûse-i Bursa nâibi esbak Şerif Ahmed Efendi dâ‘îlerinin mührü mutâbık bir kıt‘a i‘lâma nazar olundukda mahrûse-i mezbûre mahâllâtından Şekerhoca mahallesi sükkânından olup bundan akdem vefât eden Edirnelizâde el-Hâc Mehmed Ağa b. Ali’nin verâseti zevce-i menkûha-i metrûkesi Şerife Selime bt. Mehmed ile li-ebeveyn birâderzâdeleri Ali Bey ve Salih Molla ibney-i İbrahim’e münhasıra ba‘dehu zevce-i mezbûre Şerife Selime dahi vefât edip verâseti li-ebeveyn ammetesi Şerife Hüsniye bt. Mustafa’ya münhasıra ba‘dehu mezbûre Şerife Hüsniye dahi vefât edip verâseti sadrî evlâdı es-Seyyid el-Hâc Hüseyin ve Şerife Sıdıka’ya ba‘de’l-inhisâr mezbûrân Ali Bey ve Salih Molla’dan her biri mûrisleri ammileri müteveffâ-yı evvel-i mezbûr el-Hâc Mehmed Ağa’nın zevcesi müteveffât-ı sâniye-i mezbûre Selime Hatun’un terekesine bi’l-verâse vaz‘-ı yedleri mütehakkık olan kendiden asıl ve kız karındaşı mezbûre Şerife Sıdıka tarafından tasdîka vekîl-i şer‘îsi mezbûr es-Seyyid el-Hâc Hüseyin’den sene-i sâbıkā Şa‘bânü’l-mu‘azzamı’nın yirmi üçüncü günü mahrûse-i mezbûre mahkemesinde huzûr-ı hâkimü’ş-şer‘de da‘vâ ve ber-nehc-i şer‘î isbât ve ba‘de’t-tahlîf ve’l-hükm merkūmân Ali Bey ve Salih Molla meblağ-ı mahkûmün-bih-i mezkûr on beş bin guruş hisse-i irsiyelerinden mezbûr el-Hâc Hüseyin ile sekiz bin guruş üzerine sulh olup ve bedel-i sulh-ı mezkûrun iki bin guruşunu bi’l-verâse kabz ve bâkī altı bin guruşun dahi târîh-i mezkûrdan altmış bir gün tamâmında edâ etmek üzere mezbûr el-Hâc Hüseyin’i te’cîl eylediklerinde ol dahi kabûl ve ber-vech-i muharrer edâya ta‘ahhüd etmiş ve ecel-i mezkûr hulûlünden sonra bedel-i sulh-ı bâkī-i mezkûr altı bin guruşu mümâtale ile mezbûrân Ali Bey ve Salih Molla’ya teslîm etmemiş ve ba‘dehu mezbûr el-Hâc Hüseyin müteveffâ-yı evvel-i mezbûr el-Hâc Mehmed’in zevcesi müteveffât-ı sâniye-i mezbûre zimmetinde bir akçe ve bir habbe alacağı yokdur diyerek mahâllinde şer‘le rü’yet olunmasını hilâf-ı inhâ bâ-arzuhâl istid‘âsına mebnî husûs-ı mezkûr mahâllinde şer‘le rü’yet olunması bâbında işbu sene-i mübâreke evâhir-i Muharremi’l-harâmında emr-i âlî sudûr etmiş olduğu meâl-i istid‘â ve derkenâr ve i‘lâm-ı mezkûrdan müstebân olup ancak husûs-ı mezkûr târîh-i merkūmdan huzûr-ı hâkimü’ş-şer‘de şer‘le rü’yet ve fasl ü hasm olunmuş ve ba‘dehu emr-i âlî-i mezkûr fakat mezbûr el-Hâc Hüseyin’in hilâf-ı vâki‘ istid‘âsıyla sudûr etmiş olmağın bu sûretde mazmûn-ı i‘lâm-ı mezkûr mahâllinde hasmı muvâcehesinde huzûr-ı şer‘de isbât olunarak bedel-i sulh-ı bâkī-i mezkûr altı bin guruşu mezbûr el-Hâc Hüseyin’den tahsîl ve merkūmân Ali Bey ve Salih Molla’ya teslîmi bâbında emr-i âlî-i mezkûrun kaydı terkīn ve bâlâsına şerh verilerek hâlâ mahrûse-i Bursa nâibi fazîletlü efendi dâ‘îlerine hitâben tekrâr bir kıt‘a fermân-ı âlîşân sudûru iktizâ eylediği huzûr-ı âlîlerine i‘lâm olundu. El-emru li-men-lehü’l-emr.<br><br>Fî 29 Ca sene 1254.</p>          <br><a title="Önceki sayfa" style="text-decoration:none" href="./ayrmetin.php?idno=949"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=951"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b079"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o357"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>