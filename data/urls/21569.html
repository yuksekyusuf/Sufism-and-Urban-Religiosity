﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 701<br>Hüküm no: 505<br>Orijinal metin no: [118a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Balıkhane mühimmatına vakfedilen paraların mütevellisi olan Hüseyin Usta’nınvekilleri aracılığıyla, merhum Mehmed Çelebi zimmetindeki alacaklarını varislerden talep ettiği</b><br><br>Mahmiye-i İstanbul hısnı ebvâbından Ahırkapıˈda vâki‘ hâssa balıkhâne mühimmâtına mevkūfe nükūdun hâlâ mütevellîsi olan işbu râfi‘üˈr-rakīm Hüseyin Usta b. Abdullah tarafından husûs-ı âtîye vekîl olup Ahmed Bey b. Mehmed ve Habib Bey b. Pervâne nâm bostânîler şehâdetleriyle şer‘an vekâleti sâbite olan Mustafa Bey b. Abdullah meclis-i şer‘-i şerîfde mahmiye-i Galataˈya tâbi‘ kasaba-i Paşaˈda Kādı Mehmed Efendi mahallesinde sâkin iken bundan akdem vefât eden Mehmed Çelebi b. el-Hâc Mehmedˈin sulbî sagīr oğlu Mustafa ve sulbiye sagīre kızı Rukiyeˈnin tesviye-i emirlerine kıbel-i şer‘den mansûb vasîleri olup tereke-i müteveffâ-yı mezbûra biˈl-vesâye vâzi‘atüˈl-yed olan ceddeleri Meryem bt. Mustafaˈnın husûs-ı câriye vekîli olan Ahmed Ağa b. Ali mahzarında biˈl-vekâle üzerine da‘vâ [da‘vâ] ve takrîr-i kelâm edip bundan akdem müvekkilem mezbûr biˈt-tevliye mal-ı vakf-ı mezbûrdan elli esedî guruş müteveffâ-yı mezbûra senede on bir buçuk [118b] hesâbı üzere yedi buçuk esedî murâbaha-i şer‘iye ki min-haysüˈl-mecmû‘ elli yedi buçuk esedî guruş asl-ı mâl ve murâbahayı müteveffâ-yı mezbûrdan kableˈl-ahz fevt olmağla hâlâ meblağ-ı mezbûru vekîl-i mezbûrdan taleb ederim suâl olunsun dedikde gıbbeˈs-suâl veˈl-inkâr ve ba‘de-talebiˈl-beyyine udûl-ı Müslimînˈden Ömer Çelebi b. Ali ve Mahmud Çelebi b. Mehmed li-ecliˈş-şehâde meclis-i şer‘a hâzırân olup isreˈl-istişhâd fiˈl-hakīka mütevellî-i mezbûr müteveffâ-yı mezbûrun bizim huzûrumuzda mal-ı vakıfdan elli esedî guruş def‘ ve teslîm ol dahi ahz u tesellüm ettikden sonra onu bir buçuk hesâbı üzere yedi buçuk guruş devr-i şer‘le ilzâm-ı ribh ettiği bir senelik murâbaha-i şer‘iye ki cem‘an elli yedi buçuk guruş vakf-ı mezbûra deynimdir deyü bizim huzûrumuzda ikrâr ve takrîr ve bizi işhâd eyledi bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de ri‘âyet-i şerâ’itiˈl-kabûl şehâdetleri makbûle oldukdan sonra mütevellî-i mezbûrun meclis-i şer‘a huzûru müte‘azzir olmağın tahlîf içün savb-ı şer‘den irsâl olunan Mevlânâ Hasan Efendi b. İshak mütevellî-i mezbûrun mârrüˈz-zikr balıkhânede odasına varıp ba‘deˈt-tahlîf ma‘an irsâl olunan Hüseyin Çelebi b. Ali ve İsa b. Halil ile şer‘a gelip haber verdiklerinden sonra mûcebiyle hüküm birle mâ vaka‘a biˈt-taleb ketb olundu.<br><br>Fî-gurreti şehri Rebî‘iˈl-âhir li-sene hamse ve semânîn ve elf.<br><br>Şuhûdüˈl-hâl: Mâ-sebak</p>          <br><a title="Önceki sayfa" style="text-decoration:none" href="./ayrmetin.php?idno=21568"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21570"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b701"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o910"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>