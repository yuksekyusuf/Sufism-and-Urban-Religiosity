﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 302<br>Hüküm no: 314<br>Orijinal metin no: [45a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed mahallesinden Fatma Hatun’un bakmakta olduğu küçük kızı için boşandığı kocasından nafaka alması</b><br><br>Nafaka-i sagīr<br><br>Mahmiye-i İslâmbol’da Cerrâh Mehmed Paşa Câmi‘-i şerîfi kurbünde el-Hâc Ahmed mahallesinde sâkine işbu bâ‘isetü’l-kitâb Fatıma nâm hatunun babası ve tarafından husûs-ı âti’l-beyânda vekîl olduğu zât-ı mezbûreyi ârifân Ali b. Ali ve İbrahim b. Veliyüddin nâm kimesneler şehâdetleriyle şer‘an sâbit olan Bostânî Mustafa b. Ebîbekir nâm kimesne meclis-i şer‘-i şerîf-i enverde müvekkile-i mezbûrenin zevc-i mutallıkı Hafız Ahmed b. Mehmed nâm kimesne mahzarında bi’l-vekâle takrîr-i kelâm ve bast-ı merâm edip mezbûr Hafız Ahmed’in firâşından hâsıla ve kızım müvekkile-i mezbûreden mütevellide ve bi-hakkı’l-hıdâne hâlâ hacr u terbiyesinde olan sadriye kızı Azime nâm sagīrenin mâlı olmayıp nafaka ve kisveye ihtiyâcı olmağla sagīre-i mezbûrenin nafaka ve kisve-bahâsı içün babası mezbûr Hafız Ahmed üzerine kıbel-i şer‘den kadr-ı ma‘rûf meblağ farz ve takdîr olunmak kızım müvekkile-i mezbûre Fatıma Hatun’un bi’l-hıdâne matlûbudur dedikde gıbbe’t-tasdîki’ş-şer‘î hâkim-i muvakkı‘-ı sadr-ı kitâb -tûbâ-lehû ve hüsn-meâb- efendi hazretleri dahi sagīre-i mezbûrenin ber-vech-i muharrer nafaka ve kisve-bahâsı içün babası mezbûr Hafız Ahmed üzerine bi’t-terâzî târih-i kitâbdan küllü yevm beş para farz ve takdîr edip meblağ-ı mefrûz-ı mezkûru sagīre-i mezbûrenin nafaka ve kisvesine harc ü sarfa ve lede’l-iktizâ istidâneye ve inde’z-zafer babası mezbûr Hafız Ahmed üzerine rücû‘a müvekkile-i mezbûre Fatıma Hatun’a izin vermeğin mâ-vaka‘a bi’t-taleb.<br><br>Fî 27 min-Ra sene 1197<br><br>Şühûdü’l-hâl: Ali b. Ali, İbrahim b. Veliyüddin, Ahmed Beşe b. Abdullah, Hacı Hasan b. Osman, Molla Ali b. Halil ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10856"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10858"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b302"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o651"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>