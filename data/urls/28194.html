﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 162<br>Hüküm no: 169<br>Orijinal metin no: [35b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. el-Hac Mehmed’in varisleri olan Yorgancı Mustafa Ağa ve Kerime Hatun’un tereke konusunda Halil Ağa b. el-Hac Mustafa ile sulh olmaları</b><br><br>Mahmiye-i İstanbul’da Haydarhane mahallesinde sâkine iken bundan akdem vefât eden Âişe bt. el-Hâc Mehmed b. Abdullah nâm hâtûnun li-ebeveyn dayısı evlâdı olmağla zî-rahm cihetinden hasren vârisleri olan Yorgancı Mustafa Ağa ve Kerime Hatun veledey Mehmed b. Abdullah taraflarından husûs-ı âti’l-beyâna vekîl olduğu mezbûre Kerime Hâtûn’un zâtını ma‘rifet-i şer‘iyye ile ârifân Süleyman Ağa b. Abdullah ve Mehmed Çelebi b. Mehmed şehâdetleriyle şer‘an sâbit olan Ali Efendi b. Mustafa meclis-i şer‘-i şerîf-i enverde mahalle-i mezbûrede sâkin bâ‘is-i hâze’l-kitâb Halil Ağa b. el-Hâc Mustafa nâm kimesne tarafından ikrâr-ı âtiyi tasdîka vekîl-i müsecceli olan el-Hâc Abdi Çelebi b. Receb mahzarında ikrâr-ı tâm ve takrîr-i kelâm edip müvekkilân-ı mezbûrân Mustafa Ağa ve Kerime Hâtûn’un mûriseleri mezbûre Âişe Hatun merkūm Halil Ağa’nın menzilinde vefât etmekle merkūm Halil Ağa muhallefâtına vaz‘-ı yed ve kabz edip ba‘dehû muhallefât-ı mezbûreyi bi-tamâmihâ mezbûr Mustafa Ağa ve Kerime Hâtûn’a def‘ ve teslîm, onlar dahi ahz u kabz etmişlerdi, lâkin mezbûre Âişe Hâtûn’dan hayâtında mahalle-i mezbûrede vâki‘ ma‘lûmü’l-hudûd mülk menzilini merkūm Halil Ağa semen-i ma‘lûma iştirâ ve kabz etmekle hâlâ mezbûrân Mustafa Ağa ve Kerime Hatun menzil-i mezbûr semeninden senin zimmetinde üç yüz guruş bâkī kaldı deyü merkūm Halil Ağa’dan taleb ve da‘vâ etdiklerinde beynlerinde ba‘de’n-nizâ‘ muslihûn tavassut edip merkūm Halil Ağa mezbûrân Mustafa Ağa ve Kerime Hâtûn’la yüz guruş üzerine sulh olduklarında onlar dahi sulh-ı mezbûru kabûl ve bedel-i sulh olan meblağ-ı mezbûr yüz guruşu merkūm Halil Ağa yedinden ahz u kabz etdiklerinden sonra menzil-i mezbûre ve bi’l-cümle müteveffâ-yı mezbûre Âişe Hâtûn’un kalîl ve kesîr ve sâir ism-i mâl ıtlâk olunur cemî‘ terekesine müte‘allika âmme-i da‘vâdan mezbûr Halil Ağa’nın zimmetini ibrâ-i âmla ibrâ ve ıskāt eylediler, min ba‘d da‘vâ ve nizâ‘ları kalmamışdır dedikde gıbbe’t-tasdîki’l-vicâhî mâ-vaka‘a bi’t-taleb ketb olundu.<br><br>Fi’l-yevmi’s-sânî min-Saferi’l-hayr li-sene mi’e ve elf.<br><br>Şuhûdü’l-hâl: İbrahim Çelebi b. Mustafa, Mehmed Çelebi b. Mehmed Yastıkçı, Solak Hüseyin b. Mustafa, Mehmed Çelebi b. ( ) Yastıkçı, Mehmed Çelebi b. Mehmed, Süleyman Ağa b. Abdi, Abdi Çelebi, Mehmed Dede b. Kara Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=28193"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28195"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b162"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o364"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>