﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 539<br>Hüküm no: 478<br>Orijinal metin no: [157a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Medine-i Münevvere Evkafı mütevellisi İsmail Çelebi’nin Abdulbâki Çelebi b. Receb tarafından vakfedilen evi teslim alması</b><br><br>Mahmiye-i Kostantıniyye’de vâki‘ Medîne-i Münevvere -şerrefehallâhü te‘âlâ fi’d-dünyâ ve’l-âhire- Evkāfı’na bi’l-fi‘il mütevellî olan kıdvetü’l-emâsil ve’l-eşbâh İsmail Çelebi b. Mehmed meclis-i şer‘-i şerîf-i hatîr-i lâzımü’t-tevkīrde takrîr-i kelâm ve ta‘bîr ani’l-merâm edip vakf-ı mezbûrdan olup mahrûsa-i Galata’da Yolcuzâde mahallesinde iki tarafı yine vakf-ı mezbûr ve iki tarafı tarîk-i âm ile mahdûd iki bâb fevkānî ve iki bâb tahtânî odaları ve dahlîzi ve sofayı müştemil olan vakıf menzile icâre-i mu‘accele ve müeccele ile mutasarrıf olan Abdulbâki Çelebi b. Receb fevt olup evlâdı olmamağla menzil-i mezkûr vakf-ı merkūma âid olmuşdur, savb-ı şer‘den üzerine varılıp keşf olunmak matlûbumdur dedikde kıbel-i şer‘den Mevlânâ Hasan Efendi ve hâssa mi‘mârlardan Üstâd Ali Çelebi b. Halil ve zeyl-i sütûrda isimleri mastûr olan Müslimîn ile üzerine varılıp mu‘âyene ve mesâha ettiklerinde fi’l-hakīka menzil-i mezkûrun bennâ zirâ‘ıyla tûlen on üç zirâ‘ altı parmak ve arzen on üç zirâ‘ bi-hesâb-ı şatrancî yüz yetmiş iki zirâ‘ arsası olduğunu ta‘yîn ve ittifâk ettiklerinde vâki‘ hâli mevlânâ-yı mezbûr mahallinde tahrîr ba‘dehû meclis-i şer‘a gelip inhâ ve takrîr etmeğin mâ-hüve’l-vâkı‘ bi’t-taleb ketb olundu.<br><br>Fî-evâili Cemâziyelâhire li-sene seb‘a ve selâsîn ve elf.<br><br>Şühûdü’l-hâl: Ali Çelebi b. Hızır el-câbî, Mustafa Çelebi b. ( ) el-kâtib, Dilaver Bey b. ( ) el-câbî, İbrahim Bey b. ( ) el-câbî ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11808"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11810"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b539"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o670"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>