﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 363<br>Hüküm no: 454<br>Orijinal metin no: [58b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa b. Hüseyin’in, Mehmed Odabaşı b. Hüseyin’den satın aldığı cariye Ayşe’nin hür olduğunu ispat ettiğinden ödediği bedelin kendisine iade edilmesi</b><br><br>Ma‘rûz<br><br>Mahmiye-i İstanbul’da Lâleliçeşme’de Kızlar Ağası Hamamı kurbünde sâkin Mehmed Ağa b. Hüseyin’in tarafından zikri âtî husûsu taleb ve da‘vâ ve ahz u kabza ve kendiye îsâle vekîl-i müsecceli olan Ahmed Ağa b. Osman meclis-i şer‘-i enverde esirci tâifesinden Mehmed Odabaşı b. Hüseyin muvâcehesinde târih-i i‘lâm senesi Recebi’l-ferd’inin on beşinci günü müvekkilim mezbûr Mehmed Ağa için bi’l-vekâle mezbûr Mehmed Odabaşı’ndan yedinde Gürciyyetü’l-asl câriye-i memlûkesi olmak üzere müvekkilim mezbûr Mehmed Ağa malından dört yüz on guruş semen-i medfû‘-ı makbûza iştirâ ve kabz eylediğim işbu hâzıratü bi’l-meclis orta boylu açık kara kaşlı elâ gözlü Âişe nâm hatun bi’l-vekâle yedimde iken târih-i i‘lâm şehrinin onuncu gününde işbu Mahkeme-i Bâb’da hâlâ hâkimü’ş-şer‘i’l-enver sa‘âdetlü fazîletlü efendi hazretleri huzûrunda vekâlet-i mahkiyem hasebiyle benim muvâcehemde diyâr-ı Acem’de medîne-i Revan’da Buzhâne mahallesi ahâlîsinden hürrü’l-asl Müslim-i sünnî olan Hüseyin b. Hasan nâm kimesnenin firâşından hâsıla ve hürretü’l-asl Müslime-i sünniye olan zevce-i menkûhası Fâtıma bt. Hudâverdi nâm hatundan mütevellide ebeveyni mezbûrândan birine rık târî olmamış hürretü’l-asl olduğunu benden ba‘de’d-da‘vâ ve’l-inkâr ahrâr-ı ricâl-i Müslimînden medîne-i mezkûre ahâlîsinden olup mahmiye-i mezbûrede Vezîrhanın’da ticâret tarîkı üzere sâkinler Ali b. Hasan ve Hasan b. Ali nâm şâhidân-ı mu‘addilân şehâdetleriyle vech-i şer‘î üzere muvâcehemde ba‘de’l-isbât ve’l-kabûl mûcebiyle mevsûfe-i müdde‘iye-i hâzıra-i mezkûrenin hürriyet-i asliyetine hükmolunmağla bî‘âtının küllîsi bâtıla olmağın müvekkilim mezbûr malından mevsûfe-i hâzıra-i mezkûre için semen olmak üzere mezbûr Mehmed Odabaşı’nın yedimden makbûzu olan meblağ-ı mezkûr dört yüz on guruşu bi’l-vekâle taleb ve istirdâd ederim deyü ba‘de’d-da‘vâ ve’s-suâl mezbûr Mehmed Odabaşı cevâbında fi’l-vâki‘ müvekkil-i mezbûr Mehmed Ağa için vekîl-i mezbûra mevsûfe-i hâzıra-i mezkûre Âişe’yi ber-vech-i muharrer dört yüz on guruşa bey‘ ve kabz-ı semen-i mezkûru ikrâr lâkin mevsûfe-i hâzıra-i mezkûrenin sübût-ı hürriyetini inkârında dahi hâkim-i müşârün-ileyh -esbağallâhu te‘âlâ ni‘amehû-aleyh- hazretleri zâkiran li-hükmi’s-sâbık semen-i meblağ-ı mezbûr dört yüz on guruşu vekîl-i mezbûra red ve teslîmle mezbûr Mehmed Odabaşı’ya tenbîh eylediği Mahkeme-i Bâb’dan huzûr-ı âlîlerine i‘lâm olundu.<br><br>Fî 16 Zilka‘de sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7493"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7495"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b363"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>