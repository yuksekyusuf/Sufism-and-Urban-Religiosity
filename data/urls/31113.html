﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 320<br>Hüküm no: 359<br>Orijinal metin no: [51a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hanife bt. İbrahim ve Zeliha hatun’un, Hoca Gıyaseddin Mahallesi imamı Mehmed Efendi b. Mustafa hakkındaki şikâyetlerinden vazgeçtikleri</b><br><br>İmâmı ta‘zîrden ibrâ<br><br>Ma‘rûz<br><br>İslâmbol’da Hoca Gıyaseddin Mahallesi’nde sâkineler Şehsuvarzâde mu‘tekası Zeliha Hatun ve hürresi Hanife bt. İbrahim nâm Hatun taraflarından husûs-ı âti’l-beyânda vekîlleri olduğu zâtlarını ârifân es-Seyyid Mustafa Ağa b. el-Hâc İbrahim ve Mehmed Ağa b. Ahmed şehâdetleriyle sâbit olan Süleyman Beşe b. Hüseyin nâm kimesneler meclis-i şer‘-i enverde mahalle-i mezbûre İmâmı es-Seyyid Mehmed Efendi b. Mustafa muvâcehesinde mezbûr es-Seyyid Mehmed Efendi müvekkiletân-ı mezbûretânın mahalle-i mezbûrede sâkine oldukları menzilleri kapısına târih-i i‘lâm gecesi sa‘at üçte iken kolluk neferâtıyla gelip menzillerinin kapısını küşâd ve menzil-i mezbûra duhûl edip ol vechile müvekkiletân-ı mezbûretâna âr lâhık olmağla mûceb-i şer‘îsini taleb ederiz deyü bundan akdem da‘vâ ve müdde‘âlarını isbât ve mûcebiyle merkūm es-Seyyid Mehmed Efendi’ye şer‘an ta‘zîr lâzım gelmişdi el-hâletü hâzihi müvekkiletân-ı mezbûretân hakk-ı ta‘zîr da‘vâlarından meccânen fâriğalar olup husûs-ı mezkûra müte‘allika âmme-i da‘vâdan merkūm es-Seyyid Mehmed Efendi’nin zimmetini kabûlünü hâvi ibrâ ve iskāt edip bu vechile kat‘-ı nizâ‘ eylediler deyü vekîl-i mezbûrun ikrârını merkūm Mehmed Efendi tasdîk eylediği tescîl ve İstanbul Mahkemesi’nden huzûr-ı âlîlerine i‘lâm olundu.<br><br>Fî-27 min-S sene 1217</p>          <br><a title="Önceki sayfa" style="text-decoration:none" href="./ayrmetin.php?idno=31112"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31114"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b320"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o612"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>