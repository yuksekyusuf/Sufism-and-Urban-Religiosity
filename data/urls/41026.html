﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 694<br>Hüküm no: 747<br>Orijinal metin no: [114b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Ömer’in kocası merhum Zülüflü Ali Paşa’dan dört bin guruş mehir alacağı olduğunu şahitlerle ispat ettiği</b><br><br>Ber-vech-i arpalık Vize sancağına mutasarrıf iken vefât eden Zülüflü Ali Paşa’nın zevcesi işbu sâhibetü’l-kitâb fahrü’l-muhadderât zahrü’l-muvakkarât Âişe bt. Ömer nâm hâtun mahmiye-i Edirne’de meclis-i şer‘de mahmiye-i mezbûrede beytü’l-mâl-ı âmme ve hâssa emîni olan fahrü’l-akrân Halil Ağa nâm kimesne mahzarında üzerine da‘vâ ve takrîr-i kelâm edip zevcim müteveffâ-yı mezbûr zimmetinde ma‘kūdün-aleyh dört bin riyâlî guruş mehr-i müeccelim olup müteveffâ-yı mezbûr hâl-i hayâtında ve kemâl-i sıhhatinde mirâren ve kirâren zimmetinde dört bin riyâlî guruş mehr-i müeccelim olduğunu huzûr-ı Müslimînde ikrâr dahi etmişdir hâlâ mezkûr Halil Ağa cümle tereke-i müteveffâ-yı mezbûre emâneti hasebiyle vaz‘-ı yed etmekle tereke-i müteveffâ-yı mezbûrdan mehr-i müeccelim olan meblağ-ı mezbûr dört bin riyâlî guruşu merkūm Halil Ağa’dan taleb ederim suâl olunup alıverilmek matlûbumdur dedikde gıbbe’s-suâl emîn-i mezkûr Halil Ağa cevâbında tereke-i müteveffâ-yı mezbûra vaz‘-ı yedini ikrâr ve vech-i muharrer üzere müteveffâ-yı mezbûr zimmetinde ma‘kūdün-aleyh dört bin riyâlî guruş mehr-i müecceli olduğunu inkâr edicek müdde‘iye-i mezbûreden müdde‘âsını mübeyyine beyyine taleb olundukda udûl-i ricâlden İbrahim Efendi b. Mustafa ve Sefer b. Zülfikar nâm kimesneler li-ecli’ş-şehâde meclis-i şer‘a hâzırân olup istişhâd olduklarında fi’l-hakīka müteveffâ-yı merkūm Ali Paşa hâl-i hayâtında ve kemâl-i sıhhatinde zevcem mezbûre Âişe’nin zimmetimde ma‘kūdün-aleyh mehr-i müecceli dört bin riyâlî guruşdur deyu ikrâr ve bizi işhâd eyledi biz bu husûsa şâhidleriz şehâdet dahi ederiz deyu herbiri edâ-i şehâdet-i şer‘iyye ettiklerinde ba‘de’t-ta‘dîl ve’t-tezkiye şehâdetleri makbûle oldukdan sonra mezbûre Âişe Hâtun müteveffâ-yı mezbûrun hayâtında mehr-i müecceli olan dört bin riyâlî guruş yedinden ahz u kabz veyâ hibe veyâ turuk-ı şer‘iyyeden bir tarîkle zimmetini ibrâ etmediğine yemîn teklîf olundukda ol dahi bi-hasebi’l-mes’ûl yemîn bi’llâh ettikden sonra mûcibiyle ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ aşer min-Şevvâli’l-mükerrem li-sene semân ve sittîn ve elf.<br><br>Şühûdü’l-hâl: Ali Efendi el-kādî, Mustafa Ağa, Mehmed Efendi el-kādî, Mehmed Efendi el-kādî, Mustafa Efendi el-kādî, Arslan Beşe.</p>          <br><a title="Önceki sayfa" style="text-decoration:none" href="./ayrmetin.php?idno=41025"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41027"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b694"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o798"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>