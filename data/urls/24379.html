﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 215<br>Hüküm no: 274<br>Orijinal metin no: [30b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hasan Kethüdâ b. Abdülmümin’in dükkân yerini Ali Ağa b. Ahmed Reis’e satması</b><br><br>Vilâyet-i Rumeli’nde Hersek sancağında vâki‘ Kal‘a-i Nova-i Atîk ahâlîsinden olan Hasan Kethüdâ b. Abdülmümin nâm kimesne meclis-i şer‘-i şerîf-i şâmihü’l-imâd ve mahfil-i dîn-i münîf-i râsihü’l-evtâdda, hâlâ donanma-yı hümâyûn ağası olan işbu sâhibü’l-kitâb kıdvetü’l-emâcid ve’l-ekârim câmi‘u’l-mehâmid ve’l-mekârim Ali Ağa b. Ahmed Reis tarafından tasdîk-i âti’z-zikre hasm-ı şer‘î-i câhid mahzarında, Hüseyin b. Ali Kethüdâ ve Hasan Kethüdâ b. Ahmed Ağa şehâdetleri ile şer‘an vekâleti sâbite olan Veli Ağa b. Pervâne mahzarında ikrâr ve i‘tirâf edip, kal‘a-i mezbûre dâhilinde vâki‘ bir cânibi mûmâ-ileyh Ali Ağa mülkü ile ve bir tarafı dahi Kılıçcı Ebûbekir ve Ferhad dükkânları ile ve iki tarafı dahi tarîk-i âm ile mahdûd olan mülk dükkân yerimi müşârun-ileyh Ali Ağa’ya on bin nakd-i râyic fi’l-vakt akçeye bey‘-i bâtt-ı sahîh-i şer‘î ile bey‘ edip, kabz-ı semen-i merkūm etdim dedikde, mukırr-ı mezbûrun ikrâr-ı meşrûhun vekîl-i merkūm dahi bi’l-muvâcehe tasdîk edicek, mâ hüve’l-vâki‘ bi’t-taleb ketb olundu. Tahrîren fi’l-yevmi’s-sâbi‘ min [şehri] Cemâziyelâhir sene seb‘a ve ışrîn ve elf.<br><br><br>Şuhûdü’l-hâl: Zülfikar Çavuş, el-Hâc Hasan Kethüdâ, Hüseyin, Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=24378"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24380"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b215"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o566"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>