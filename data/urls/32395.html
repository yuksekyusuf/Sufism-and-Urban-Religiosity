﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 535<br>Hüküm no: 398<br>Orijinal metin no: [142b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul’daki ekmekçi esnafının ve nizam ustalarının nizamı</b><br><br>Habbâzlara müte‘allik emir.<br><br>Sah.<br><br>İstanbul Kādısı Fazîletlü Efendi<br><br>Habbâz esnâfı sâir esnâfa makīs olmayıp maslahatları ibâdullâhın akvât-ı yevmiyelerini idâreden ibâret olduğuna mebnî esnâf-ı mezkûrenin kethudâ ve yiğitbaşılarından mâ‘adâ temşiyet-i umûrları on iki nefer nizâm ustalarına münhasır olup işbu nizâm ustaları müntehab ve mücerreb olmak ve esnâfdan ba‘zı ashâb-ı ağrâzın ihbârlarıyla ihrâc ve idhâlleri tecvîz olunmayıp hasbe’l-hâl ihrâc ve idhâlleri iktizâ eyledikde beher hâl İstanbul Kādısı ve Kapan nâibi bulunanların re’y ve ma‘rifetleri munzam olmak ve nizâm ustası olanlar dahi esnâfı bir tutup nizâmât-ı umûrlarında hakkāniyet üzere hareket ve hilâfından mücânebet ve masâlih-ı esnâfı lâyıkı üzere rü’yet ve iktizâsına [143a] göre mahâlline arz ve ifâde etmek ve esnâfdan garaz ve nefsâniyete mebnî cânı isteyen kimesneler yanlarına birkaç kimesne dahi uydurup Bâb-ı Âlî ve mahâll-i sâireyi beyhûde ta‘cîz etmemek ve mesûlâtları her ne ise kethudâları ve nizâm ustaları ma‘rifetleriyle bi’l-ifâde görülmek ve bu nizâm ustaları esnâfın müntehab ve mümtâzlarından olduğuna mebnî münâsib olan mesûlâtlarına müsâ‘ade olunmak usûl-i nizâmlarından iken bir müddetden beri dikkat olunmadığından refte refte ravâbıt-ı nizâmiyeleri münhal olarak Kapan’da olan dâd ü sitedlerinde ve mîrî anbârlarından aldıkları tevzî‘ât-ı mu‘tâdelerinde hasârete cesâretleri zâhir olmağın ba‘d-ezîn ravâbıt-ı nizâmiyelerinin tahkîmi lâzımeden olmağla fîmâ-ba‘d esnâf-ı merkūmenin nizâmât-ı mezkûrelerine kemâliyle ri‘âyet ve aldıkları tevzî‘âtda şemâtet ve perde-bîrûn hareket ile hasârete cesâret ve deyn-i mîrîlerini ve tüccâr mâllarını edâda te‘allül ve muhâlefet eylememeleri tenbîh ve mütenebbih olmayanları olur ise kethudâ ve nizâm ustaları ihbârlarıyla tedîb olunmak ve kethudâ ve nizâm ustaları dahi esnâf-ı merkūme içinde ashâb-ı ağrâz ve sâ‘î-i tezvîrât olanlarını setr ve muhâfaza etmeyip esnâfca loncalarında terbiye ve tenbîh, kabûl etmezler ise ihbâr eylemek üzere râbıta-i kaviyyeye bend ve İstanbul Mahkemesi ve Kapan sicillâtına kayd ile ale’d-devam muktezâsının icrâsı ve hilâfı hâlât vukū‘a gelmemesi husûsuna ihtimâm eyleyesiz deyü.<br><br>Fî 20 R sene 1225</p>          <br><a title="Önceki sayfa" style="text-decoration:none" href="./ayrmetin.php?idno=32394"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32396"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b535"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o575"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>