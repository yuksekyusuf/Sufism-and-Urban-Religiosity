﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 632<br>Hüküm no: 495<br>Orijinal metin no: [117a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman b. Ahmed’in vefat eden Mehmed Ağa’da alacağı olduğu</b><br><br>Husûs-ı âti’l-beyânın mahallinde istimâ‘ ve tahrîri iltimâs olunmağın kıbel-i şer‘-i enverden me’zûnen irsâl olunan Mevlânâ Ali Rıfkı Efendi b. el-Hâc Yusuf mahmiye-i İstanbul’da Bezzâz-ı cedîd mahallesinde sâkin iken bundan akdem vefât eden Surre Emîni el-Hâc Mehmed Ağa b. Şa‘bân b. Abdurrahman’ın menziline varıp zeyl-i rakīmde muharrerü’l-esâmî Müslimîn huzûrlarında akd-i meclis-i şer‘-i şerîf ettikde Mahmiye-i mezbûrede Suluhan demekle ma‘rûf handa sâkin bâ‘isü’l-kitâb el-Hâc Süleyman b. Ahmed meclis-i ma‘kūd-ı mezbûrda müteveffâ-yı mezbûrun evlâd-ı sıgārı Ahmed Çelebi ve İsmail ve Âişe’nin tesviye-i emrlerine kıbel-i şer‘den mansûbe vasiyeleri Rukiye Hatun bt. Abdullah mahzarında üzerine da‘vâ ve takrîr-i kelâm edip müteveffâ-yı mezbûr el-Hâc Mehmed Ağa b. Şa‘bân b. Abdurrahman zimmetinde cihet-i karz-ı şer‘îden on yedi bin yüz akçe hakkım olup hattâ müteveffâ-yı mezbûr hâl-i kemâl-i sıhhatinden meblağ-ı mezbûr cihet-i mezbûreden zimmetinde bana deyni olduğunu huzûr-ı Müslimînde ikrâr ve işhâd dahi edip meblağ-ı mezbûru kable’l-edâ fevt olmağla terekesinden taleb ederim suâl olunsun dedikde gıbbe’s-suâl ve’l-inkâr müdde‘î-i mezbûr el-Hâc Süleyman’dan müdde‘âsına beyyine taleb olundukda udûl-ı Müslimînden mahalle-i mezbûre ahâlîsinden el-Hâc Mehmed Ağa b. Abdülbaki ve el-Hâc Mustafa b. İbrahim li-ecli’ş-şehâde meclis-i ma‘kūd-ı mezbûra hâzırân olup isre’l-istişhâd fi’l-hakīka müteveffâ-yı mezbûr el-Hâc Mehmed Ağa b. Şa‘bân b. Abdurrahman hâl-i kemâl-i sıhhatinde müdde‘î-i mezbûr el-Hâc Süleyman’a cihet-i mezbûreden on yedi bin yüz akçe deyni olduğunu huzûrumuzda ikrâr ve bizi işhâd eyledi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de ri‘âyeti şerâiti’l-kabûl şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm vâki‘ hâli mevlânâ-yı mezbûr mahallinde tahrîr ba‘dehû ma‘an irsâl olunan Nasuh b. Yusuf ve İbrahim Çelebi b. Mehmed ile meclis-i şer‘a gelip inhâ ve takrîr etmeğin kayd şüd.<br><br>Fî gurre-i Cumâdelûlâ sene 1110.<br><br>Şuhûdü’l-hâl: Umdetü erbâbi’t-tahrîr Hâfız Mehmed Efendi, Mehmed Ağa b. Şa‘bân, el-Hâc Ahmed b. Abdullah, el-Hâc Mustafa b. İbrahim, İbrahim Çelebi b. Mehmed, Nasuh Beşe b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=37438"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37440"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0632"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1128"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>