﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 101<br>Hüküm no: 95<br>Orijinal metin no: [14b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun’un evini Hacer Hatun’a sattığı</b><br><br>Vilâyet-i Rumeli’nde Ohri kasabası mahallâtından Haydarpaşa Mahallesi sâkinelerinden Fâtıma Hatun bt. Mahmud Ağa tarafından menzil-i âti’l-beyânı semen-i misli ile bey‘a ve semenini ahz u kabz ve kendüye îsâle vekîl olup mezbûrenin zâtını ma‘rifet-i şer‘iyye ile ârifân olan Mehmed Bey b. Mustafa ve Ahmed Bey b. Mahmud şehâdetleri ile şer‘an vekâleti sâbite olan İbrahim Çelebi b. Mehmed nâm râcil mahfil-i kazâda yine kasaba-i mezbûrede Koşişte Mahallesi’nde sâkine sâhibet-i hâze’l-kitâb Hacer Hatun bt. Ali Bey tarafından menzil-i câi’z-zikri iştirâ ve def‘-i semene vekîl olan Abdurrahman Efendi b. Mehmed Efendi mahzarında ikrâr ve takrîr-i kelâm edip müvekkilem mezbûre Fâtıma Hatun’un zikr olunan Koşişte Mahallesi’nde vâki‘ cevânib-i erba‘ası Ahmed Bey bahçesi ve Piyale Sipâhî ve Ahmed Çelebi mülkleri ve tarîk-i âm ile mahdûd bir bâb tahtânî odayı ve sundurma ve bi’r-i mâyı ve hadîka-i zât-ı eşcâr-ı müsmire ve gayr-ı müsmireyi müştemil olan mülk menzilimi cümle tevâbi‘i ve levâhıkı ve kâffe-i menâfi‘ ve merâfıkı ile merkūm Abdurrahman Efendi’ye beş bin nakd-i râyic fi’l-vakt fıddî akçeye tarafeynden îcâb ve kabûlü hâvî bey‘-i bâtt-ı sahîh-i şer‘î ile bi’l-vekâle bey‘ edip ol dahi müvekkilesi mezbûre Hacer Hatun için minvâl-i muharrer üzere iştirâ ve kabûl eyledikden sonra semeni olan meblağ-ı mezbûr beş bin akçeyi müvekkilem mezbûre Fâtıma Hatun’a îsâl etmek için bi’t-tamam ahz u kabz edip meblağ-ı mezbûru mahallinde teslîme vekîli mezbûr Abdurrahman Efendi’yi teslît eyledim dedikde gıbbe’t-tasdîkı’ş-şer‘î meblağ-ı mezbûr [15a] mebî‘-i mezkûrun semen-i misli idiği ol diyâr ahâlîsinden zeyl-i kitâbda isimleri mastûr olan Müslimîn ihbârı ile mukarrer olup mâ-hüve’l-vâki‘ gıbbe’t-taleb ketb ü sebt olundu.<br><br>Fi’l-yevmi’s-sâbi‘ min-Şevvâli’l-mükerrem li-sene selâse ve sittin ve elf.<br><br>Şuhûdü’l-hâl: Mehmed Ağa b. Ali Bey, el-Hâc Halil Ağa b. Ahmed? el-mezbûr, Receb Efendi el-Müderris-i Hasan Bey, Nuh Çelebi b. Müstedam Efendi.</p>          <br><a title="Önceki sayfa" style="text-decoration:none" href="./ayrmetin.php?idno=277"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=279"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b101"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o428"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>