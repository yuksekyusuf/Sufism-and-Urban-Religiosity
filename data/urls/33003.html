﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 140<br>Hüküm no: 105<br>Orijinal metin no: [23b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Moskohi bt. Tanal’ın berber dükkânı gediğini Mıgırdıç v. Sarab’a sattığı</b><br><br>Berber<br><br>Mahmiye-i İstanbul’da Kumkapı kurbünde Nişâncı mahallesinde mütemekkine olup şahsı zeyl-i vesîkada muharrerü’l-esâmî kimesneler ta‘rîfleriyle mu‘arrefe olan Moskohi bt. Tanal nâm Nasrâniye meclis-i şer‘-i hatîr-i lâzımü’t-tevkīrde kîseci esnâfından işbu hâmilü’r-rakīm Mıgırdıç v. Sarab nâm zimmî muvâcehesinde ikrâr-ı tam ve takrîr-i kelâm edip mahmiye-i mahkiyede mârrü’l-beyân Kumkapı kurbünde [24a] İbrahim Paşa mahallesinde vâki‘Sadr-ı a‘zam-ı esbak devletlü Hurşid Paşa hazretlerinin mühürdârı efendinin konağı tahtında kâin şehriye beş guruş kadîm kirâlı bir bâb berber dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin nısf hissesi bir kıt‘a hüccet-i şer‘iye ile benim ve nısf-ı âharı diğer kıt‘a hüccet-i şer‘iye mantûkunca mersûm Kîseci Mıgırdıç zimmînin akd-i âti’z-zikrin sudûruna değin mâlımız ve mülkümüz olmağla ben âlât-ı lâzıme-i mezkûreden ber-minvâl-i muharrer mâlike olduğum nısf hisse-i şâyi‘a-i mezkûremi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile mesfûr Mıgırdıç zimmîye iki bin yedi yüz guruşa bey‘ ve temlik ve vech-i lâyıkı üzere teslîm eylediğimde ol dahi yedimden ber-minvâl-i muharrer iştirâ ve temellük ve tesellüm ve kabz ve kabûl ve semeni olan meblağ-ı merkūm iki bin yedi yüz guruşu bana def‘ ü teslîm eylediğinde ben dahi yedinden tamamen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt dahi etmemizle fîmâ-ba‘d dükkân-ı mezkûr derûnunda mevcûde gedik ta‘bîr olunur âlât-ı lâzıme-i ma‘lûmede benim kat‘a alâka ve medhalim kalmayup nısfı mukaddemâ âharı hâlâ şirâen ki mecmû‘-ı âlât-ı lâzıme-i ma‘lûme mersûm Mıgırdıç zimmînin mâlı ve mülkü olmuşdur dedikde gıbbe’t-tasdîki’l-mu‘teber [mâ vaka‘a bi’t-taleb ketb olundu.]<br><br>Fî 26 S sene [1]238.<br><br>Şühûdü’l-hâl: Çavuş Mustafa Usta, Köşe ustası Süleyman Ağa, Kethudâ vekîli İbrahim Ağa, Şeyh Musa Efendi, Du‘âcı el-Hâc Abdullah, Yiğit [başı] es-Seyyid Mehmed Nuri.</p>          <br><a title="Önceki sayfa" style="text-decoration:none" href="./ayrmetin.php?idno=33002"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33004"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b140"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o452"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>