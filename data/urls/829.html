﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 125<br>Hüküm no: 112<br>Orijinal metin no: [23a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Akşemseddin Vakfı mütevelliliği hissesinin Veli b. Ebûbekir’den alınarak evlad-ı vakıfdan Ahmed b. Ömer’e verilmesi</b><br><br>Sâdır olan fermân-ı âlîlerine imtisâlen işbu arz [ve] derkenâra nazar olundukda Anadolu’da Tahte’t-tarîk-i Göynük ve Niksar kazâlarında vâki‘ merhûm Akşemseddin Vakfı’ndan olmak üzere bâ-berât-ı âlîşân yevmî iki buçuk akçe vazîfe ile nısf hisseli tevliyet eslah ve ekber ve erşed evlâd-ı vâkıfdan Ömer b. Osman bâ-berât-ı âlî mutasarrıf iken fevt oldukda mahlûlünden sulbî oğlu ekber, eslah ve erşedden Ahmed b. Ömer’e şart-ı vâkıf üzere tevcîh olunmak îcâb eder iken ecânibden Veli b. Ebûbekir evlâd-ı vâkıfdan ve ekber, eslah, erşedden deyü unvân-ı gayr-ı vâki‘ ile bir takrîb üzerine nısf hisse tevliyet-i mezkûru tevcîh ettirmiş idiği bu def‘a huzûr-ı şer‘-i şerîfde terâfu‘ olunduklarında merkūm Veli b. Ebûbekir’in hilâf-ı vâki‘ ve mugāyir-i şart-ı vâkıf üzere tevcîh ettirdiği inde’ş-şer‘ nümâyân olmağla merkūm Veli’nin ref‘inden ve babası müteveffâ-yı merkūmun mahlûlünden ekber ve eslah ve erşed evlâd-ı vâkıfdan merkūm Ahmed b. Ömer’e nısf hisse-i tevliyet mezkûra tevcîh olunmasını kazâ-i mezbûr nâibi Mehmed Emin Efendi’nin bundan [akdem] sâdır olan fermân-ı âlîlerine cevâb olarak vürûd eden mühr-i mutâbık arz-ı mezkûr meâlinden müstebân olmak fi’l-hakīka nısf hisse-i tevliyet-i mezkûr müteveffâ-yı merkūm Ömer b. Osman’ın mahlûlünden Veli b. Ebûbekir’e tevcîh olunup üzerinde olduğu derkenârdan müstebân ve merkūm Ahmed müteveffâ-yı merkūmun sulbî oğlu olup ekber ve eslah ve erşed evlâd-ı vâkıfdan olup tasarruf kendüye münhasır idiği kazâ-i mezbûr ahâlîsinden Der-aliyye’de müsâfir sâkinler Ahmed b. Mehmed ve İbrahim b. Osman nâm kimesneler dahi haber vermeleriyle nısf hisse-i tevliyet-i mezkûr merkūm Veli b. Ebûbekir ref‘inden peder mahlûlünden şart-ı vâkıf üzere merkūm Ahmed b. Ömer’e tevcîh ve yedine berat-ı şerîf-i âlîşân sadaka ve ihsân buyurulmak iktizâ eylediği huzûr-ı âlîlerine i‘lâm olundu.<br><br>Fî 25 C sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=828"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=830"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b125"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o187"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>