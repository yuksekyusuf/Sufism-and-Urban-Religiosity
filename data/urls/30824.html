﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 113<br>Hüküm no: 70<br>Orijinal metin no: [9b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Sâdık b. Mehmed’in, sarraf Marat v. Mıgırdıç ile alacak meselesinde sulh oldukları</b><br><br>İbrâ<br><br>Ma‘rûz<br><br>Hâssa hasekilerinden sâhib-i arzuhâl Mehmed Sâdık b. Mehmed meclis-i şer‘-i münîrde arzuhâlde mastûr Sarraf Marat v. Mıgırdıç zimmî muvâcehesinde ben ücretle hizmet eder makūlesinden olmamla mersûm Marat zimmî bin iki yüz on beş senesine mahsûben medîne-i Üsküdar’a muzâfe Kartal ve Adalar cizyesi uhde-i iltizâmında olup cibâyet-ine irsâl eylediği kimesne dört ay mürû[ru]nda fevt olmağla mal bakāyâsını tahsîle beni irsâl ve bakāya-yı mezkûreden sekiz ay müddetde on bin guruş tahsîl ve kendiye teslîm etmemle müddet-i mezkûreden iktizâ eden ecr-i mislim ile malımdan masrûfum olan sekiz yüz guruşu mersûm Marat zimmîden hâlâ taleb ederim deyü da‘vâ eylediğimde ol dahi cevâbında ber-vech-i muharrer müdde‘âmı inkârından mâ‘adâ sen cibâyet-i mezkûreyi çukacılar hanında Sarraf Agob nâm zimmîden on bin yedi yüz seksen yedi buçuk guruşa iltizâm ve yedine işbu bir kıt‘a deyn temessükünü i‘tâ eylediğinden sonra zahr-ı temessükte olan teslîmatdan mâ‘adâ bâkī kalan iki bin üç yüz elli guruşu mesfûr Agob zimmîye sen ver ben sana veririm deyü bana emr etmekle ben dahi emrine binâen meblağ-ı bâkī-i mezkûru mesfûr Agob zimmîye def‘ ve teslîm etmemle bi’l-mürâca‘a taleb ederim deyü benden da‘vâ ben dahi inkâr edip bu vechile beynimizde münâza‘ât-ı kesîre vâkı‘a olmuşdu el-hâletü hâzihi tavassut-ı muslihîn ile beynimiz ıslâh olunmağın her birimiz âhardan tasaddî eylediğimiz da‘vâ-yı mezkûrelerimizden fâriğler olup bi’l-cümle husûs-ı mezkûra müte‘allika âmme-i da‘vâdan her birimiz âharın zimmetini ibrâ-yı âmm-ı sahîh-i şer‘î ile ibrâ ve iskāt ve her birimiz ber-vech-i muharrer âharın ibrâsını kabûl eyledik deyü ba‘de’l-ikrâr ve’t-tasdîk bu vechile kat‘-ı nizâ‘ eyledikleri İslâmbol Mahkemesi’nden huzûr-ı âlîlerine i‘lâm olundu.<br><br>Fî-13 min-Şevvâl sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30823"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30825"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b113"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o653"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>