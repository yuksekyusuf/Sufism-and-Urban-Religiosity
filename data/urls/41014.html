﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 686<br>Hüküm no: 735<br>Orijinal metin no: [113a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Afife Hanım bt. Salih Paşa’nın Eyüp’teki bazı emlak, eşya ve hayvanlarını Abdullah Bey b. İbrahim Paşa’ya yüz bin akçeye sattığı</b><br><br>Mahmiye-i İstanbul’da sâkine fahrü’l-muhadderât tâcü’l-mestûrât Afîfe Hânım bt. el-merhûm Salih Paşa tarafından bey‘-i âti’z-zikri ikrâra vekîl olup mezbûreyi ma‘rifet-i şer‘iyye ile ârifân olan Ali Bey b. Ca‘fer ve Ahmed Bey b. Mehmed nâm kimesneler şehâdetleri ile şer‘an vekâleti sâbite olan kıdvetü’l-emâsil ve’l-ekârim câmi‘u’l-mehâmid ve’l-mekârim zevci Hüseyin Bey b. Mustafa nâm kimesne mahmiye-i Edirne’de meclis-i şer‘de hâlâ şıkk-ı evvel defterdârı olan câmi‘u’l-emvâli’s-sultâniyye hâfızu’l-hazâini’l-hakaniyye İbrahim Paşa hazretlerinin sulbî oğlu iftihâru’l-emâcid ve’l-ekârim Abdullah Bey tarafından ikrâr-ı âti’l-beyânı tasdîka vekîl-i sâbitü’l-vekâlesi olup mîr-i kıbtiyân olan Hasan Ağa b. Ali mahzarında bi’l-vekâle ikrâr-ı tâm ve takrîr-i kelâm edip müvekkile-i müşârun-ileyhânın mülkünde olup medîne-i Ebî Eyyüb el-Ensârî -aleyhi’r-rahmetü’l-bârî- kurbünde Topçular nâm mevzi‘de vâki‘ lede’l-ahâlî ma‘lûmü’l-hudûd dâhiliyesi beş fevkānî odayı ve bir hamamı ve iki kileri ve bir sofayı ve bir şâdü’r-revânı ve bir matbahı ve üç göz bir anbarı ve kurbünde bir odayı ve bir ahırı ve bir samanlığı ve bir sundurmayı ve fırını ve bi’r-i mâyı ve kenîfi ve eşcâr-ı müsmire ve gayr-ı müsmire bahçemi ve hâriciyesi bir kebîr ahırı ve önünde iki odayı ve bir bostan ve dolabını ve eşcâr-ı müsmire ve gayr-ı müsmire bahçeyi ve içinde iki fevkānî odayı ve iki bi’r-i mâyı müştemil arsanın merhûm-ı mûmâ-ileyh vakfı ile merhûm Mahmud Paşa Vakfı’na senede yedi bin akçe mukāta‘ası olup ebniye [ve] eşcârı mülkü olan Salih Paşa Çiftliği ta‘bîr olunur menzili ile kurbünde vâki‘ ma‘lûmü’l-hudûd tahmînen altı dönüm bağını ve çiftlik-i mezbûrda mevcûd dört re’s karasığır öküzü ve iki sabanı demirleriyle ve iki araba ve sâir beynlerinde ma‘lûm âlât-ı çifti safka-i vâhide ile müvekkil-i müşârun-ileyh Abdullah Bey’e yüz bin nakd-i râyic fi’l-vakt akçeye tarafeynden îcâb ve kabûlü hâvî bey‘-i bâtt-ı sahîh-i şer‘î ile bey‘ edip ol dahi vech-i muharrer üzere iştirâ ve kabûl eyledikden sonra çiftlik-i mezkûr ile ma‘an tasarruf olunup herbirinin hudûdu tahdîd ve tavsîfden müstağnî on beş kıt‘a tarla ve iki kıt‘a çayırın dahi hakk-ı tasarrufunu ma‘rifet-i sâhib-i arz ile mûmâ-ileyh Abdullah Bey’e seksen bin nakd-i râyic fi’l-vakt akçe mukābilesinde ferâğ ve tefvîz edip ol dahi tefevvüz ve kabûl eyleyip semen-i merkūm ile bedel-i mezkûr cem‘an yüz seksen bin akçeyi müşârun-ileyh Abdullah Bey yedinden bi’t-tamâm ve’l-kemâl ahz u kabz edip zikrolunan emlâki mülkiyet üzere ve zikri mürûr eden tarla ve çayırları sâir emsâli tasarrufu gibi mutasarrıf olmak için mûmâ-ileyh Abdullah Bey’i mahallinde kabza taslît eyledi dedikde vekîl-i mezkûr Hüseyin Bey’in cârî ve sâdır olan ikrârını vekîl-i mezbûr Hasan Ağa vicâhen ve şifâhen tasdîk ve tahkīk edicek mâ-vaka‘a bi’t-taleb ketb olundu.<br><br>Fi’l-yevmi’s-sânî ve’l-ışrîn min Ramazâni’l-mübârek li-sene semân ve sittîn ve elf.<br><br>Şühûdü’l-hâl: El-hâc Mehmed Bey, Hüseyin Ağa b. Hüseyin, Mehmed Ağa b. Hasan Ağa, Ali Çelebi, Handan Bey, Mehmed b. Mustafa ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=41013"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41015"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b686"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o800"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>