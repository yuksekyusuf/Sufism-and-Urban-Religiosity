﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 461<br>Hüküm no: 399<br>Orijinal metin no: [154-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Abdurrauf Efendi’nin Haçador v. Avanis’e olan borcunu ödemesi</b><br><br>Han nizâ‘ında 12450 [guru]şa sulh<br><br>[Ma‘rûz]<br><br>Dülger kalfalarından arzuhâl sâhibi Haçador v. Avanis zimmî bi’l-ma‘iyye rü’yete memûr evkāf müfettişi İstanbul pâye-i celîlesiyle mübâhî [155] izzetlü fazîletlü es-Seyyid Mehmed Emin Âsaf Beyefendi tarafından mürsel Kâtib Hüseyin Hamdi Efendi hâzır olduğu hâlde meclis-i şer‘-i münîrde müderrisîn-i kirâmdan derûn-ı arzuhâlde mezkûrü’l-ism el-Hâc Mehmed Abdurrauf Efendi b. el-merhûm bâ-pâye-i İstanbul Medîne-i Münevvere kādısı esbak Pirlepevî el-Hâc Hafız Ahmed Efendi muvâcehesinde bundan mukaddem mûmâ-ileyh el-Hâc Mehmed Abdurrauf Efendi bana İstanbul’da Ebu’l-feth Sultan Mehmed Han -aleyhi’r-rahmetü ve’l-gufrân- Câmi‘-i şerîfi civârında Büyükkaraman nâm mahâlde olup bi’l-icâreteyn taht-ı tasarrufumda olan arsa üzerine kendi mâlından iktizâ eden kereste ve levâzım-ı sâirenle iki kat olarak fevkānî ve tahtânî elli bâb sagīr ve kebîr oda ve bir bâb berber dükkânı ve müştemilât-ı ma‘lûmeyi hâvî benim için bir bâb han binâ ve inşâ eyle beher zirâ‘ına sana yetmiş guruş vereyim demekle ben dahi râzı olup arsa-i mezkûre üzerine kendi mâlımdan iktizâ eden kereste ve levâzımât-ı sâiremle ber-minvâl-i muharrer mûmâ-ileyh için bir bâb han binâ ve inşâ ve tekmîl ile kendine teslîm etmemle hâlâ ebniye-i hâssa müdîri efendinin bir kıt‘a defteri nâtık olduğu üzere hân-ı mezkûrun binâsında mâlımdan yetmiş bir bin dört yüz altmış beş buçuk guruş masrûfum olup meblağ-ı merkūmun mukaddemâ elli iki bin iki yüz otuz beş guruşunu bana edâ etmiş olmağla bâkīsi olan on dokuz bin iki yüz otuz buçuk guruşu dahi mûmâ-ileyh el-Hâc Mehmed Abdurrauf Efendi’den hâlâ taleb ederim deyü tasaddî eylediğim da‘vâmdan bâ-tavassut-ı muslihîn mûmâ-ileyh [ile] kat‘an-li’n-nizâ‘ on iki bin dört yüz seksen altı buçuk guruş on para üzerine bi’t-terâzî ba‘de-akdi’l-musâlaha ve’l-kabûl mûmâ-ileyh el-Hâc Mehmed Abdurrauf Efendi bedel-i sulh-ı mezkûr on iki bin dört yüz seksen altı buçuk guruş on parayı bana edâ ve teslîme ta‘ahhüd etmekle bedel-i sulh-ı mezkûrdan mâ‘adâ ziyâde müdde‘âma ve bi’l-cümle husûs-ı mezkûra ve işbu târih-i i‘lâma gelince sâir cemî‘ hukūk-ı şer‘iyeye müte‘allika âmme-i de‘âvîden tarafeynden her birimiz âharın zimmetini kabûlümüzü hâvî ibrâ-i âmm-ı sahîh-i şer‘î ile ibrâ ve iskāt edip bu vechile kat‘-ı münâza‘a eyledik deyü ikrâr ve tasdîkleri tescîl ve İstanbul Mahkemesi’nden huzûr-ı [âlîlerine i‘lâm olundu]<br><br>Fî 27 Receb sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35051"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35053"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b461"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o574"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>