﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 273<br>Hüküm no: 173<br>Orijinal metin no: [59b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şamizâde Mustafa Efendi b. Mehmed’in Minkarizade Abdullah Efendi para vakfına olan borcunu zamanında ödemezse evini satıp borcu vakfa ödemek üzere Hacı İbrahim b. Ahmed’i vekil tayin ettiği</b><br><br>Mahmiye-i İstanbul’da Kadırga limanı kurbünde Şehsüvar mahallesinde sâkin Şâmizâde Mustafa Efendi b. Mehmed Efendi meclis-i şer‘-i şerîf-i enverde merhûm Minkārîzâde Abdullah Efendi’nin nukūd-ı mevkūfesine evlâdiyet ve meşrûtiyyet üzere mütevellî olan umdetü’l-müderrisîni’l-kirâm Ahmed Efendi b. el-merhûm Mustafa Efendi mahzarında ikrâr-ı tâm ve takrîr-i kelâm edip silk-i mülkümde münselik olup mahmiye-i mezbûrede vâki‘ iki tarafdan İbrahim Hanzâde mülkü ve bir tarafdan ba‘zen benim mülküm ve ba‘zen Mehmed Çelebi mülkü ve bir tarafdan kal‘a duvarını mahdûd hâricen ve dâhilen büyût-ı adîde ve hamam ve mâ-i cârîyi müştemil menzilimi târih-i kitâbdan beş sene mukaddem vakf-ı mezbûra kāimmakām-ı mütevellî olan gāib ani’l-meclis Mehmed Efendi’ye üç bin beş yüz guruşa bi-tarîkı’l-istiğlâl bey‘ u teslîm ol dahi ber-vech-i muharrer iştirâ ve tesellüm ve semeni olan meblağ-ı mezbûr üç bin beş yüz guruşu yedinde olan mal-ı vakf-ı mezbûrdan bana def‘ u teslîm ben dahi bi’t-tamam ahz u kabz etdiğimden sonra mütevellî-i mezbûr Mehmed Efendi menzil-i mezbûru ba‘de’t-tahliyeti’ş-şer‘iye ve’t-takābuzi’l-mer‘î târih-i kitâbdan bir sene tamamına değin üç yüz elli guruşa îcâr ve teslîm ben dahi istîcâr ve kabûl etdiğimden sonra menzil-i mezbûrda beş sene sâkin olmağla asl-ı mal-ı mezbûr üç bin beş yüz guruş ile ücret-i mezkûr üç yüz elli guruşu dört sene tecdîd-i istiğlâl olmadan sâkin olmağla ecr-i misliyesi olan bin dört yüz guruş ki cem‘an taraf-ı vakfa beş bin iki yüz elli guruş deynim olmağla meblağ-ı mezbûrun bundan akdem üç yüz elli guruşunu mütevellî-i mezbûra teslîm edip zimmetimde ancak dört bin dokuz yüz guruş tarafına vâcibü’l-edâ deynim olup ıcâleten edâya iktidârım olmamağla mütevellî-i mezbûrdan tecîle tâlib olduğumda ol dahi târih-i kitâbdan bir sene tamamına değin edâ etmek üzere tecîl eyledikde ben dahi ber-vech-i muharrer tecîl-i mezbûru kabûl eyledim dedikde gıbbe’t-tasdîkı’ş-şer‘î mezbûr Mustafa Efendi meclis-i şer‘de iâde-i kelâm edip eğer ben ecel-i mezbûr hulûlünde meblağ-ı mezbûr dört bin dokuz yüz elli guruşu edâdan âciz olursam menzil-i mezbûru semen-i misliyle âhara bey‘ ve kabz-ı semene ve semeninden meblağ-ı mezbûru edâya ve fazla kalırsa bana îsâle ve kabz-ı îsâl[in] mütevakkıf olduğu umûrun küllîsine az[l] ü in‘izâlden masûne vekâlet-i devriye ile işbu hazır bi’l-meclis el-Hâc İbrahim b. Ahmed’i tarafımdan vekîl ve nâib-i menâb nasb u ta‘yîn eyledim dedikde ol dahi ber-vech-i muharrer vekâlet-i mezbûreyi kabûl ve merâsimini edâya ta‘ahhüd etmeğin mâ vaka‘a bi’t-taleb ketb olundu.<br><br>Fi’l-yevmi’l-hâmis aşer min-şehri Ramazani’l-mübârek sene 1107<br><br>Şuhûdü’l-hâl: Abdülcelil Efendi Kâtib-i Bâb, Yalnızkürk dâmadı Hüseyin Ağa, İsmail Efendi Kâtib-i Bâb, el-Hâc Çukadâr Ebûbekir, Hasan Çavuş b. Hüseyin, Kâtib Ebûbekir Efendi, Mehmed Çelebi b. Veli, Halil Efendi tâbi‘-i müşârün-ileyh, Hasan Efendi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=28588"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28590"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b273"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o856"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>