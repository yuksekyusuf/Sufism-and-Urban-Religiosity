﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 343<br>Hüküm no: 373<br>Orijinal metin no: [145-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hamidiye Hicaz Demiryolu menfaati için ilmühaberler basılarak satılması</b><br><br>Hamidiye Hicaz Demiryolu Komisyonu Âlîsi<br><br>Aded: 566<br><br>Taraf-ı Âlî-i Meşîhat-penâhî’ye,<br><br>Ma‘rûz-ı bende-i dîrîneleridir ki,<br><br>Hamidiye Hicaz Demiryolu menfa‘ati için arzuhâl ve lâyiha ve merbûtâtından birer guruş iâne alınmak üzere ol mikdâr kıymeti hâiz ilmühaberler tab‘ıyla füruhtu ve bu ilmühaberleri isti‘mâl ve evrâk-ı lâzımesine ilsâk etmeyenlerden bir liradan üç liraya kadar cezâ-yı nakdî ahzı mukaddemâ bi’l-istîzân şeref-sudûr buyrulan ve ta‘mîmen teblîğ kılınan irâde-i seniyye-i hazret-i hilâfet-penâhî muktezâ-yı münîfinden olup gerçi mezkûr ilmühaberlerin tab‘ ve ihzârına değin bu bâbdaki vâridât zâyi‘ olmamak üzere evrâk-ı âideleri zahırlarına işâretle mezkûr birer guruş iânenin ahz olunması Komisyon-ı Âlî karârıyla sûret-i muvakkatede tecvîz olunmuş idiyse de bu yolda gösterilen cevâz ilmühaberlerin tab‘ ve neşri müddetine âid olup el-yevm mezkûr ilmühaberlerin mikdâr-ı kâfîsi Dersa‘âdet’de Zirâ‘at Bankası idâre-i merkeziyesinden ve taşrada mezkûr bankanın şu‘be ve sandıkları ile banka şu‘besi ve sandığı bulunmayan mahallerde mâl sandıklarında bulundurulduğu hâlde hâlâ bazı devâirce mezkûr ilmühaberler isti‘mâl olunmayıp evrâk-ı âideleleri zahrına işâretle iânenin nakden ahzına devam edildiği alınan hesâbâtdan müstebân olduğuna binâen bu bâbda iktizâ eden mu‘âmele vilâyât ve elviye-i mülhakaya teblîğ ve iş‘âr kılındığı gibi devâir veznelerince ihtiyâca kâfî ilmühaberin mezkûr banka idâre-i merkeziyesinden bi’l-mübâya‘a veznede mevcûd bulundurularak istid‘â ve lâyiha ve merbûtâtına bi-eyyi hâlin bunların ilsâk olunması ve bundan böyle mezkûr ilmühaber ilsâk olunmayıp da evrâk-ı âideleri zahrına işâretle iâne nakden alındığı hâlde hükm-i münîf-i irâde-i seniyye-i cenâb-ı hilâfet-penâhî mûcebince cezâ-yı nakdîsi olan üç liranın ilmühaber ilsâk edilmemiş evrâk üzerine mu‘âmele yürüten me’mûrlardan ahzı lâzım geleceğinin ta‘mîmen teblîği Komisyon-ı Âlîce tezekkür edilmiş olmağla icrâ-yı îcâbı bâbında emr u fermân hazret-i men-lehu’l-emrindir.<br><br>Fî 28 Ramazan sene 1321 ve fî 5 Kânûn-ı evvel sene 1319.<br><br>Hamidiye Hicaz Demiryolu Komisyon-ı Âlîsi Nâmına A‘zâdan Sadrıa‘zam<br><br>Ferid</p>          <br><a title="Önceki sayfa" style="text-decoration:none" href="./ayrmetin.php?idno=36297"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36299"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b343"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o504"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>