﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 241<br>Hüküm no: 374<br>Orijinal metin no: [67a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin'i haksız yere öldüren katillerin saklandıkları yerden alınarak muhakeme edilmesi</b><br><br>Kıdvetü’n-nüvvâb ve’l-müteşerri‘în Üsküdar kazâsı muzâfâtından Adalar nâhiyesinde nâibü’ş-şer‘ olan mevlânâ -zîde ilmuhû- tevkī‘-i refî‘-i hümâyûn vâsıl olucak ma‘lûm ola ki, Hasan nâm kimesne ile ve (°) ve (°) ve (°) nâm sagīrlerin cânib-i şer‘den mansûb vasîleri Halil nâm kimesne südde-i sa‘âdetime arzuhâl edip mezkûr Hasan’ın oğlu ve eytâm-ı sıgārın babaları Hüseyin nâm kimesneyi nâhiye-i mezbûra tâbi‘ Pendik nâm karye sâkinlerinden Halil ve Abdi nâm şakīlerin bin yüz yirmi senesinde bi-gayri hakkın katl etmeleriyle mezkûrlar ahzolundukların nâhiye-i mezbûra tâbi‘ Dolayoba nâm karye sâkinlerinden mezkûr Halil’in eniştesi Ali ve şerîki Ahmed ve mezkûr Abdi’nin babası Hüseyin ve karındaşı Ömer nefislerine kefîl olmalarıyla kefâletlerine binâen mezkûr ihzâr-ı şer‘ ve icrâ-yı hak etdirilmek istediklerinde, kātillerini ihtifâ ve askerîlik iddi‘âsında olmalarıyla vermeyip ziyâde gadr ü ta‘addî eylediklerin bildirip zâbitleri ma‘rifetiyle şer‘le görülüp icrâ-yı hak olunmak bâbında emr-i şerîfim ricâ eyledikleri ecilden mahâllinde zâbitleri ma‘rifetiyle şer‘le görülüp icrâ-yı hak ve i‘lâm olunmak emrim olmuşdur, buyurdum ki, hükm-i şerîfimle vusûl buldukda bu bâbda sâdır olan emrim üzere amel dahi zâbitleri ma‘rifetiyle meclis-i şer‘a ihzâr ve mürâfa‘a-i şer‘ edip mukaddemâ bir def‘a şer‘le görülüp fasl olunmayan husûsların hak ve adl üzere mukayyed olup göresin, arz olunduğu üzere ise ol bâbda muktezâ-yı şer‘-i kavîmle amel edip dahi ba‘de’s-sübût zâbitleri ma‘rifetiyle icrâ ve vâki‘ hâli Âsitâne-i sa‘âdetime arz ve i‘lâm eyleyip min-ba‘d şer‘-i şerîfe ve emr-i hümâyûnuma muhâlif kimesneye iş etdirmeyip husûs-ı mezbûr için bir dahi murâd eylemeyesin, şöyle bilesin, alâmet-i şerîfe i‘timâd kılasın.<br><br>Tahrîren fî-evâili Rebî‘i’l-evvel li-sene tis‘a ve ışrîn ve mi'e ve elf.<br><br>Kostantıniyye el-mahrûse.<br><br>Kad vasale ileynâ fî 12 Rebî‘ülevvel sene [1]129</p>          <br><a title="Önceki sayfa" style="text-decoration:none" href="./ayrmetin.php?idno=36825"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36827"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b241"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o348"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>