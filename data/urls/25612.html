﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 626<br>Hüküm no: 725<br>Orijinal metin no: [92a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma bt. Ali ve küçük kızı Rabia’ya boşandığı kocası Halil Çelebi b. Hasan tarafından günlük beşer akçe nafaka ve elbise bedeli ödemesine hükmolunduğu</b><br><br>Nafaka Ramazan-ı şerîfde artmışdır.<br><br>Mahmiye-i İstanbul’da Müfti Ali Çelebi mahallesinde sâkine bâ‘isetü’l-vesîka Fâtıma bt. Ali nâm hatun meclis-i şer‘de zevc-i mutallıkı Halil Çelebi b. Hasan nâm kimesne mahzarında takrîr-i kelâm ve bast-ı merâm edip mezbûr Halil Çelebi’nin firâşından mütevellîde işbu hacr [ve] terbiyemde olan sulbiye sagīre kızı Râbia’nın nafaka ve kisvesi ve sâir havâic-i lâzımesi için babası mezbûr Halil Çelebi üzerine nafaka farz ve takdîr olunması matlûbumdur dedikde hâkim-i hâsim-i muvakkı‘-ı sadr-ı kitâb tûbâ-lehû ve hüsnü-meâb hazretleri dahi sagīre-i mezbûrenin nafaka ve kisvesi ve sâir havâic-i zarûriyesi için külle yevm beşer akçe nafaka farz ve takdîr edip vakt-i zarûretde istidâneye ve lede’z-zafer mezbûr Halil Çelebi’ye rücû‘a mezbûr Fâtıma’ya izin birle mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâmin min-şehri Ramazani’l-mübârek li-sene isneteyn ve seb‘în ve elf.<br><br>Şuhûdü’l-hâl: Musa Efendi b. Ahmed, el-Hâc Ahmed b. Mahmud kethudâ-yı muhzırân, Şâkir Çelebi b. Mustafa, Abdi Çelebi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=25611"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25613"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b626"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o974"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>