﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 411<br>Hüküm no: 310<br>Orijinal metin no: [98a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şahbaz Hatun Vakfı’na ait hamamın Fâtıma Hatun bt. x/Abdullah tarafından kiralandığı</b><br><br>Mahmiye-i İstanbul’da el-Hâc Hüseyin mahallesinde vâki‘ merhûm Şehbaz Hatun Vakfı’na mütevellî olan Abdullah Efendi b. Ahmed nâm kimesne meclis-i şer‘-i şerîf-i enverde mahalle-i mezbûre sâkinelerinden olup zâtını ma‘rifet-i şer‘iyye ile ârifân Salih Efendi b. Receb ve İmâm Rasûl Efendi b. Ahmed ta‘rîfleriyle mu‘arrefe olan işbu râfi‘atü’l-kitâb Fâtıma Hatun bt. Abdullah mahzarında bi’t-tevliye ikrâr ve takrîr-i kelâm edip mezbûre Fâtıma Hatun’un zevci olup benden mukaddem vakf-ı mezbûra mütevellî iken fevt olan el-Hâc Mustafa b. Ahmed nâm kimesne zamân-ı tevliyetinde vakf-ı mezbûr müstagallâtından mahalle-i mezbûrede vâki‘ zuhriye hamamını taraf-ı vakıfdan istîcâr etmek üzere hilâf-ı şer‘ müddet-i ma‘lûme kendi tasarruf eyledikden sonra hâl-i hayatında maraz-ı mevtinde zevcesi mezbûre Fâtıma Hatun’a muvâza‘aten ferâğ ve tefvîz ve kendi fevt oldukda yerine ben mütevellî olmağla ferâğ-ı mezbûrun adem-i sıhhatine binâ’en hamam-ı mezbûru âhara îcâr içün merkūme Fâtıma Hatun’dan bi’t-tevliye taleb ve da‘vâ eylediğimde ol dahi kazıyye vech-i muharrer üzere olduğunu ikrâr ve i‘tirâf edip lâkin hamam-ı mezbûrun meremmet-i lâzımesine izn-i mütevellî ile vakf-ı mezbûra bi şarti’r-rücû‘ malımdan altmış yedi bin yüz elli akçe harç ve sarf etmişidim deyü meblağ-ı mezbûru taraf-ı vakıfdan taleb ve da‘vâ etmekle beynimizde münâza‘ât-ı kesîre cereyân etmişidi el-hâletü hâzihî beynimize muslihûn tavassut edip mezbûre Fâtıma Hatun müdde‘âsı olan meblağ-ı mezkûra müte‘allika âmme-i da‘vâdan taraf-ı vakf-ı mezbûru ibrâ-i âmm-ı kātı‘u’n-nizâ‘la ibrâ ve ıskāt etmekle ben dahi hamam-ı mezbûru el-ân icâre-i misliyesi idüğü vukūf-ı tâmmı olan sikât-ı sahîhatü’l-kelimât ihbârlarıyla müte‘ayyen olan iki yüz guruş mu‘accele ve yevmî on iki akçe mü’eccele ile bi’l-izni’ş-şer‘î mezbûre Fâtıma Hatun’a taraf-ı vakf-ı mezbûrdan bi’t-tevliye îcâr ve teslîm ol dahi istîcâr ve tesellüm ve kabûl eyledi dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fî gurre-i Zilkâ‘deti’ş-şerîfe li-sene seb‘a ve mie ve elf.<br><br>Şuhûdü’l-hâl: Mehmed Efendi halîfe-i muhâsebe, Abdurrahman Efendi halîfe-i muhâsebe, Mustafa Efendi b. Hasan, el-Hâc İsmail b. Murad, el-Hâc Salih Efendi b. Receb, İslâm Efendi b. ( ), Rasûl Efendi el-imâm, el-Hâc Mustafa b. el-Hâc Ahmed, İbrahim Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=28725"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28727"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b411"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o818"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>