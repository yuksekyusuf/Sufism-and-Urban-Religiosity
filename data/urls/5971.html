﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 224<br>Hüküm no: 217<br>Orijinal metin no: [54b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasabilyas mahallesinden Sâliha bt. Abdullah’ın vefâen sattığı evini geri aldığı</b><br><br>Mahmiye-i İstanbul’da Gül Câmi‘-i şerîf mahallesi ahâlîsinden fahrü’l-eşbâh bâ‘isü hâze’l-kitâb el-Hâc Ahmed Ağa b. Mustafa meclis-i şer‘-i şerîf-i enverde Sâliha bt. Abdullah nâm hatun mahzarında ikrâr-ı tâm ve takrîr-i kelâm edip mezbûre Sâliha Kasab İlyas mahallesinde vâki‘ lede’l-ahâlî ve’l-cîrân ma‘lûmü’l-hudûd mülk menzilini bin yüz kırk iki senesi Rebî‘ülevveli’nin yirmi üçüncü günü târih-i mezbûrdan üç yüz altmış bir gün tamamına değin bey‘-ı bi’l-vefâ tarîki üzere üç yüz kırk guruşa bana bey‘ ve teslîm eylediğinde ben dahi ber-vech-i muharrer iştirâ ve kabz ve tesellüm etmişidim. Hâlâ mezbûre Sâliha meblağ-ı mezbûr üç yüz kırk guruşu tamamen bana edâ ve teslîm edip ben dahi ber-vech-i muharrer kabz ve tesellüm ve fekk-i rehn etmekle husûs-ı mezkûra ve târih-i kitâba gelince âmme-i da‘vâ ve kâffe-i mutâlebât ve eymân ve muhâsamâtdan ben mezbûre Sâliha’nın zimmetini ibrâ-i âmm-ı râfi‘u’l-hısâm ile ibrâ ve ıskāt eylediğimde mezbûre Sâliha dahi husûs-ı mezkûra ve târih-i kitâba gelince âmme-i da‘vâ ve kâffe-i mutâlebât ve eymân ve muhâsamâtdan benim zimmetimi ibrâ ve ıskāt eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 3 Muharrem sene [1]144.<br><br>Şuhûdü’l-hâl: Mehmed Ağa b. Süleyman, Mehmed Çelebi b. Veli, el-Hâc Mehmed b. Receb, Mustafa Ağa b. Mehmed, Halil Efendi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5970"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5972"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b224"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o418"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>