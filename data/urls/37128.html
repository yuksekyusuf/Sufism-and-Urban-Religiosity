﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 295<br>Hüküm no: 184<br>Orijinal metin no: [52b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yani’nin vefat eden Serkâtib Ahmed Ağa’daki alacağının terekeden tahsil edilmesi</b><br><br>Mahmiye-i İstanbul’da Balıkpazarı kurbünde sâkin Bakkāl Yani v. Yorgi nâm zimmî meclis-i şer‘-i şerîfde Dergâh-ı âlî kapıcıbaşılarından olup bundan akdem medyûnen vefât eden Ser-kâtib Ahmed Ağa b. Mustafa b. Bekir’in tesviye-i umûruna taraf-ı şer‘den vasî ve kayyım nasb olunan Mustafa Ağa b. Haydar Paşa mahzarında üzerine da‘vâ ve takrîr-i kelâm edip müteveffâ-yı mezbûr Ahmed Ağa zimmetinde işbu deyn temessüğü mûcebince bakkāl metâ‘ı bahâsından dokuz bin iki yüz yirmi dört sağ akçe hakkım olup hattâ hâl-i kemâl-i sıhhatinde Yehûd mahzarında ikrâr ve işhâd ettiğinden sonra kable’l-edâ vefât etmeğin terekesinden taleb ederim suâl olunsun dedikde gıbbe’s-suâl ve akībe’l-inkâr müdde‘î-i mezbûrdan sıdk-ı makāline beyyine taleb olundukda udûl-ı Müslimînden ve müteveffâ-yı mezbûrun etbâ‘ından Şatır İbrahim Bey b. İsmail ve diğer İbrahim b. Ahmed li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ müteveffâ-yı mezbûr Ahmed Ağa b. Mustafa b. Bekir’in hâl-i kemâl-i sıhhatinde işbu deyn temessüğü mûcebince bakkāl metâ‘ı bahâsından müdde‘î-i mezbûr Yani’ye dokuz bin iki yüz yirmi dört sağ akçe vâcibü’z-zimme deyni olduğunu huzûrumuzda ikrâr ve bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olup müdde‘î-i mezbûr Yani tahlîf-i şer‘î ile tahlîf olundukdan sonra mûcebince ba‘de’l-hükm kayd-şüd.<br><br>Fî 28 min-Safer sene 1110<br><br>Şuhûdü’l-hâl: Çukacı el-Hâc Mustafa b. Hacı Mehmed, Abdullah Ağa b. Haydar Paşa, İbrahim Çelebi b. Mehmed, el-Hâc Hüseyin b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=37127"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37129"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0295"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1192"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>