﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 132<br>Hüküm no: 139<br>Orijinal metin no: [30a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şeyhli köyünden Veli, Hasan ve Ali'nin mülk evlerini Ahmed Beşe'ye satmaları</b><br><br>Medîne-i Üsküdar muzâfâtından Adalar nâhiyesine tâbi‘ Şeyhli nâm karye sükkânından Veli ve Hasan ve Ali ebnâ-i Sefer nâm kimesneler taraflarından ber-vech-i âtî ikrâra vekîl olup Mustafa Efendi b. Ali ve Mustafa Ağa b. Kasım nâm kimesneler şehâdetleriyle şer‘an vekâleti sâbite olan İbrahim Beşe b. Hasan nâm kimesne meclis-i şer‘-i şerîfde işbu râfi‘u’l-kitâb Ahmed Beşe b. Mehmed mahzarında bi’l-vekâle ikrâr ve takrîr-i kelâm edip akd-i âti’z-zikrin sudûruna değin müvekkilûn-ı mezbûrûnun silk-i mülklerinde münselik olup karye-i mezbûrede vâki‘ bir tarafı Deli Mehmed mülkü ve bir tarafı Karga Veli mülkü ve bir tarafı diğer Mehmed mülkü ve bir tarafı tarîk-i âm ile mahdûd bir bâb tahtânî oda ve bir sofa ve hayatı ve havluyu müştemil mülk menzillerini tarafeynden îcâb ve kabûlü hâvî bey‘-i bâtt-ı sahîh-i şer‘î ile merkūm Ahmed Beşe’ye yirmi sekiz guruşa bey‘ ve teslîm eylediklerinde ol dahi ber-vech-i muharrer iştirâ ve tesellüm ve kabz ü kabûl eyledikden sonra semeni olan meblağ-ı mezbûr yirmi sekiz kıt‘a esedî guruşu müvekkilûn-ı mezbûrûn müşteri-i merkūm Ahmed Beşe yedinden tamâmen ahz u kabz eylediler, min-[ba‘d] menzil-i mahdûd-ı mezkûrda müvekkilûn-ı mezbûrûnun kat‘â alâka ve medhalleri kalmadı, müşteri-i mezbûrun mülk-i müşterâsı ve hakk-ı sırfıdır, keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâmin aşer min-Cemâziyelûlâ li-sene isnâ ve ışrîn ve mi'e ve elf.<br><br>Şuhûdü’l-hâl: Mustafa Ağa Serdâr, İlyas Beşe b. Hızır, Mehmed Beşe b. Musli, Mustafa Beşe b. Abdullah, diğer Mustafa Beşe b. Mehmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=36590"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36592"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b132"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o385"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>