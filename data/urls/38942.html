﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 474<br>Hüküm no: 562<br>Orijinal metin no: [86b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Vidin Kalesi muhafızı Binbaşı İsmail Ağa’nın terekesinin vârislerine teslim edilmesi</b><br><br>Ahz [ü] kabz, 1000 guruş, bir aded şal.<br><br>Sâdır olan fermân-ı âlîye binâen husûs-ı âti’l-beyânın mahâllinde ketb ü tahrîri için savb-ı şer‘-i enverden bi’l-iltimâs irsâl olunan mevlana es-Seyyid Numan Efendi devletlü inâyetlü Serasker Paşa kapısına varıp Asâkir-i Mansûre’nin Başkâtibi Mehmed Yekta Efendi’ye mahsûs odaya varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i nebevî ettikde Asâkir-i Mansûre’nin binbaşısı olup Vidin Kal‘ası’na bâ-fermân ta‘yîn buyurulup kal‘a-i mezkûrda sâkin iken bundan akdem fevt olan İsmail Ağa b. Ahmed’in verâseti zevce-i menkûha-ı metrûkesi Şerife Âdile bt. es-Seyyid Abdullah ile sulbî kebîr oğlu es-Seyyid Ahmed’e ve tahmînen dört yaşında sulbiye kızı Şerife Emine’ye münhasıra ve mesele-i mîrâsları yirmi dört sehmden olup sihâm-ı mezbûreden üç sehmi zevcesi mezbûreye ve on dört sehmi oğlu mezbûra ve yedi sehmi kızı mezbûreye isâbeti tahakkukundan sonra mezbûr es-Seyyid Ahmed asâleten ve zevce-i mezbûre kendinden asâleten ve kızı sagīre-i mezbûrenin bâ-hüccet-i şer‘iye vasîyy-i mansûbesi olmağla vesâyeten meclis-i ma‘kūd-ı mezkûrda Asâkir-i Mansûre’nin emvâlini rü’yete memûr olan Başkâtib Mehmed Yekta Efendi mahzarında her biri bi’l-asâle ve bi’l-vesâye ikrâr-ı tam ve takrîr-i kelâm edip mûrisimiz müteveffâ-yı mezbûrun hîn-i vefâtında yanında mevcûde ve ma‘rifet-i [87a] şer‘le tahrîr ve bey‘ olunan terekesi esmânından ba‘de ihrâci’l-mesârifi’l-lâzıme ve’d-düyûn bâ-defter-i kassâm terekesini kabz ve veresesine îsâle kayyum nasb olunan Sağkol Ağası İbrahim Ağa’nın makbûzu olan bin guruş ile altı yüz guruş kıymetli bir köhne fermâyiş şalı efendi-yi mûmâ-ileyhe irsâl etmekle ol dahi ba‘de’l-kabz nakd-i merkūm ile sâlifü’l-beyân şalı bize def‘ ü teslîm biz dahi yedinden tamamen ahz ü kabz edip min-ba‘d bâ-defter-i tereke müteveffâ-yı mezbûrdan gerek İbrahim Ağa’nın ve gerek efendi-yi mûmâ-ileyh zimmetlerinde bir akçe ve bir habbe bâkī kalmamışdır dediklerinde, gıbbe’t-tasdîki’ş-şer‘î vâki‘ hâli mevlana-yı merkūm mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a [bi’t-taleb ketb olundu.]<br><br>Fî 20 L sene [1]242.<br><br>Şühûdü’l-hâl: Çukadâr Mustafa Ağa, Süleyman Ağa b. Mustafa, Muhzır Ebûbekir Çelebi, Mustafa Ağa b. Mustafa, Muhzır Mehmed Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38941"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38943"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b474"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o485"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>