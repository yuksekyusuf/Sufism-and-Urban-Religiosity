﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 62<br>Hüküm no: 39<br>Orijinal metin no: [7a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Alacak davasında anlaşma sağlanması</b><br><br>Arabgirli Feyzi Çavuş’a teslîm.<br><br>Fi’l-asl vilâyet-i Rumeli’de Keşan kazâsı ahâlîsinden olup el-yevm İstanbul’da Küçük Langa nâm mahâlde müsâfereten sâkine sâhibe-i arzuhâl mu‘arrefetü’z-zât Kadire Hatun bt. Hüseyin mahfil-i şer‘iyyâtda yine kazâ-i mezkûr ahâlîsinden derûn-ı arzuhâlde isimleri mezkûr kezâlik zâtları mu‘arrefeler Âmine ve li-ebeveyn kız karındaşı Fâtıma ibnetey Yusuf nâm hatunlar muvâcehelerinde mezbûre Âmine Hatun’un zevci İsmail Ağa b. Mesud hâzır olduğu hâlde mezbûretân Âmine ve Fâtıma Hatunlar ile hâzır-ı mezbûr İsmail Ağa’dan her biri işbu târîh-i i‘lâmdan iki sene mukaddem kazâ-i mezkûrda sâkinler iken Der-aliyye’de benim için bir menzil iştirâ etmek üzere malımdan on beş bin guruşumu bi’l-ma‘iyye ahz ü kabz etmişler iken bana menzil iştirâ etmediklerinden mâ‘adâ medfû‘um olan meblağ-ı merkūm on beş bin guruşu dahi bana redd ü teslîm etmeyip fuzûli ve bi-gayrı hakkın kendi umûrlarına sarfla istihlâk etmeleriyle el-hâletü hâzihi merkūmetân Emine ve Fâtıma Hatunlar ile hâzır-ı mezbûr İsmail Ağa zimmetlerinde bi-tarîkı’d-damân alacak hakkım olan meblağ-ı mezkûr on beş bin guruş mezbûrûndan damânen taleb ederim deyü tasaddî eylediğim da‘vâmdan bâ-tavassut-ı muslihîn mezbûrûn ile bi’t-tav‘ ve’r-rızâ bin guruş üzerine an inkâr sulh olduğumda onlar dahi sulh-ı mezkûru ba‘de’l-kabûl bedel-i sulh-ı merkūmdan mâ‘adâ ziyâde müdde‘âma ve bi’l-cümle husûs-ı mezkûra müte‘allıka da‘vâdan mezbûretân Âmine ve Fâtıma Hatunlar ile hâzır-ı mezbûr İsmail Ağa’nın zimmetlerini ibrâ-i sahîh-i şer‘î ve iskāt-ı tâmm-ı sarîh-i mer‘î ile kabûllerini hâvî ibrâ ve iskāt eyledim deyü ba‘de’l-ikrâr ve’t-tasdîk ibrâdan müstesnâ bedel-i sulh-ı mezkûr bin guruşu müdde‘î-i mezbûre Kadire Hatun’a bi’t-taleb edâ ve teslîme mezbûretân Âmine ve Fâtıma Hatunlar ile hâzır-ı mezbûr İsmail Ağa’dan her birine tenbîh olunduğu huzûr-ı [âlîlerine i‘lâm olundu].<br><br>Fî 21 Ş sene [1]273.<br><br>el-Hâc İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=38274"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38276"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b062"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o190"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>