﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 358<br>Hüküm no: 313<br>Orijinal metin no: [114-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bayezid b. Hayrullah’ın alacaklarının tahsili</b><br><br>400 [guru]ş sulh<br><br>[Ma‘rûz]<br><br>Sâhib-i arzuhâl Arnavud Bâyezid b. Hayrulah meclis-i şer‘-i münîrde Kapan-ı dakīk tüccârından iken bundan akdem fevt olan Musa Yazıcı b. Mehmed Emin b. Abdullah’ın sulbî kebîr oğlu ve terekesine vaz‘-ı yedi zâhir olan derûn-ı arzuhâlde mezkûrü’l-ism Mehmed Emin Ağa muvâcehesinde müteveffâ-yı mezbûr Musa Yazıcı b. Mehmed Emin b. Abdullah hayatında İstanbul’da Çarşambapazarı civârında Mehmed Ağa mahallesinde vâki‘ mülküm olan ma‘lûmü’l-hudûd beş horoslu bir bâb ekmekçi değirmeni derûnunda mevcûde beyne’l-esnâf gedik ta‘bîr olunur yirmi re’s bârgir ve onlara isâbet eden sâir âlât-ı lâzıme-i ma‘lûme ve değirmen-i mezkûra merbût yine mahalle-i mezkûrede vâki‘ kezâlik mülküm olan ma‘lûmü’l-hudûd bir bâb habbâz fırını derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmeden beher şehr yüzer guruş kirâ ile bin iki yüz kırk dört senesi Muharremi gurresinden bin iki yüz kırk yedi senesi şehri Ramazani’l-mübâreki gāyetine değin kırk beş ay müddet müstecirim olup kirâ-i mezkûreden müddet-i mezkûrede zimmetinde müctemi‘a dört bin beş yüz guruşu bana kable’l-edâ fevt olmağla meblağ-ı müctemi‘-i merkūm dört bin beş yüz guruşu mezbûr Mehmed Emin Ağa’nın vâzı‘ü’l-yed olduğu babası müteveffâ-yı mezbûrun tereke-i vâfiyesinden hâlâ taleb ederim deyü tasaddî eylediğim da‘vâmdan bâ-tavassut-ı muslihîn mezbûr ile an-inkârin kat‘an-li’n-nizâ‘ dört yüz guruş bedel-i makbûza bi’t-terâzî ba‘de-akdi’l-musâlaha ve’l-kabûl ziyâde müdde‘âma ve bi’l-cümle husûs-ı mezkûra ve işbu târih-i i‘lâma gelince sâir cemî‘ hukūk-ı şer‘iyeye müte‘allika âmme-i de‘âvîden ben müteveffâ-yı mezbûr Musa Yazıcı ile oğlu mezbûr Mehmed Emin Ağa ve gāibûn ani’l-meclis müteveffâ-yı mezbûrun zevce-i menkûha-i metrûkesi Ümmügülsüm Hatun bt. Salih ve vâlidesi Fatıma Hatun bt. Ömer’in zimmetlerini kabûle mukārin ibrâ-i âmm-ı sahîh-i şer‘î ile ibrâ ve iskāt edip bu vechile külliyen kat‘-ı nizâ‘ eyledik deyü ikrâr ve tasdîkleri tescîl ve İstanbul Mahkemesi’nden huzûr-ı [âlîlerine i‘lâm olundu]<br><br>Fî 4 Ca sene 1258</p>          <br><a title="Önceki sayfa" style="text-decoration:none" href="./ayrmetin.php?idno=34965"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34967"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b358"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o594"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>