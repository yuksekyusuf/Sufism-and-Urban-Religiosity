﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 406<br>Hüküm no: 400<br>Orijinal metin no: [57b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şeyh Ali b. Mansur’un Davud Çelebi b. Ali aleyhine açtığı alacak davasında tarafların birbirlerinin zimmetlerini ibra ettikleri</b><br><br>Fi’l-asl medîne-i Haleb ahâlîsinden olup hâlâ medîne-i Üsküdar’da Harmanlar kurbünde sâkin olan eş-Şeyh Ali b. Mansur meclis-i şer‘-i hatîrde mahmiye-i İstanbul’da vâki‘ Bezzâzistân-ı cedîd tüccârından sâhibü hâze’l-kitâb Davud Çelebi b. Ali mahzarında tav‘an ikrâr ve i‘tirâf edip mezbûr Davud Çelebi zimmetinde cihet-i karz-ı şer‘îden üç yüz riyâlî guruş ve beynimizde levn ve cinsi ilm-i şer‘î ile ma‘lûm yedimden ve malımdan müşterâ ve makbûz inâyet semeninden yirmi beş riyâlî guruş cem‘an üç yüz yirmi beş riyâlî guruş hakkım olmağla meblağ-ı mezkûrdan yüz elli riyâlî guruşunu yedimden ahz u kabz edip bâkī yüz yetmiş beş riyâlî guruş hakkım kalmağla taleb ettiğimde mezbûr Davud Çelebi cevâbında ancak üç yüz guruş hakkımı ikrâr ve mâ‘adâyı inkâr ettiğinden mâ‘adâ meblağ-ı mezkûrdan yüz doksan beş riyâlî guruşu def‘ ve teslîm edip ol dahi kabz eyledi bâkī yüz beş guruş deynim vardır deyu def‘ etmekle mezbûr Davud Çelebi ile târih-i kitâb senesi Şevvâlü’l-mükerreminin on sekizinci günü mahmiye-i mezbûrede Mahmudpaşa Mahkemesi’nde hâlâ hilâfeten müvellâ olan umdetü’l-müderrisîni’l-kirâm Mevlânâ Şeyh Mehmed Efendi b. Abdülkadir Efendi huzûrunda murâfa‘a-i şer‘ olduğumuzda mevlânâ-yı mûmâ-ileyh evvelâ benden mezbûr Davud Çelebi’nin münkir olduğu yirmi beş riyâlî guruş hakkımı mübeyyine beyyine taleb edip ben dahi istimhâl etmekle bana mehl-i şer‘î verip sâniyyen mezbûr Davud Çelebi’den münkir olduğum kırk beş riyâlî guruşu bana teslîmine tenbîh taleb etmekle ol dahi şühûd-ı udûl ile muvâcehemde isbât edicek mevlânâ-yı mezbûr beni zikrolunan kırk beş riyâlî guruş da‘vâsından men‘ ve ikrârı mûcebince meblağ-ı bâkī-i mezbûr yüz beş guruşu bana edâya mezbûr Davud Çelebi muvâcehesinde üzerine hüküm etmişidi el-hâletü hâzihî merkūm Davud Çelebi meblağ-ı mahkûmün-bih yüz beş guruşu tamâmen bana def‘ ü teslîm ben dahi ahz u kabz eyleyip ityân-ı beyyineye istimhâl ettiğim meblağ-ı mezbûr da‘vâsından ve husûs-ı mezbûra müte‘allika âmme-i hukūk-ı ma‘lûme ve mechûle da‘vâsından ve târih-i kitâba gelince beynimizde vâki‘ olan mu‘âmelâta ve ahz u i‘tâya müte‘allik da‘vâdan mezbûr Davud Çelebi’nin zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim min ba‘d mezbûr Davud Çelebi üzerine bi-vechin mine’l-vücûh ve sebebin mine’l-esbâb da‘vâ ve hakkım yokdur dedikde gıbbe’t-tasdîkı’ş-şer‘î mezbûr Davud Çelebi dahi meclis-i şer‘de mezbûr eş-Şeyh Ali mahzarında tav‘an ikrâr ve i‘tirâf edip ben dahi mezbûr eş-Şeyh Ali zimmetini husûs-ı mezbûra müte‘allik da‘vâdan ve târih-i kitâba gelince beynimizde vukū‘ bulan mu‘âmelât ve ahz u i‘tâya müte‘allik âmme-i hukūk-ı ma‘lûme ve mechûle da‘vâsından ibrâ-i âmm-ı kātı‘u’n-nizâ‘la ibrâ ve ıskāt eyledim min ba‘d mezbûr eş-Şeyh Ali üzerine husûs-ı mezbûra ve gayra müte‘allik bi-vechin mine’l-vücûh ve sebebin mine’l-esbâb da‘vâ ve hakkım yokdur dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâdis aşer min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Mehmed Efendi el-kādî, Osman Beşe çukadâr, İsa Bey b. Ahmed, Piyale Bey b. Abdullah, el-Hâc Ca‘fer b. Abdullah ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40678"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40680"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b406"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o855"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>