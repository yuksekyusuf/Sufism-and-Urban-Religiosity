﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 140<br>Hüküm no: 115<br>Orijinal metin no: [23b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Hurşid Ağa’nın sepetçi dükkân gediğini Halil Ağa’ya satması</b><br><br>Kâtib-i mezbûra teslîm-şüd<br><br>İhrâc şüd fî 3 R sene [12]76<br><br>İstanbul’da Saraçhâne kurbünde Mimar Ayas mahâllesinde sâkin teba‘adan Mehmed Hurşid Ağa b. Abdullah b. Abdullah’ın kayınpederi ve tarafından husûs-ı âti’l-beyanı ikrâra vekîl olduğu mahâlle-i mezbûre imamı es-Seyyid Mehmed Emin Efendi b. Osman ve Sepetçi esnâfından Hüseyin Ağa b. İbrahim nâm kimesneler şehâdetleriyle ber-nehc-i şer‘î sâbit olan esnâf-ı merkūmeden diğer Hüseyin Ağa b. Ali nâm kimesne mahfil-i şer‘iyyâtda yine esnâf-ı merkūmeden işbu bâ‘isü’l-i‘lâm Halil Ağa b. Ali muvâcehesinde bi’l-vekâle takrîr-i kelâm edip dâmâdım müvekkilim mezbûr Mehmed Hurşid Ağa âti’z-zikrin sudûruna değin bâ-hüccet-i şer‘iyye yedimde müstakillen mülküm olan mârrü’l-beyan Saraçhânebaşı’nda Küçük Saraçhâne derûnunda kâin kapıdan duhûl olundukda sol tarafda iki kepenkden ikinci bir kepenk bir bâb sepetçi dükkânı derûnunda mevcûde beyne’l-esnâf gedik ta‘bîr olunur bir destgâh ve üç demir ve sâir âlât-ı lâzıme-i ma‘lûmemi tarafeynden îcâb ve kabûlü hâvî şürut-ı müfsideden ve muvâza‘adan ârî bey‘-i bâtt-ı sahîh-i şer‘î ve safka-i vâhide ile mezbûr Halil Ağa’ya bin guruşa bey‘ ve temlîk ve teslîm eylediğimde ol dahi ber-minvâl-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezkûr bin guruşu bana tamâmen def‘ ü teslîm eylediğinde ben dahi yedinden bi’t-tamâm ve’l-kemâl ahz ü kabz eyledim, fîmâ-ba‘d âlât-ı gedik-i mezkûrda benim aslâ ve kat‘â alâka ve medhalim kalmayıp mezbûr Halil Ağa’nın [24a] mülk-i müşterâsı ve hakk-ı sırfı olmuşdur dedi dediğini merkūm Halil Ağa dahi ba‘de’t-tasdîk bâ-irâde-i seniyye gedikât hakkına karârgîr olan nizâm-ı müstahseneye tevfîkan merkūm Halil Ağa ber-minvâl-i muharrer şirâen mâlik olduğu âlât-ı gedik-i mezkûru emsâli misillü evkāf-ı celîle-i hazret-i mülûkâneye terk ve teberru‘ ve icâre-i müeccele takdîriyle taraf-ı vakıfdan ba‘de’l-isticâr zabt ve tasarrufunu hâvî Nezâret-i celîle-i Evkāf-ı hümâyûn’dan yedine bir kıt‘a temessük i‘tâ buyrulmasını istid‘â ve istirhâm eylediği huzûr-ı [âlîlerine i‘lâm olundu].<br><br>Fî 8 Ra sene [12]74.<br><br>Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=38350"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38352"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b140"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o173"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>