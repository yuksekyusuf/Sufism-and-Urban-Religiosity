﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 296<br>Hüküm no: 243<br>Orijinal metin no: [61a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Helvacı Süleyman Çelebi’nin mülk evini istiğlal yoluyla satması</b><br><br>Medîne-i Hazret-i Ebî Eyyüb el-Ensârî -radiye anhu rabbihi’l-bârî-’de Çavuş Kasım Mahallesiʼnde sâkin Helvacı Süleyman Çelebi b. Ali meclis-i şer‘-i şerîf-i enverde medîne-i mezbûrede Câmi‘-i Kebîr Mahallesiʼnde sâkin iken bundan akdem vefât eden es-Seyyid Hasan b. Abdullah’ın sulbiye sagīre kızı Şerife Ümmügülsüm’ün ceddesi ve tesviye-i umûruna vasiyyesi olup zâtı ta‘rîf-i şer‘î ile mu‘arrefe olan işbu râfiʻatü’l-kitâb Fâtıma Hatun bt. Abdullah mahzarında ikrâr-ı tâm ve takrîr-i kelâm edip yedimde mülk ve hakkım olup mahalle-i mezbûrede vâki‘ bir tarafdan Ali Çelebi menzili ve bir tarafdan âhar mülküm ve bir tarafdan mekābir-i Müslimîn ve bir tarafdan tarîk-i âm ile mahdûd büyût-ı adîdeyi muhtevî mülk menzilimi vasiyye-i mezbûre Fâtıma Hatun’a bi-tarîkı’l-istiğlâl iki yüz guruşa beyʻ ve temlîk ve teslîm eylediğimde ol dahi ber-vech-i muharrer sagīre-i mezbûrenin mâlıyla bi’l-vesâye iştirâ ve temellük ve tesellüm ve kabûl ve kabz eylediğinden sonra meblağ-ı mezbûr iki yüz guruşu vasiyye-i mezbûre Fâtıma Hatun yedinden bi’t-tamam ahz u kabz eylediğimden sonra vasiyye-i mezbûre menzil-i mahdûd-ı mezkûru ba‘de’t-tahliyyeti’ş-şer‘iyye ve tekābuzi’l-merʻî târîh-i kitâbdan bir sene tamamına değin vasiyye-i mezbûre Fâtıma Hatun beher şehr ikişer yüz akçeye menzil-i mahdûd-ı mezkûru bana îcâr eylediğinde ben dahi ber-vech-i muharrer istîcâr ve kabûl eyledim dedikde gıbbe’t-tasdîki’ş-şerʻî mâ-vaka‘a bi’t-taleb ketb olundu.<br><br>Fi’l-yevmi’l-hâdî aşer min-Rebîʻi’l-evvel li-sene tisʻa ve hamsîn ve mi’e ve elf.<br><br>Şuhûdü’l-hâl: el-Hâc Mehmed Efendi b. ( ), Mollâ Hüseyin b. Mahmud, Mustafa Çelebi b. Süleyman, es-Seyyid Mustafa Efendi b. es-Seyyid Ahmed, es-Seyyid Mehmed b. es-Seyyid Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=16856"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16858"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b296"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o435"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>