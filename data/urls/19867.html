﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 37 Numaralı Sicil (H. 1022 - 1024 / M. 1613 - 1615)<br>cilt: 37,&nbsp;sayfa: 53<br>Hüküm no: 25<br>Orijinal metin no: [10b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Aleksandra bt. Papa Todori’nin Papa Yani aleyhine açtığı mülk menzil davasında haksız olduğu</b><br><br>Havâss-ı Aliyye’ye tâbi‘ Karfa nâm karye sâkinlerinden verâseti sulbî oğlu Papa Yani ve sulbiye kızı Aleksandra’ya münhasıra olup, bundan esbak helâk olan Papa Todori v. Yani nâm zimmînin kızı merkūme Aleksandra tarafından husûs-ı âti’z-zikre vekîl olup, Andriye v. Yorgi ve Dimola v. İstemad şehâdetleri ile hasm-ı câhid mahzarında vekâleti sâbite olan zevci Aleksi v. Gori nâm zimmî meclis-i şer‘-i şerîfde, menzil-i âti’z-zikre vâzı‘ü’l-yed olup zi’l-yed idiği nehc-i şer‘î üzre sâbit olan merkūm Papa Yani mahzarında üzerine bi’l-vekâle takrîr-i da‘vâ edip, hâlik-i mezbûrun cümle terekesinin sülüsânı merkūm Papa Yani’ye ve sülüsü merkūme Aleksandra’ya intikāl eylemiş iken mezbûr Papa Yani hâlik-i mezkûrun terekesinden karye-i merkūmede vâki‘ bir tarafı Yorgi v. Preşkova mülküne ve bir tarafı Argiri v. İstemad mülküne ve bir tarafı Kosta v. İstemad mülküne ve bir tarafı tarîk-i âma müntehî olan menzili müstakil tasarruf edip, müvekkile-i mezbûrenin menzil-i mezkûrdan hisse-i şer‘iyyesin vermede te‘allül eder suâl olunması matlûbumdur dedikde, gıbbe’s-suâl mersûm Papa Yani fi’l-vâki‘ menzil-i mezkûr mukaddemâ hâlik-i mezbûr babamız Papa Todori’nin mülkü olup, lâkin hâl-i hayâtında ve kemâl-i sıhhatinde târih-i kitâbdan on yıl mukaddem menzil-i mezbûru bi cümleti’t-tevâbi‘ babam merkūm Todori’den on dokuz bin beş yüz nakid akçeye iştirâ eyledim mülk-i müşterâmdır deyip vekîl-i mezbûr Aleksi münkir olucak mezbûr [11a] Papa Yani’den sıdk-ı makāline [muvâfık] beyyine taleb olundukda, karye-i merkūmeden Dimitri v. Dimitri ve Andriye v. Yorgi nâm zimmîler meclis-i şer‘-i şerîfe li ecli’ş-şehâde hâzırân olup gıbbe’l-istişhâdi’ş-şer‘î, fi’l-vâki‘ mezbûr Papa Yani menzil-i mezkûru vech-i muharrer üzre babası hâlik-i mezbûr Papa Todori’den târih-i kitâbdan on yıl mukaddem on dokuz bin beş yüz akçeye bizim huzûrumuzda iştirâ eyledi. Mülk-i müşterâsıdır. Biz bu husûsa şâhidleriz şehâdet dahi ederiz, deyû edâ-i şehâdet-i şer‘iyye ettiklerinde, ba‘de ri‘âyeti şerâiti’l-kabûl şehâdetleri makbûle olup, mûcebiyle hüküm birle bu vesîka-i enîka ketb olunup, yed-i tâlibe vaz‘ ve def‘ olundu. Tahrîren fi’l-yevmi’s-sâlis min Saferi’l-hayr li sene selâse ve ışrîn ve elf.<br><br><br>Şuhûdü’l-hâl: Ali Bey [b.] Abdullah, Mustafa Bey [b.] Abdullah, Mehmed Bey [b.] Abdullah er-Râcil, Ahmed Çelebi b. İbrahim, Mustafa el-Muhzır, Yani v. İstad, Kiraksi [v.] Manol, Yorgi v. Yani, Vasil v. Yani, Vasil [v.] Yani. Kosta v. Yani ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=19866"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19868"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt037&bsm=glt037b053"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt037&bsm=glt037o252"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>