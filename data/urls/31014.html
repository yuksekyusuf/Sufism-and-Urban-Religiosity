﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 243<br>Hüküm no: 260<br>Orijinal metin no: [35b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Galata Mevlevîhâne yakınındaki ekmekçi fırını ve değirmen gediğinin, Filiblos v. Markar ve Bağdisiyar v. Avanis üzerine kaydolunduğu</b><br><br>Ma‘rûz<br><br>Mahrûse-i Galata hâricinde Mevlevîhâne kurbünde vâki‘ bir bâb ekmekçi fırını ve ona merbût altı horoslu bir bâb değirmen derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûmeden üç re’s bârgire mutasarrıf Mardros v. Artin nâm zimmî asâleten ve altı re’s bârgire mutasarrıf Kirkor v. Hacok zimmî tarafından dahi husûs-ı âti’l-beyânda vekîl olduğu Topçularlı Molla Mehmed b. el-Hâc Abdullah nâm kimesne ile Artin v. Nahrat nâm zimmî şehâdetleriyle sâbit olmağla vekâleten ve altı re’s bârgire mutasarrıf baruthâne ustası Arakil v. Nikogos ve üç re’s bârgire mutasarrıf Senek v. Agob nâm zimmîler taraflarından husûs-ı âti’l-beyânda vekîl olduğu Mardros v. Artin ve Filibos şehâdetleriyle sâbit olan Maçok zimmî meclis-i şer‘-i münîrde ekmekçi ustalarından olup zikr olunan fırın ve değirmende altı re’s bârgire mutasarrıf olan Tokel v. Nikagos zimmî muvâcehesinde her biri bi’l-asâle ve bi’l-vekâle ikrâr ve takrîr-i kelâm edip biz ve müvekkilemiz mersûmûn fırın ve değirmen-i mezkûrda mâlik olduğumuz on sekiz re’s bârgir ve âlât-ı lâzımeden ol mikdâra isâbet eden hisse-i şâyi‘amızı tarefeynden bi’l-icâb ve’l-kabûl ve bi-safkatin vâhidetin şerîkimiz mesfûr Tevkel zimmîye dokuz bin guruşa bey‘ ve temlîk ve teslîm eylediğimizde ol dahi ber-vech-i muharrer iştirâ ve kabz ve kabûl eylediğinden sonra semen-i mezkûr bin guruşu müşteri-i mesfûr yedinden bi’l-asâle ve bi’l-vekâle ahz u kabz eyledik fîmâ ba‘d âlât-ı gedik-i mezkûrda olan hisse-i mezkûremizde bizim ve müvekkillerimiz mesfûrûnun alâka ve medhalleri kalmayıp mesfûr Tokel zimmînin müstakillen mülkü olmuşdur dediklerinde gıbbe’t-tasdîki’ş-şer‘î mesfûr Tokel meclis-i şer‘de Filibos v. Markar ve Bağdisar v. Avanes zimmîler muvâcehelerinde sâlifü’l-beyân fırın ve değirmende olan âlât-ı gedik-i mezkûru tarefeynden bi’l-icâb ve’l-kabûl ve safka-i vâhide ile mesfûrân Filibos ve Bağdisar zimmîlere on iki bin guruşa bey‘ ve temlîk ve teslîm eylediğimde onlar dahi iştirâ ve kabz ve kabûl eylediklerinden sonra semen-i mezkûr on iki bin guruş ile kesik akçe tâ‘bir olunur tablakârlar zimmetlerinde alacağım olup mesfûrûndan kabzına tevkîl eylediğim bin beş yüz guruş ki cem‘an on üç bin beş yüz guruşdan beş bin yüz seksen dört guruşunu ma‘lûmü’l-esâmî kapan tüccârına deynim olan beş bin yüz seksen dört guruşu vermek üzere havâle ve sekiz bin üç yüz on altı guruşunu dahi mâhiye seksener guruş cânib-i mîrîye olan deynime vermek üzere havâle eylediğimde onlar dahi havâle-i mezkûreyi kabûl ve ber-vech-i muharrer edâya ta‘ahhüd eylediler deyü takrîrini mersûmân Filibos ve Bağdisar zimmîler ba‘de’t-tasdîk zikr olunan gedik ber-minvâl-i meşrûh mesfûr Tokel zimmî üzerine ba‘de’l-kayd ânın dahi kasr-ı yedinden mersûmân Filibos ve Bağdisar zimmîler üzerlerine kayd ve yedlerine başka başka sûret i‘tâ buyrulmak istid‘âsında oldukları İslâmbol Mahkemesi’nden huzûr-ı âlîlerine i‘lâm olundu.<br><br>Fi’l-yevmi’s-sâbi min-Zilhicceti’ş-şerîfe li-sene sitte aşarerete ve mi’eteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=31013"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31015"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b243"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o627"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>