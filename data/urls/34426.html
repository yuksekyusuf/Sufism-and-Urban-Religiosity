﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 258<br>Hüküm no: 248<br>Orijinal metin no: [45b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Abraham’ın Hasan Ağa’dan aldığı borca karşılık bakkal gediği hissesini rehin verdiği</b><br><br>İdâne-i rehn-i bakkāl<br><br>Âsitâne-i aliyye’de vâki‘ bakkāl tâifesinden Abraham v. Yakof nâm zimmî meclis-i şer‘-i hatîrde Tersâne-i âmire emîni etbâ‘ından işbu bâ‘isü’l-kitâb es-Seyyid Hasan Ağa b. es-Seyyid Ömer mahzarında ikrâr-ı tâm ve takrîr-i kelâm edip merkūm es-Seyyid Hasan Ağa’nın mâlından iktirâz edeceğim üç bin guruş mukābelesinde mahmiye-i mezbûre hısnı ebvâbından Cibâli Yenikapısı dâhilinde vâki‘ Tatarağası dükkânı denmekle ma‘rûf bir bâb ve bâb-ı mezkûr hâricinde kâin kapalı bir bâb ki cem‘an iki bâb bakkāl dükkânları derûnlarında mevcûde beyne’l-hıref gedik ta‘bîr olunur âlât-ı lâzıme-i ma‘lûmelerin yüz yirmişer sehm i‘tibârıyla bâ-hüccet-i şer‘iyye mâlik olduğum altmışar sehm hisselerimi rehin vaz‘ ve merkūm es-Seyyid Hasan Ağa yedine teslîm eylediğimde ol dahi ber-vech-i muharrer irtihân ve tesellüm ve kabz ve kabûl eylediğinden sonra hisse-i mezkûreleri merkūm es-Seyyid Hasan Ağa li-ecli’l-i‘mâl bana i‘âre ve teslîm ve ben dahi isti‘âre ve kabz ve kabûl eylediğimden sonra merkūm es-Seyyid Hasan Ağa bana mâlından üç bin guruş ikrâz ve teslîm ve ben dahi iktirâz ve kabz ve umûruma sarfla istihlâk etmemle meblağ-ı mezkûr ile semeni işbu târîh-i kitâbdan iki sene tamâmına değin müeccel ve mev‘ûd yine merkūm es-Seyyid Hasan Ağa’nın mâlından iştirâ ve kabz eylediğim bir hilâlî sâ‘at semeninden dahi sekiz yüz seksen iki guruş ki cem‘an üç bin sekiz yüz seksen iki guruşu merkūm es-Seyyid Hasan Ağa’ya zimmetimde sahîhan <<deynimdir>> edâsı vâcib deynimdir dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî 14 S sene 1247<br><br>Şuhûdü’l-hâl: Bölükbaşı Abdi Çelebi, Pazarbaşı Süleyman Ağa, es-Seyyid Hasan Ağa b. Mehmed, Pirinççi Boşnak Mehmed Ağa, Hayriye tüccârından Alâiyeli Mehmed Ağa</p>          <br><a title="Önceki sayfa" style="text-decoration:none" href="./ayrmetin.php?idno=34425"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34427"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b258"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o518"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>