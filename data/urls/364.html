﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 156<br>Hüküm no: 181<br>Orijinal metin no: [28a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hamza b. Veli’nin Küre-i nühas’a bağlı Kamasna köyündeki ev, tarla ve çayırlara ait hissesini kardeşi Hacı’ya sattığı</b><br><br>Vilâyet-i Anadolu’da Küre-i nuhâs kazâsına tâbi‘ Kamasna nâm karyede olup mahmiye-i İstanbul’da Gül Câmi‘-i şerîfi kurbünde Molla Hüsrev Mahallesi’nde mütemekkin olan Hamza b. Veli nâm kimesne mahfil-i kazâda li-ebeveyn karındaşı râfi‘u’l-kitâb <<câmi‘>> Hacı mahzarında ikrâr-ı tâm ve takrîr-i kelâm edip babamız merkūm Veli’den bizim ikimize irsen intikāl edip karye-i mezbûrede vâki‘ cevânib-i erba‘ası Süleyman ve Osman ve Receb ve Vildan? nâm kimesneler menzilleri ile mahdûd olup bir bâb tahtânî çatma odayı ve anbar ve muhavvatayı müştemil olan menzilden nısf hisse-i şer‘iyye-i şâyi‘amı bin nakd râyic fi’l-vakt fıddî akçeye tarafeynden îcâb ve kabûlü hâvî bey‘-i bâtt-ı sahîh-i şer‘î ile bey‘ edip ol dahi minvâl-i muharrer üzere iştirâ ve kabûl edip yine tasarrufu babamızdan mezbûr Veli’den müntakil olup karye-i mezbûre sınırı dâhilinde mevâzi‘-i müteferrikada vâki‘ lede’l-cîrân herbiri ma‘lûmü’l-hudûd olan on iki kıt‘a tarla ve iki kıt‘a çayırlardan dahi nısf hisse-i şer‘iyye-i şâyi‘alarının dahi hakk-ı tasarrufların sâhib-i arz ma‘rifetiyle üç bin mezbûru’n-na‘t akçe bedel mukābelesinde tefvîz edip ol dahi kabûl eyleyip semen-i mezbûr ile bedel-i merkūmdan müctemi‘ olan dört bin akçeyi yedinden tamamen ahz u kabz eylediğimden sonra mahallinde tesellüm ve zabt ve tasarrufa merkūm Hacı’yı teslît eyledim, menzil-i mezbûrda ve tarlalarda ve çayırlarda min-ba‘d benim alâka ve medhalim kalmadı, mezbûr Hacı keyfe mâ yeşâ’ ve yehtâr mutasarrıf olsun dedikde gıbbe’t-tasdîk mâ-vaka‘a bi’t-taleb ketb olundu.<br><br>Fi’l-yevmi’s-sânî aşer mine’l-Muharremi’l-harâm sene erba‘a ve sittin ve elf.<br><br>Şuhûdü’l-hâl: Mehmed b. Siyâmî, Hüseyin b. Süleyman, Mehmed b. Ahmed, Ahmed b. Receb, Mehmed b. Süleyman, Mehmed b. Mustafa, Mehmed b. Kadir, İsa b. Mehmed, Ali b. Ahmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=363"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=365"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b156"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o415"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>