﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 206<br>Hüküm no: 212<br>Orijinal metin no: [28b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yahûdilerin yılda bir kez pişirdikleri hamursuzdan akçe talep etmemesi için İhtisâb mültezimi Mustafa Ağa’ya tenbih edildiği</b><br><br>İhtisâb mültezimi Yahûdilerden Hamursuz için akçe mütâlebesiyle rencîde etmemeğe ta‘ahhüd<br><br>Ma‘rûz<br><br>İstanbul ihtisâb mukāta‘ası mültezimi Mustafa Ağa meclis-i şer‘-i münîrde Yahûd tâifesinden Yaşova v. Matatiye nâm Yahûdi muvâcehesinde tâife-i mersûmenin senede bir defa tabh eyledikleri hamursuz için mukāta‘a-i merkūme mültezimleri tarafına dört bin akçe veregelmeleriyle meblağ-ı mezkûr dört bin akçeyi mersûm Yaşova Yahûdi tâife-i mersûmenin umûrlarını rü’yet eylediğine binâen bana teslîme mersûm Yaşova Yahûdi’ye cebr ve tenbîh olunmak matlûbumdur deyü tasaddî eylediği da‘vâsı meşrû‘ olmadığından mâ‘adâ husûs-ı mezkûr için emr-i âlî dahi vürûd eylemediğini mültezim-i merkūm Mustafa Ağa i‘tirâf etmekle ber-vech-i muharrer mütâlebesi hilâf-ı şer‘-i şerîf ve mugāyir-i rızâ-i âli olduğu kendiye tefhîm olundukda ol dahi fîmâ ba‘d husûs-ı mezkûr için mersûm Yaşova Yahûdi ile sâirlerine rencîde ve te‘addî etmemek üzere ta‘ahhüd eylediği İslâmbol Mahkemesi’nden huzûr-ı âlîlerine i‘lâm olundu.<br><br>Fî-27 min-Zilka‘de sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30965"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30967"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b206"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o634"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>