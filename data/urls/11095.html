﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 484<br>Hüküm no: 552<br>Orijinal metin no: [79b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Koca Mustafa Paşa’dan on üç yaşındaki Ayşe bt. Mehmed’in, Âlicenab Hatun’un yanında çalışmasına karşılık parasını aldığı</b><br><br>Ecr-i mislinden ibrâ<br><br>Mahmiye-i İslâmbol’da Koca Mustafa Paşa mahallesinde sâkine takrîben on üç yaşında olup cüssesinin dahi bulûğa tahammülü olmağla rü’yet-i dem-i hayzla bulûğunu mu‘terife ve zâtı vech-i şer‘î üzere mu‘arrefe olan Âişe bt. Mehmed nâm hatun meclis-i şer‘-i şerîf-i enverde işbu bâ‘isetü’l-vesîka Âlicenab Hatun bt. Abdullah tarafından husûs-ı âti’l-beyânı tasdîka vekîl olduğu ber-nehc-i şer‘î sâbit olan Bostânî el-Hâc Hasan Ağa b. Ali nâm kimesne mahzarında ikrâr ve takrîr-i kelâm edip bundan akdem müvekkile-i mezbûre Âlicenab Hatun beni merhameten yanına alıp ba‘zı menzili hizmetinde istihdâm etmekle ben dahi târih-i kitâba gelince beş sene mikdârı sıgār ve kiberim hâllerinde müvekkile-i mezbûreye hizmetim sebk etmişdi. El-hâletü hâzihî sinîn-i mezkûrede sebk eden hizmetimin ecr-i misli mukābelesinde müvekkile-i mezbûre mâlından nakid yirmi dört buçuk guruşunu bana def‘ ve teslîm eyledikde ben dahi yedinden tamamen ahz ü kabz edip sinîn-i mezkûrede sebk eden hizmetimin ecr-i misline müte‘allika âmme-i de‘âvî ve kâffe-i mutâlebâtdan müvekkile-i mezbûre Âlicenab Hatun’un zimmetini ibrâ ve ıskāt eylediğimde ol dahi ibrâmı kabûl eyledi dedikde gıbbe’t-tasdîki’ş-şer‘î mâ-vaka‘a.<br><br>Fî 4 min-Receb sene 1197<br><br>Şühûdü’l-hâl: Es-Seyyid Mehmed b. es-Seyyid el-Hâc Hasan imâm, Molla Ali b. Halil, diğer Molla Ali b. İsmail, İsmail Odabaşı, Kolancı Seydi Ağa b. ( ) ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=11094"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11096"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b484"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o616"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>