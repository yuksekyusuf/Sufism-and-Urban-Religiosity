﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 290<br>Hüküm no: 338<br>Orijinal metin no: [67a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bursa Beytülmal emini İsmail’in vefat eden Şeyh Mehmed Efendi’nin terekesinden dolayı vasisi Abdurrahim Efendi aleyhindeki davasının reddedilmesi</b><br><br>Ma‘rûz,<br><br>Mahrûse-i Bursa kazâsında sâbıkā emîn-i beytülmâl olan sâhib-i arzuhâl İsmail mahfil-i şer‘iyyâtda yine Bursa ahâlîsinden müteveffâ es-Seyyid eş-Şeyh Mehmed Efendi’nin vesâyâ-yı mu‘ayyenesi tenfîzine ve mâ‘adâ terekesini veresesine îsâle ber-mûceb-i hüccet vasiyy-i muhtâr olup terekesine vaz‘-ı yedi mütehakkık olan derûn-ı arzuhâlde mezkûrü’l-ism el-Hâc Abdurrahim Efendi muvâcehesinde müteveffâ-yı mezbûrun zâhirde zevce-i metrûkesi Fâtıma’dan gayrı vâris-i ma‘rûfu olmayıp terekesinin rub‘u mezbûre Fâtıma’ya ve sülüs-i erbâ‘ı cânib-i Beytülmâla âid olmak zu‘muyla tereke-i müteveffâ-yı mezbûru kabz eylediğimden sonra mezbûr Abdurrahim Efendi ber-vech-i muharrer vesâyeti muvâcehesinde ba‘de’l-isbât ve’l-hükm müteveffâ-yı mezbûrun bi’l-cümle terekesini bi’l-emâne nakden makbûzum olan yetmiş yedi guruş ma‘an bey‘ eylediğim eşyâsı semenlerinden Seyfi Ağa zimmetinde on guruş ve ol târîhde Bursa kādısı Abdullah Bey Efendi’nin zimmetinde on altı guruş ve Osman Efendi zimmetinde yetmiş guruş ve Afife Hatun’dan elli sekiz guruş ki cem‘an iki yüz otuz beş guruşa bâliğ oldukda vasiyy-i mezbûr Abdurrahim Efendi ber-vech-i muharrer makbûzum olan yetmiş yedi guruşu vesâyeten benden ahz u kabz edip zevci müteveffâ-yı mezbûrun bâ-defter-i kassâm sahhu’l-bâkī iki yüz otuz bir guruş terekesinden kendüye isâbet eden elli yedi guruş otuz para hissesini benden mutâlebe eyledikde ben dahi zimem-i mezkûru alırım mülâhazasıyla hissesi hâlâ yedimdedir deyü ikrâr ü i‘tirâf edip hükm-i hâkim ile benden ahzetmiş idi, hâlâ zimem-i mezkûreyi kabz etmeyip mezbûr Abdurrahim Efendi müteveffâ-yı mezbûrun zimem-i mezkûresini tamâmen erbâbından ahz u kabz etmekle ben dahi vasiyy-i mezbûrdan taleb ederim deyü tasaddî eylediği da‘vâsı meşrû‘a olmamağla mezbûr İsmail Ağa bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 17 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42443"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42445"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b290"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o549"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>