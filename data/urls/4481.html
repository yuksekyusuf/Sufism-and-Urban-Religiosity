﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 217<br>Hüküm no: 202<br>Orijinal metin no: [27a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadice bt. Abdullah’ın geçinemediği kocası Mustafa Beşe b. Mehmed’le boşanıp birbirlerinin zimmetlerini ibra ettikleri</b><br><br>Mahmiye-i İstanbul’da Kirmasti Mahallesi sâkinelerinden olup zâtı İsmail Efendi b. İbrahim ve es-Seyyid Mustafa b. Mehmed nâm kimesneler ta‘rîfleriyle mu‘arrefe olan Hadice bt. Abdullah nâm hatun mahfil-i kazâda zevc-i dâhili işbu bâ‘isü’l-kitâb Mustafa Beşe b. Mehmed nâm kimesne mahzarında ikrâr ve takrîr-i kelâm edip zevcim mezbûr Mustafa Beşe ile hüsn-i zindegānemiz olmamağla zimmetinde mütekarrer ve ma‘kūdün-aleyh olan sekiz yüz akçe mehr-i müeccelim ve nafaka-i iddet-i mu‘ayyene-i ma‘lûmem üzerlerine ve meûnet-i süknâm dahi kendi üzerime olmak üzere zevcim mezbûr Mustafa Beşe ile muhâla‘a-i sahîha-i şer‘iyye ile hul‘ olduğumda ol dahi hul‘-ı mezbûru kabûl eylediğinden sonra hukūk-ı zevciyete ve târih-i kitâba gelince beynimizde cereyân eden ahz u i‘tâ ve mu‘âmelât-ı şettâya müte‘allika âmme-i de‘âvî ve mutâlebâtdan ben mezbûr Mustafa’nın zimmetini ibrâ ve iskāt eyledim ve mezbûr Mustafa Beşe dahi kezâlik hukūk-ı zevciyete ve mahalle-i mezbûrede vâki‘ lede’l-ahâlî ma‘lûmü’l-hudûd bana ma‘rifet-i mütevellî ile ferağ ve tefvîz eylediği vakıf menzil bedeline ve gayra müte‘allik âmme-i da‘vâdan benim zimmetimi ibrâ ve iskāt eyledi fîmâ-ba‘d birbirimiz ile kat‘â da‘vâ ve nizâ‘ımız yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 9 min-Cumâdelûlâ sene 1121<br><br>Şuhûdü’l-hâl: İmâm İsmail Efendi b. İbrahim, Mehmed Çelebi b. Mustafa el-Müezzin, İvaz b. Abdullah, Mustafa b. Mehmed, Mustafa b. Yusuf, Hasan b. Abdullah ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4480"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4482"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b217"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o639"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>