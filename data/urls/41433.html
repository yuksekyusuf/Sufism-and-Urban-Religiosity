﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 317<br>Hüküm no: 284<br>Orijinal metin no: [88a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Mehmed b. Muslı’nın kölesi Ali b. Abdullah’ı azat ettiği</b><br><br>Vilâyet-i Rumeli’nde Köstendil Sancağı’nda nefs-i kasaba-i Petriç’de sâkin el-Hâc Mehmed b. Muslı nâm kimesne tarafından zikri âtî i‘tâk ve tahrîri ikrâra vekîl olup yine kasaba-i mezbûre sâkinlerinden Mehmed Çelebi b. Hüseyin ve Osman Çelebi b. Abdi nâm kimesneler şehâdetleriyle şer‘an vekâleti sâbite olan Hasan Bey b. Hüseyin nâm kimesne meclis-i şer‘-i şerîf-i lâzımü’t-tevkīrde bi’l-vekâle ikrâr edip zikri âtî i‘tâkın sudûruna değin müvekkil-i mezbûrun yedinde ve taht-ı tasarrufunda mülkü ve rakīki olup müvekkil-i mezbûra rıkk-ı sâbıkını mu‘terif olan işbu orta boylu açık kaşlı elâ göz[lü] Habeşiyyü’l-asl hâfızu hâze’l-kitâb Ali b. Abdullah nâm abd-i memlûkünü hasbeten lillâhi’l-Meliki’l-Hallâk tahrîr ve i‘tâk ve sâir ahrâr-ı asliyyîn silkine ilhâk ve idrâc eyledi min-ba‘d mezbûr Ali’nin üzerinde hakk-ı velâdan gayrı hakkı bâkī kalmadı dedikde mâ-hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ aşer min-şehri Rebî‘i’l-evvel li-sene ihdâ ve tis‘în ve elf.<br><br>Şuhûdü’l-hâl: Ali Beşe el-kassab, Mustafa Beşe Teberdâr, Serveroğlu Hüseyin Beşe, el-Hâc Ali Çelebi b. ( ), Ahmed Çelebi b. Piyale, Mehmed Çelebi b. Haydar, Mehmed Efendi Kâtib.</p>          <br><a title="Önceki sayfa" style="text-decoration:none" href="./ayrmetin.php?idno=41432"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41434"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b317"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o413"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>