﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 140<br>Hüküm no: 108<br>Orijinal metin no: [22b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gülistan Hatun’un menzil ve müştemilatını Ahmed Beşe’ye satması</b><br><br>Mahmiye-i İstanbul’da Hadîce Sultan mahallesi sâkinelerinden Gülistan Hatun bt. Abdullah tarafından husûs-ı âti’l-beyâna vekîl olup mezbûreyi ma‘rifet-i şer‘iyye ile ârifân olup mahalle-i mezbûre ahâlîsinden Ahmed Beşe b. Ali ve Mustafa Çelebi b. Ahmed şehâdetleriyle şer‘an vekâleti sâbite olan Sinan b. Yusuf meclis-i şer‘i- şerîf-i enverde medîne-i hazret-i Ebâ Eyyûbe’l-ensârî -radiye anhu Rabbühü’l-bârî- kazâsı muzâfâtından Terkos nâhiyesine tâbi‘ Dursun nâm karye ahâlîsinden işbu râfi‘ü’l-kitâb Ahmed Beşe b. Hasan mahzarında bi’l-vekâle ikrâr ve takrîr-i kelâm edip müvekkile-i mezbûrenin silk-i mülkünde münselik olup karye-i mezbûrede vâki‘ bir tarafdan Hasan Ağa mülkü ve bir tarafdan Mustafa mülkü ve bir tarafdan Baltazâde Mehmed mülkü ve bir tarafdan tarîk-i âm ile mahdûd olup bir bâb fevkānî ve bir bâb tahtânî oda ve bir samanhâne ve bir anbâr ve bir su kuyusu ve bir mikdâr bağ ve eşcâr-ı müsmire ve gayr-ı müsmireyi müştemil mülk menzilini mezbûr Ahmed Beşe’ye fıddî râyicü’l-vakt on üç bin akçeye bey‘-i bâtt ile bey‘ ve teslîm edip ol dahi iştirâ ve tesellüm eyledikden sonra semen-i mezbûr on üç bin akçeyi müvekkile-i mezbûre Gülistan mezbûr Ahmed Beşe yedinden tamâmen ahz u kabz eyledi, ba‘de’l-yevm menzil-i mahdûd-ı mezbûr merkūm Ahmed Beşe’nin mülk-i müşterâsıdır, keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’r-râbi‘ ve’l-ışrîn min-Cumâdelâhire li-sene ihdâ ve semânîn ve elf.<br><br>Şuhûdü’l-hâl: el-Hâc Mustafa b. el-Hâc Mehmed, Ali b. Bali, Kenan b. Abdullah, Mahmud b. Abdullah, Pervane oğlu Ali.</p>          <br><a title="Önceki sayfa" style="text-decoration:none" href="./ayrmetin.php?idno=2425"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2427"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b140"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o601"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>