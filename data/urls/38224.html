﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 495<br>Hüküm no: 419<br>Orijinal metin no: [94b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail b. Mehmed vasiyetini yerine getirmek üzere hanımı Ayşe Hatun’u vasi tayin ettiği</b><br><br>Husûs-ı âti’l-beyanın mahâllinde ketb ü tahrîri iltimâs olunmağın savb-ı şer‘-i enverden Mevlânâ Hasan Efendizâde el-Hâc Abdullah Efendi irsâl olunup ol dahi mahmiye-i İstanbul’da Molla Hüsrev mahâllesinde sâkin el-Hâc İsmail b. el-Hâc Mehmed’in menziline varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde mezbûr el-Hâc İsmail b. el-Hâc Mehmed b. İsmail meclis-i ma‘kūd-ı mezkûrda zevce-i menkûhası olup zâtı ta‘rîf-i şer‘î ile mu‘arrefe olan işbu bâ‘isetü’l-kitâb Âişe Hatun bt. el-Hâc Hasan mahzarında bi’t-tav‘i’s-sâf ikrâr-ı tâm ve takrîr-i kelâm edip bi-emrillâhi te‘âlâ vefât eylediğimde cemî‘ terekem ahz u kabz olunup vech-i mesnûn üzere levâzım-ı [95a] techîz ve tekfînim görülüp ve zevcem mezbûre zimmetimde mütekarrer yüz guruş mehr-i müeccelini ba‘de’l-kabz üç bin akçe ıskāt-ı salâtım ve kefâret-i savm ve yemînim için fukarâya tasadduk oluna ve üç bin akçe ile eyyâm-ı mübârekede tabh-ı ta‘âm ve it‘âm-ı fukarâ oluna ve bâkī terekenin rub‘unu zevcem mezbûre Âişe Hatun’a bi-hükmi’l-farz ve selâse-i erbâ‘ını dahi benim kat‘â vâris ve vârisem olmamağla bi-hükmi’l-vasiyet ahz u kabz eylesin deyü vasiyet edip tenfîzine zevcesi mezbûre Âişe Hatun’u vasiyy-i muhtâre nasb u ta‘yîn ettikde ol dahi vasiyet-i mezbûreyi kabûl ve merâsimini edâya ta‘ahhüd ve iltizâm eylediğini mevlânâ-yı mezbûr mahâllinde tahrîr ve ba‘dehû ma‘an [mürsel] İbrahim b. Halil ve Abdurrahman b. Mehmed ile meclis-i şer‘a gelip alâ-vuku‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 18 min-Şa‘bâni’l-mu‘azzam sene 1143.<br><br>Şuhûdü’l-hâl: İskilibî Mehmed Efendi b. Mahmud, Hüseyin Efendi b. Mustafa el-imâm, Molla Mustafa b. Halil, Süleyman Çelebi b. Mehmed, Ali Çelebi b. Mustafa, Mustafa Çelebi b. Mehmed, İbrahim Çelebi b. Osman, Müezzin el-Hâc Mehmed b. el-Hâc Esad, el-Hâc İbrahim b. Mahmud, Mustafa Çelebi b. el-Hâc Yusuf</p>          <br><a title="Önceki sayfa" style="text-decoration:none" href="./ayrmetin.php?idno=38223"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38225"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b495"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o513"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>