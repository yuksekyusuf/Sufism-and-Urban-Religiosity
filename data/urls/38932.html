﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 466<br>Hüküm no: 552<br>Orijinal metin no: [85a-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahimbeşeoğlu Seyyid İsmail’in harman yeri ve arazilerdeki hisselerinin bir kısmını satması</b><br><br>Emlâk ferâğı, arâzi mübaya‘ası 200 guruş<br><br>Vilâyet-i Anadolu’da Bolu sancağında Ulus kazâsında Alper Dîvânı ahâlisinden olup mahmiye-i İstanbul’da Acıçeşme kurbünde sâkin İbrahim Beşeoğlu es-Seyyid İsmail b. es-Seyyid Mehmed meclis-i şer‘-i şerîf-i enverde ammisi oğlu işbu bâ‘isü’l-vesîka Nalçacı es-Seyyid Hasan Ağa b. Halil mahzarında ikrâr-ı tam ve takrîr-i kelâm edip mârrü’z-zikr Alper Dîvânı’nda vâki‘ her biri ma‘lûmü’l-hudûd bir kıt‘a harman yeri ve bir samanhâne arsası ve ma‘lûmü’l-kıt‘a kürûmu mülk bağ ve eşcâr-ı müsmireli bahçeler altışar sehm i‘tibârıyla ikişer sehmi benim ve ikişer sehmi merkūm es-Seyyid Hasan Ağa’nın ve ikişer sehmi diğer Acemoğlu gāib ani’l-beled es-Seyyid Osman’ın bi’l-irsi’ş-şer‘î şâyi‘an yedlerimizde mülk ve hakkımız olmağla ben emlâk-ı muharrere-i mezkûrede ber-i‘tibâr-ı mezkûr mâlik olduğum ikişer sehm hisse-i şâyi‘amın bir sehmini yedimde ibkā ve mâ‘adâ birer sehm hisse-i şâyi‘a-i âharını [85b] tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile merkūm es-Seyyid Hasan Ağa’ya yüz guruşa bey‘ ü temlik ve yine zikr olunan Alper Dîvânı’nda vâki‘ mevâzi‘-i adîdede kâin her biri ma‘lûmü’l-hudûd ve’l-kıt‘a tarla ve çayır yerleri kezâlik altışar sehm i‘tibârıyla ikişer sehmi benim ve ikişer sehmi müşteri-yi merkūm es-Seyyid Hasan Ağa’nın ve ikişer sehmi gāib-i merkūm es-Seyyid Osman’ın bâ tapu taht-ı tasarrufumuzda olmağla ben kezâlik arâzi ve çayır yerlerinde ber-i‘tibâr-ı mezkûr mutasarrıf olduğum ikişer sehm hissemin birer sehmini yedimde ibkā ve mâ‘adâ birer sehm hisse-i âharını müşteri-yi merkūm es-Seyyid Hasan Ağa’ya yüz guruş bedel mukābelesinde bâ-ma‘rifet-i sâhib-i arz ferâğ ve tefvîz ve her birerlerini mahâllinde vech-i lâyıkı üzere zabta tarafımdan müşteri-yi merkūmu taslît eylediğimde ol dahi ber-vech-i muharrer iştirâ ve temellük ve tefevvüz ve kabûl eyledikden sonra semen ve bedel cem‘an iki yüz guruşu müşteri-yi merkūm yedinden tamamen ahz ü kabz eyledim. Min-ba‘d emlâk-ı muharrere-i mezkûrenin ber-i‘tibâr-ı mezkûr birer sehmi merkūm es-Seyyid Hasan Ağa’nın emlâk-ı müşterâsı ve mârrü’z-zikr arâzi ve çayır yerlerinin dahi kezâlik birer sehmi dâhil-i havza-i tasarrufu olup benim kat‘a birer sehminde alâka ve medhalim kalmamışdır dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 26 L sene [1]242.<br><br>Şühûdü’l-hâl: Nalçacı Halil Ağa b. Hasan, Nalçacı es-Seyyid Ali b. Ali, Nalçacı es-Seyyid Hasan b. es-Seyyid Mustafa, Gülhâne Bekçisi Canbak Hasan Ağa, Feyzullah Çelebi, Yedekçi İbrahim Ağa, Muhzır Abdulfettah Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38931"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38933"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b466"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o487"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>