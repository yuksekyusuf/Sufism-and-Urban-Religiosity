﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 709<br>Hüküm no: 850<br>Orijinal metin no: [107b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müderris Mahmud Efendi’nin vakıf arsa üzerindeki binalarını elli bin akçeye Halil Halife b. Şaban’a sattığı</b><br><br>Ferâğ-ı menzil.<br><br>Mahmiye-i İstanbul’da Pîrînçci Sinan mahallesinden olup hâlâ sahn müderrisi olan efdalü efâdılı’l-müderrisîni’l-kirâm Mahmud Efendi b. ( ) meclis-i şer‘-i şerîf-i lâzımü’t-teşrîfde Dergâh-ı âlî yeniçerilerinin ocağı halîfelerinden işbu bâ‘isü’l-kitâb Halil Halîfe b. Şaban mahzarında ikrâr ve i‘tirâf edip mahmiye-i mezbûrede Kādıasker mahallesinde vâki‘ bir tarafdan Medîne-i Münevvere Vakfı’na ve bir tarafı Yenibağçe bostanına ve bir tarafı sâbıkā yeniçeri efendisi iken vefât eden Mehmed Efendi menziline ve bir tarafı tarîk-i hâssa müntehî dâhiliyesi iki bâb fevkānî odaları ve hâriciyesi bir bâb fevkānî oda ve bi’r-i mâ ve bir mikdâr havluyu müştemil olup merkūm Hayreddin Dede nâm sahibü’l-hayrın süknâsını ulemâdan bir recül-i sâliha şart eylediği menzile ben tevcîh-i hâkimü’ş-şer‘le mutasarrıf iken menzil-i mezbûrda izn-i mütevellî ve ma‘rifet-i hâkimü’ş-şer‘ kendi nefsim için mülküm olmak üzere nice ebniye ihdâs etmiş idim el-hâletü hâzihî ebniye-i memlûkemi mezbûr Halil Halîfe’ye bâtten elli bin akçeye bey‘ ve teslîm ol dahi vech-i muharrer üzere iştirâ ve kabûl eyledikden sonra semeni olan meblağ-ı mezbûru merkūm Halil Halîfe yedinden tamamen ahz u kabz eyledim dedikde gıbbe’t-tasdîk mûmâ-ileyh Mehmed Efendi arsasını dahi ehl-i ilim ve sulehâdan olup meskene eşedd-i ihtiyâcla muhtâc olan mûmâ-ileyh Halil Halîfe’ye hüsn-i ihtiyârıyla fâriğ olmağın kıbel-i şer‘den dahi tevcîh olunup mâ-vaka‘a bi’t-taleb ketb olundu.<br><br>Fi’l-yevmi’l-işrîn min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Receb Efendi b. Sâdık el-imâm, Ahmed b. Mehmed el-müezzin, Mustafa Efendi b. Ahmed, Yusuf b. Mehmed el-yesârî, Mehmed Beşe b. Abdullah, Mustafa b. Abdullah er-râcil, Hasan Beşe b. ( ) 60. c[emâ‘at], Mehmed Beşe b. ( ) 60. c[emâ‘at], Zülfikar b. Abdullah 43. c[emâ‘at], Hüseyin b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=25736"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25738"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b709"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o958"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>