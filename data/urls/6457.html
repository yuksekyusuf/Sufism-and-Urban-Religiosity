﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 258<br>Hüküm no: 241<br>Orijinal metin no: [34b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İknados’un babasından aldığı evin satışını fesh ederek evi iade ettiği</b><br><br>Fi’l-asl vilâyet-i Anadolu’da Eğin kazâsına tâbi‘ Çubuklu nâm karye ahâlîsinden olup mahmiye-i İstanbul’da ticâret vechi üzere mütemekkin İknados nâm zimmî meclis-i şer‘-i şerîf-i enverde babası hâmil-i hâze’r-rakīm Altun v. Bogos nâm zimmî muvâcehesinde tâyi‘an ikrâr ve takrîr-i kelâm edip târîh-i rakīmden sekiz sene mukaddem babam mesfûr Altun’dan yüz yetmiş guruşa mârrü’z-zikr Çubuklu karyesinde vâki‘ lede’l-ahâlî ve’l-cîrân ma‘lûmü’l-hudûd ve’l-müştemilât mülk menzili iştirâ edip semeni henüz zimmetimde babam mezkûra edâsı lâzım deynim iken bi’t-terâzi beynimizde bey‘-i mezkûru ikāle ve fesh eyleyip menzil-i mezkûru babam mesfûr Altun’a temlîk ve mahallinde kabza tarafımdan taslît eylediğimde ol dahi ber-vech-i muharrer temlîk ve kabûl etmeğin menzil-i mezkûrda kat‘â benim alâka ve medhalim kalmayıp babam mesfûr Altun’un kemâ-kân mülk ve hakkıdır, mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 8 S sene 1153.<br><br>Şuhûdü’l-hâl: Nakkaş Mustafa Çelebi b. Mehmed, Abdullah Çelebi b. Mehmed, es-Seyyid Mustafa b. es-Seyyid Hasan, el-Hâc Mustafa b. Mehmed, Kayıkcı Mustafa b. Mehmed, Arab el-Hâc Ahmed b. Ömer, Ahmed Çelebi b. Şa‘bân, Cebeci İbrahim b. Şa‘bân ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=6456"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6458"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b258"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o648"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>