﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 467<br>Hüküm no: 519<br>Orijinal metin no: [64a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Atike Hatun bt. Kurt’un Ayezmend kazasındaki hanını Mehmed Bey b. Gazanfer’in vekaletiyle Emrullah Ağa b. Mahmud’a sattığı</b><br><br>Mübâya‘a bi’l-vekâle.<br><br>Mahmiye-i İstanbul’da Lalegüzâr/Lalezâr? mahallesinde sâkine Atîke Hatun bt. Kurt tarafından zikri âtî hanı bey‘ ve semenini kabza vekîl olup mefharu’l-kuzât Burûsî Hüseyin Efendi b. el-Hâc İsa ve Keşfî Mustafa Efendi b. Muharrem şehâdetleri ile şer‘an vekâleti sâbit olan Mehmed Bey b. Gazanfer meclis-i şer‘de işbu kitâbın sahibi umdetü’l-emâsil ve’l-a‘yân makbûlü’s-sudûr ve’l-erkân Emrullah Ağa b. Mahmud mahzarında bi’l-vekâle ikrâr ve i‘tirâf edip müvekkilem mezbûrenin kızı Sâliha bt. Mahmud’dan kendiye intikāl edip vilâyet-i Anadolu’da Ayazmend kasabasında Sinanpaşa Câmi‘-i şerîfi kurbünde vâki‘ lede’l-ahâlî ve’l-cîrân ma‘lûmü’l-hudûd mülk hanı mezbûr Emrullah Ağa’ya vekâleten yirmi iki bin akçeye bâtten bey‘ ve teslîm edip ol dahi vech-i muharrer üzere iştirâ ve kabûl eyledikden sonra semeni olan meblağ-ı mezbûr yirmi iki bin akçeyi mezbûr Emrullah Ağa yedinden vekâlet-i mahkiyem hasebiyle ahz u kabz eyledim. Zikr olunan hân mülk-i müşterâsı olmuşdur. Mezbûr Emrullah Ağa’yı mahâllinde kabza taslît eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=25405"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25407"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b467"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1003"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>