﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 46<br>Hüküm no: 20<br>Orijinal metin no: [3b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sakızlı Dimitri’nin Arnavut Bülbül aleyhindeki alacak talebinden men olunması</b><br><br>Ma‘rûz,<br><br>Devlet-i Aliyye teba‘asından ve bahçıvan tâifesinden Sakızlı Dimitri v. Todori mahfil-i şer‘iyyâtda İstanbul’da Taşkasap civârında Yusuf Paşa Çeşmesi kurbünde vâki‘ ekmekçi fırınında sâkin yine Devlet-i aliyye teba‘asından ve habbâz esnâfından bâ‘isü’l-i‘lâm Arnavud Bülbül v. Tanaş muvâcehesinde ben işbu târîh-i i‘lâmdan altı sene mukaddem merkūm Bülbül’ün malından ve yedinden ceste ceste iştirâ ve kabz eylediğim ma‘lûmü’l-vezn ve’l-fiât nân-ı azîz semeninden merkūm Bülbül’e ceste ceste def‘ ü teslîm eylediğimde, ol dahi yedimden tamâmen ve kâmilen ahz ü kabz etmiş iken malımdan ziyâde ceste ceste cem‘an iki yüz yirmi sekiz guruşumu dahi fuzûlî ve bi-gayrı hakkın ahz ü kabz ve istihlâk etmekle ol vechile merkūm Bülbül zimmetinde bi-tarîkı’d-damân alacak hakkım olan meblağ-ı merkūm iki yüz yirmi guruşu merkūm Bülbül’den hâlâ istirdâd ederim deyü ba‘de’d-da‘vâ ve’l-inkâr müdde‘î-i merkūm Dimitri ber-minvâl-i muharrer müdde‘âsını isbâtdan izhâr-ı acz birle istihlâf etdikde merkūm Bülbül’e bi’l-muvâcehe ber-nehc-i şer‘î yemîn verilmeğin mûcebince müdde‘î-i merkūm Dimitri da‘vâ-i mezkûresiyle merkūm Bülbül’e bilâ-beyyine mu‘ârazadan men‘ olunduğu mübâşirleri Bâb-ı zabtiye neferâtından Mahmudpaşalı Mustafa Ağa kulları yediyle huzûr-ı [âlîlerine i‘lâm olundu].<br><br>Fî-gurreti B sene [12]73.</p>          <br><a title="Önceki sayfa" style="text-decoration:none" href="./ayrmetin.php?idno=38255"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38257"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b046"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o193"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>