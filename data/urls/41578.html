﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 92<br>Hüküm no: 48<br>Orijinal metin no: [11b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Osman’ın varisleri Ayşe ve Fatıma’ya intikal eden köle Gevher Tac’ı azat etmeleri</b><br><br>Mahmiye-i İstanbul’da Ahırkapı kurbünde Akbıyık mahâllesinde sâkin bundan akdem fevt olan Osman b. Mustafa nâm kimesne verâseti zevce-i metrûkesi Âişe bt. Mehmed nâm hatun ile sulbiye kebîre kızı Fâtıma’ya münhasıra olduğu müte‘ayyin oldukdan sonra rıkk-ı sâbıkını mu‘terife işbu açık kaşlı gök elâ gözlü uzun boylu Rusiyyetü’l-asl Gevher Taç bt. Abdullah nâm câriye mahmiye-i mezbûrede meclis-i şer‘de mezbûretân Âişe ve Fâtıma mahzarlarında üzerlerine da‘vâ ve takrîr-i kelâm edip ben müteveffâ-yı mezbûrun câriye-i memlûkesi olup ba‘de-vefâtihî veresesi mezbûretân Âişe ve Fâtıma’ya intikāl eyledikden sonra târîh-i kitâbdan bir ay mukaddem mezbûretân Âişe ve Fâtıma beni âzâd edip harâir-i asliyât zümresine ilhâk ve idrâc etmişler iken yine rıkk olmak üzere vaz‘-ı yed ederler. Suâl olunup kasr-ı yedlerine ve sebîlem tahliye olunması murâdımdır dedikde gıbbe’s-suâl mezbûretân Âişe ve Fâtıma cevâblarında fi’l-hakīka kazıyye merkūme Gevher Tac’ın bâlâda iddi‘â eylediği minvâl üzere olup târîh-i merkūmede mezbûre Gevher Tac’ı âzâd ettiklerini ikrâr u i‘tirâf eylediklerinde mûcebiyle merkūme Gevher Tac’ın ıtkına birle mâ-vaka‘a bi’t-taleb ketb olundu.<br><br>Fi’l-yevmi’l-ışrîn min-Muharremü’l-haram li-sene aşere ve mi’e ve elf.<br><br>Şuhûdü’l-hâl: Mustafa Beşe b. İbrahim el-mübâşir, Mehmed b. Abdullah, Musa b. Ali, Ahmed b. Receb, el-Hâc Yusuf b. Osman, Yusuf Çelebi b. Abdullah, Ali b. Abdi, Baba Mustafa b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=41577"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41579"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b092"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o681"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>