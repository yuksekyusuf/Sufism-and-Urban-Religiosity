﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 222<br>Hüküm no: 228<br>Orijinal metin no: [46b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Bey’in hazinedarbaşısı olan Hasan Bey’in muhallefattan herhangi bir şey saklamadığı</b><br><br>Rumeli’nde Niğbolu sancağı beyi iken vefât eden merhûm Mustafa Bey b. Kubad’ın evlâd-ı sıgārına kıbel-i şer‘-i mutahhardan mansûb vasî olan umdetü’l-erbâbi’t-tahrîr Mustafa Efendi b. Süleyman meclis-i şer‘-i şerîfde müteveffâ-yı merkūmun sâbıkā hazînedârbaşısı olup utekāsından olan Kazzâz? Hasan Bey b. Abdullah mahzarında takrîr-i merâm edip mezbûr Mustafa Bey vefât etdikde yanında bulunan muhallefâtını hazînedârbaşısı mezbûr Hasan Bey kabz ve zabt eylemişdir suâl olunup mûcebini taleb ederin dedikde gıbbe’s-suâl mezbûr Hasan Bey cevâb verip fi’l-hakīka mevlâm olan mesfûr Mustafa Bey vefât etdikde müfredât defterinde mastûr olup bulunan cümle-i muhallefâtın ben kabz ve zabt eylemiş idim lâkin işbu meclis-i şer‘de hâzır olan kebîr oğlu ve vârisi umdetü’l-ümerâi’l-kirâm zübdetü’l-küberâi’l-fihâm Hüseyin Bey hazretlerine bi’t-tamam ve’l-kemâl def‘ ü teslîm eyledim deyip ve mûmâ-ileyh Hüseyin Bey dahi kabz ve tesellümüne mu‘terif olup lâkin vasîyy-i müşârün-ileyh kanâ‘at etmeyip teslîm ve tesellüm olunan muhallefât-ı mezkûreden ziyâde mezbûr Hasan Bey esbâb saklamadığına ve saklayanı bilmediğine mezbûra yemîn teklif olunsun dedikde gıbbe’t-teklif mezbûr Hasan Bey vech-i meşrûh üzere yemîn billâh etdikde mâ-hüve’l-vâki‘ kayd olundu.<br><br>Tahrîren fî-evâhiri Zilka‘de li-sene hamse ve elf.<br><br>Şühûdü’l-hâl: Fahrü’l-etibbâ Veli Çelebi b. İsmail, Ali Çelebi b. Ahmed et-tâcir, Mustafa b. Ahmed el-cündî, Ferhad b. Abdullah, Mehmed b. Osman, Mehmed b. Ramazan, Mustafa b. Mahmud ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=35365"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35367"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b222"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o478"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>