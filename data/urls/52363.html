﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 78<br>Hüküm no: 53<br>Orijinal metin no: [16a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail Beşe’nin oğlu Ahmed’in Murad Yazıcıoğlu Ahmed tarafından bıçakla yaralandığının tespit olunduğu</b><br><br>Karamürsel kasabasında sâkin İsmail Beşe’nin hüccetidir.<br><br>Medîne-i Üsküdar muzâfâtından Karamürsel kasabasında sâkin İsmail Beşe b. Ahmed nâm kimesne medîne-i mezbûrede meclis-i şer‘-i şerîf-i enverde bast-ı kelâm ve ifâde-i merâm edip ahâlî-i kasaba-i mezbûreden gāib ani’l-meclis Murad Yazıcıoğlu Ahmed nâm kimesne târîh-i kitâbdan yedi [gün] mukaddem kable’l-asr mârrü’z-zikr Karamürsel kasabası çarşısında sulbî kebîr oğlum Mehmed nâm kimesneyi boynunun sol tarafından bi-gayr-ı hakkın amden bıçak ile darb ve cerh edip hâlâ oğlum mezbûr medîne-i merkūme mahallâtından Câmi‘-i kebîr mahallesinde sâkin Cerrâh Hasan Çelebi nâm kimesnenin menzilinde müsafiren sâkin olmağla kıbel-i şer‘-i hatîrden üzerine varılıp keşf ve mu‘âyene olunmak matlûbumdur dedikde cânib-i şer‘-i şerîfden Mevlânâ Mehmed Efendi b. ( ) irsâl olunup ol dahi menzil-i mezbûra varıp zeyl-i vesîkada muharrerü’l-esâmî Müslimîn huzûrlarında mecrûh-ı mezbûrun a‘zâsı keşf olunup nazar olundukda fi’l-vâki‘ mecrûh-ı merkūm Mehmed boynunun sol tarafından bıçak yarasıyla mecrûh olduğu ba‘de’l-mu‘âyene mezbûr Mehmed istintâk olundukda ber-vech-i muharrer beni darb ve cerh eden merkūm Murad Yazıcıoğlu Ahmed olmağla cârihim mezbûr Ahmed’den gayri ahâlî-i kasaba-i merkūmeden bir kimesne ile kat‘â da‘vâ ve husûmetim yokdur deyü takrîr etmeğin vâki‘ hâli mevlânâ-yı mezbûr mahallinde ketb ü tahrîr ba‘dehû ma‘an mürsel Mustafa Çelebi b. Murtaza ve Mehmed Bey b. Abdullah ile meclis-i şer‘a gelip alâ-vukū‘ihi inhâ ve ihbâr etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’l-âşir min-Şevvâli’l-mükerrem li-seneti hamsîn ve mi’ete ve elf.<br><br>Şuhûdü’l-hâl: İbrahim Ağa b. Halil, Ahmed Çelebi b. Mehmed, diğer İbrahim Çelebi b. Mehmed, Mehmed Bey b. Abdullah, Hasan Bey b. ( ) ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=52362"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52364"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b078"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o323"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>