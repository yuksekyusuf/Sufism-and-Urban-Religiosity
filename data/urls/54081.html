﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 658<br>Hüküm no: 1056<br>Orijinal metin no: [86b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zenciye Ayşe ile Memiş Çelebi’nin aralarındaki alacak verecek davasında sulh oldukları</b><br><br>Ma‘rûz;<br><br>Medîne-i Üsküdar’da Kefçe mahallesinde sâkine mu‘arrefetü’z-zât Âişe bt. Abdullah nâm Zenciye-i mu‘taka medîne-i mezbûrede mahfil-i bâbda meclis-i şer‘-i hatîrde Keresteci el-Hâc Memiş Çelebi b. el-Hâc Şaban tarafından vekîl olduğu es-Seyyid Mustafa b. Hasan ve Molla Salih b. İbrahim nâm kimesneler şehâdetleriyle sâbit olan müvekkil-i mezbûr sulbî kebîr oğlu es-Seyyid Abdullah mahzarında ben ücret ile hizmet eder makūlesinden olmamla târih-i i‘lâmdan yedi ay mukaddeme gelince müvekkil-i mezbûr el-Hâc Memiş Çelebi’ye menzilinde dört sene ücret kavlinsiz hizmet etmemle sinîn-i mezkûrede sebkat eden hizmetimin ecr-i mislini müvekkil-i mezbûr el-Hâc Memiş Çelebi’den taleb ederim deyü eylediği da‘vâsından bâ-tavassut-ı muslihîn yirmi guruş bedel-i makbûza vekîl-i mezbûr es-Seyyid Abdullah ile sulh olup husûs-ı mezkûra ve ziyâde ecr-i misline müte‘allika âmme-i de‘âvîden müvekkil-i mezbûr el-Hâc Memiş Çelebi’nin zimmetini ibrâ ve ıskāt eyledikde vekîl-i mezbûr dahi medfû‘u olan bedel-i merkūm yirmi guruşa müte‘allika âmme-i de‘âvîden müdde‘iye-i mezbûrenin zimmetini ibrâ ve ıskāt ve her biri ber-minvâl-i muharrer asâleten ve vekâleten âharın ibrâsını kabûl eyleyip bu vechile kat‘-ı münâza‘a eyledikleri bi’l-iltimâs huzûr-ı âlîlerine i‘lâm olundu.<br><br>Fî 2 min-Cumadelûlâ sene 1206</p>          <br><a title="Önceki sayfa" style="text-decoration:none" href="./ayrmetin.php?idno=54080"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54082"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b658"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1012"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>