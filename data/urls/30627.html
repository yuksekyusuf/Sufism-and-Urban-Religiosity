﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 169<br>Hüküm no: 168<br>Orijinal metin no: [45a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hurdefuruş esnafının nizamlarını ihlal eden Menteş v. İlya’nın cezalandırılması</b><br><br>Ma‘rûz<br><br>Arzuhâl eden hurdefuruş esnâfının kethüdâları Mosi v. İsak ve yiğitbaşıları Nito v. Pako ve Avram ve Sebatay ve diğer Avram ve Arslan ve Nesim ve Refael ve esnâf-ı mezbûrdan sâ’ir mazbûtü’l-esâmî Yahûdîler meclis-i şer‘-i şerîf-i enverde Mahmudpaşa sûkunda vâki‘ tenekeden huni ve fener ve mankal tahtası ve bunun emsâli nesne tasni‘ eden esnâfdan Menteş v. İlya nâm Yahûdî ile terâfu‘larında işbu yedimizde olan müte‘addid evâmir-i aliyye ve i‘lâmât-ı şer‘iyyeler mantûklarınca sarı ve beyaz teneke emti‘a-i ma‘dûde-i mahsûsamızdan olmağın taşradan Âsitâne-i aliyye’ye getiren tüccârdan biz bazarını kat‘ ve iştirâ ve dükkân ve mahzenlerimize vaz‘ eylediğimizden sonra tenekeci esnâfı iktizâ eden tenekeyi bizden iştirâ edip nizâm-ı mezkûre beynimizde düstûrü’l-amel olmağın Âsitâne-i aliyye ve bilâd-ı selâsede vâki‘ bi’l-cümle tenekeci esnâfı ber-mûceb-i şurût ve nizâm amel ve hareket edip ancak işbu Menteş Yahûdî [45b] hilâf-ı emr-i âlî ve muğâyir-i şurût ve nizâm hufyeten tüccârdan ziyâde bahâ ile teneke iştirâ edip nizâm-ı mezkûremizin adem-i istiklâliyle ihtilâl ve izmihlâline bâ‘is olacak âşikâr olmağın mersûm Menteş Yahûdî’nin te’dîb olunması murâdımızdır deyü üç kıt‘a i‘lâm-ı şer‘î ve hâmiş-i arzuhâlde muharrer derkenâr ve tuğrâ-yı garrâ ile mu‘anven emr-i âlî ibrâzıyla ba‘de’l-iştikâ mersûm Menteş cevâbında mersûmûnun ibrâz eyledikleri evâmir-i aliyye ve i‘lâmât-ı şer‘iyyelerin mazmûnlarını ve fi’l-vâki‘ hilâf-ı emr-i âlî ve muğâyir-i şurût ve nizâm tüccârdan teneke iştirâ eylediğini ikrâr ve i‘tirâf edip kemâl-i şirret ve inâdından ba‘de’l-yevm husûs-ı mezkûrdan keff-i yed etmeyip ısrâr edeceğini beyân ve i‘lân etmekle hurdefuruş esnâfı mersûm Menteş Yahûdî’nin ıslâh-ı nefs oluncaya değin Tersâne-i âmireye vaz‘-ı kürek olunmasını istid‘â eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî 18 N. sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30626"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30628"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b169"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o302"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>