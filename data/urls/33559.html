﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 196<br>Hüküm no: 132<br>Orijinal metin no: [29b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sofular’da Haremeyn Vakfı’na ait eve, İmam Hacı Mustafa Efendi Vakfı mütevellisinin el koymasının men’i</b><br><br>Sofular’da menzil keşfi<br><br>Ma‘rûz<br><br>Sâdır olan fermân-ı âlîlerine imtisâlen zikri câ’î husûsu ber-nehc-i şer‘î istimâ‘ ve fasl u hasm için savb-ı şer‘-i enverden me’zûnen irsâl olunan Kâtib es-Seyyid Salih Afîf Efendi dâ‘îleri bi’l-ma‘iyye istimâ‘a me’mûr Haremeyn-i şerîfeyn müfettişi Emin Beyefendi-zâde fazîletlü Abdülkadir Beyefendi tarafından mürsel kâtib Abdülkadir Efendi ve hâssa mi‘mârı hulefâsından es-Seyyid Mehmed Râşid ve İsmail Ferrûhî Halîfeler ile İstanbul’da Sofular mahallesinde hamam karşısında olan zukāk içinde kâin İç-ili mütesellimi-i esbak Maktûl Ahmed Usta menzili demekle meşhûr bir bâb kebîr menzile varıp huzûr-ı Müslimînde akd-i meclis-i şer‘-i nebevî ettiklerinde Haremeyn-i şerîfeyn vakfı mütevellîsi sahib-i arzuhâl Elmas Osman Ağa b. Mustafa tarafından vekîl-i müseccel-i şer‘îsi el-Hâc Hâfız Ömer Efendi b. İbrahim meclis-i ma‘kūd-ı mezkûrda nezâret-i dâ‘îlerinde olan evkāfdan merhûm İmâm Hacı Mustafa Efendi Vakfı’nın mütevellîsi olup menzil-i mezkûra merkūm Hacı Mustafa Efendi Vakfı olmak üzere vaz‘-ı yedi beyyine ile sâbit ve mütehakkıka olan Cemile Hanım bt. el-Hâc Yusuf’un sadrî oğlu ve tarafından kezâlik vekîl-i müseccel-i şer‘îsi Mehmed Ağa b. el-Hâc Yakub muvâcehesinde işbu derûnunda akd-i meclis-i şer‘-i âlî olunan bir bâb menzile mutasarrıf olan merkūm Ahmed Usta bu def‘a bilâ-veled fevt oldukda mütevellî vekîli merkūm Mehmed Ağa bağçe mahâllinde kâin mi‘mârân-ı mezbûrân misâhalarıyla terbî‘an beş yüz yetmiş dokuz zirâ‘ mahalli Haremeyn Vakfı olmak üzre tasdîk ve âlâmât-ı fâsıla vaz‘ıyla terk ve mâ‘adâ bi’l-cümle menzil-i mezkûru yedinde olan vakfiye-i ma‘mûlün-bihâ mantûkunca merkūm İmâm Mehmed [Hacı Mustafa] Efendi Vakfı’dır deyü bi’t-tevliye zabt ve vaz‘-ı yed-birle âhara îcâr etmek üzre olup lâkin mücerred menzil-i mezkûr dahi Haremeyn Vakfı olmak üzre defter-i evkāfda muharrer olmağla öyle olıcak menzil-i mezkûrdan keff-i yedine tenbîh olunmak matlûbumdur deyü da‘vâ ettikde ol dahi cevâbında ber-vech-i muharrer beş yüz yetmiş dokuz zirâ‘ mahalli Haremeyn Vakfı olduğunu tasdîk ve terk-birle mâ‘adâ müdde‘âsını inkâr ettikde evvelen müdde‘î-i vekîl-i merkūm iddi‘â eylediği mahalli ber-nehc-i şer‘î tahdîd ve isbâta kādir olamamağla yalnız defter-i vakf kaydı ve kavl-i mücerrediyle menzil-i mezkûra müdâhaleye şer‘an kādir olmadığını ve sâlifü’z-zikr beş yüz yetmiş dokuz zirâ‘ mahâll-i mümtâz ve mu‘ayyeni Haremeyn-i şerîfeyn vakfından ve mâ‘adâ menzil-i mezkûr dahi merkūm İmâm Mustafa Efendi Vakfı’ndan zabt ve âhara îcâr olunmak iktizâ eylediğini mevlânâ-yı mûmâ-ileyhimâ mahâllinde bi’l-ma‘iyye tarafeyne tefhîm-birle ketb ve tahrîr ve ma‘an meb‘ûs ümenâ-i şer‘le evvelen Pazar günü Saray-ı hümâyûnda Dîvân odasında huzûr-ı hazret-i ağa-yı Dârü’s-sâ‘adeti’ş-şerîfede ve sâniyen yazıcı efendi odasında ve sâlisen dâ‘îhânemizde ma‘kūd meclis-i şer‘-i şerîfe gelip alâ-vukū‘ihî inhâ ve takrîri ba‘de’t-tenfîz Haremeyn mütevellîsi vekîli merkūm dahi verilen cevâb-ı şer‘î ile mücâb ve mülzem ve bu vechile râzı ve menzil-i mezkûr ile mahâll-i merkūmu mütevellî-i mezbûr ile ma‘an âhara îcâr ve külliyen kat‘-ı nizâ‘ eyledikleri İstanbul Mahkemesi’nden huzûr.<br><br>Fî 15 R sene 1242<br><br>Nüshateyn</p>          <br><a title="Önceki sayfa" style="text-decoration:none" href="./ayrmetin.php?idno=33558"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33560"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b196"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o591"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>