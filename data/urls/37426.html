﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 613<br>Hüküm no: 482<br>Orijinal metin no: [113b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Çelebi’nin evdeki kendine ait hissesini annesi Feta Hatun’a sattığı</b><br><br>Mahmiye-i İstanbul’da Molla Aşkī mahallesinde sâkine iken bundan akdem vefât eden Mustafa Efendi b. Mehmed’in verâseti zevce-i menkûha-i metrûkesi Feta Hatun bt. Abdulkadir’e ve mezbûrenin batnında mütebeyyin hamle ve sulbî kebîr oğlu İbrahim Çelebi’ye münhasıra olduğu şer‘an mütehakkık oldukdan sonra mezbûr İbrahim Çelebi meclis-i şer‘-i şerîfde zâtı ta‘rîf-i şer‘î ile mu‘arrefe olan vâlidesi işbu bâ‘isetü’l-kitâb mezbûre Feta Hatun mahzarında ikrâr ve takrîr-i kelâm edip mahalle-i mezbûrede vâki‘ bir tarafdan Mustafa? Beşe mülkü ve bir tarafdan Örmeci Vakfı ve bir tarafdan Abdüllatif ve Köroğlu menzilleri ve bir tarafdan tarîk-i âm ile mahdûd hâricen ve dâhilen büyût-ı adîdeyi müştemil mülk menzilin nısfı vâlidem mezbûrenin ve nısf-ı âharı babam müteveffâ-yı mezbûrun mülkü omağla ba‘de vefâtihî menzil-i mezbûrun nısf-ı şâyi‘i on altı sehm i‘tibâr olup sihâm-ı mezbûrenin iki sehmi mezbûreye ve yedişer sehmi bana ve haml-i mezbûra irsen isâbet etmeğin el-hâletü hâzihi nısf menzil-i mezbûrda ber-vech-i muharrer hisse-i irsiyem olan yedi sehm-i şâyi‘i bi-cümleti’t-tevâbi‘ ve’l-levâhık bey‘-i kat‘î ile vâlidem mezbûre Feta Hatun’a yüz kıt‘a esedî guruşa bey‘ ve temlîk ve teslîm ol dahi iştirâ ve kabûl ve tesellüm ettikden sonra semen olan meblağ-ı mezbûr yüz guruşu vâlidem mezbûre Feta Hatun işbu meclis-i şer‘de bana edâ ve teslîm ben dahi yedinden tamâmen ahz u kabz eyledim ba‘de’l-yevm menzil-i mezbûrda alâka ve medhalim kalmayıp mârrü’z-zikr yedi sehm hisse-i irsiyem vâlidem mezbûre Feta Hatun’un mülk-i müşterâsı ve hakk-ı sarfı olmuşdur keyfe mâ teşâ ve tehtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a kayd şüd.<br><br>Fî 4 min-Cumâdelûlâ li-sene aşer ve mi’e ve elf.<br><br>Şuhûdü’l-hâl: Ahmed Çelebi [b.] Süleyman, Mehmed Efendi b. Velizâde, Ahmed Ağa b. Abdi, Yusuf Efendi b. Musa, el-Hâc Ali Ağa b. Mustafa, Hasan Efendi b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=37425"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37427"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0613"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1131"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>