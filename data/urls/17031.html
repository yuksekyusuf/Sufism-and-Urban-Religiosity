﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 125<br>Hüküm no: 78<br>Orijinal metin no: [9b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen Bakkal Dimitraki’nin vasiyetini yerine getirmek üzere Dimitri’nin vasî tayin olunduğunun tespit edildiği</b><br><br>Maʻrûz;<br><br>Sâhib-i arzuhâl Dimitri nâm zimmî derûn-ı arzuhâlde mezkûr Yedikule hâricinde hâlik olan Bakkāl Dimitraki v. Yorgo v. Raga’nın er karındaşı ve terekesine bi’l-verâse vazʻ-ı yedi mütehakkık olan Kostantin nâm zimmî ile terâfuʻlarında bundan akdem hâlik-i mezbûr helâkinden bir gün mukaddem hâlik olduğumda mecmûʻ terekem ve zimem-i nâsda olan hukūkum ahz u kabz olunup düyûn-ı müsbitem edâ olundukdan sonra terekemin sülüsü ifrâz olunup âyînimiz üzere lâşem ilkā-i hafr olundukdan sonra bâkī kalan sülüsüm reʼy-i hâkim ile vücûh-ı berre harç ve sarf oluna deyü vasiyyet ve tenfîzine beni Nasârâ muvâcehesinde vasiyy-i muhtâr nasb ve taʻyîn ben dahi vesâyet-i mezbûreyi muvâcehesinde baʻde’l-kabûl musırran alâ-îsâʻihî mesfûr Bakkāl Dimitraki hâlik olmağla tenfîz-i vesâyâ murâd ederim deyü daʻvâ eylediğinde ol dahi inkâr etmeğin müddeʻî-i mezbûr müddeʻâsını udûlden olup lede’t-tezkiye şehâdetleri makbûle olan mahmiye-i İstanbul’da Kumkapı kurbünde İbrahim Paşa Mahallesi’nde mütemekkin Pandeli v. Yorgi ve Bakkāl Dimitri v. Kosta nâm zimmîler şehâdetleriyle münkir-i mezkûr Kostantin zimmî muvâcehesinde vech-i şerʻî üzere isbât etdikde mûcebiyle baʻde’l-hükm mezbûr Kostantin zimmî dahi vech-i muharrer üzere müddeʻî-i mezbûr Dimitri nâm zimmînin vasiyy-i muhtârı olduğunu ikrâr ve iʻtirâf eylediği Eyüb mahkemesinde tescîl olunup mübâşiri Osman Çavuş kulları iltimâsıyla huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fî gurre-i Saferi’l-hayr sene 1160</p>          <br><a title="Önceki sayfa" style="text-decoration:none" href="./ayrmetin.php?idno=17030"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17032"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b125"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o762"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>