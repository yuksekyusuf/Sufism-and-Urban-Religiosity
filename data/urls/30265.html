﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 103<br>Hüküm no: 63<br>Orijinal metin no: [18b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen İbrahim Beşe b. Salih’in vârislerinin Küçükpazar’daki ekmekçi fırını ve değirmenin iki buçuk hissesini Bayram Beşe b. İlyas’a beş yüz guruşa sattıkları</b><br><br>Mübâya‘a-i habbâz<br><br>Vilâyet-i Rumeli’nde Debre kazâsında sâkin iken bundan akdem vefât eden İbrahim Beşe b. Salih’in verâseti hâlâ kazâ-i mezbûrede sâkinler anası Emine bt. Ali nâm hatuna ve li-ebeveyn Ömer-oğlu Hüseyin b. Mehmed nâm kimesne ile âhar li-ebeveyn Ömeroğulları olup İstanbul’da sâkinler olan Bayram Beşe ve diğer Hüseyin ve Süleyman ebnâ-i İlyas nâm kimesnelere münhasıra ve tashîh-i mesele-i mirasları altı sehimden olup sihâm-ı mezkûreden iki sehmi anası merkūme Emine’ye ve birer sehmi merkūmûn Hüseyin ve Bayram Beşe ve diğer Hüseyin ve Süleyman’dan herbirine isâbeti ba‘de’t-tahakkukı’ş-şer‘î mezbûr diğer Hüseyin kendiden asâleten ve merkūmûn Emine ve Hüseyin ve Süleyman taraflarından ber-vech-i câ’î bey‘ ve kabz-ı semene ve ibrâya vekîlleri olduğu mezbûre Emine’nin zâtını bi’l-ma‘rifeti’ş-şer‘iyye ârifân diğer Süleyman b. Ebûbekir ve Hasan b. Mehmed nâm kimesneler şehâdetleriyle şer‘an sâbit ve mütehakkık olmağla vekâleten meclis-i şer‘-i hatîr-i lâzımü’t-tevkīrde bâ‘is-i hâzihi’l-vesîka mezbûr Bayram Beşe mahzarında ikrâr-ı tâm takrîr-i kelâm edip mahmiye-i İstanbul’da Küçükpazar’da vâki‘ bir bâb ekmekçi fırını ve ona merbût ittisâlinde [kâin] beş horoslu bir bâb değirmen derûnunda mevcûde beyne’l-hiref gedik ta‘bîr olunur yirmi re’s bargirin iki buçuk re’si mûrisimiz müteveffâ-yı mezbûr İbrahim Beşe’nin hayatında ile’l-vefât yedinde mülkü ba‘de vefâtihî ber-vech-i tashîh-i mezkûr bizim ile merkūm Bayram Beşe’ye mevrûs olmağla, hâlâ biz vech-i muharrer üzere akd-i âtiyyü’z-zikrin sudûrune değin mülk-i mevrûsumuz olan sâlifü’z-zikr iki buçuk re’s bargirden ber-vech-i tashîh-i mezkûr benim ve müvekkillerim merkūmûnun hisse-i irsiyemize isâbet eden cem‘an beş sehm-i şâyi‘imiz ile beş sehm-i mezkûrumuza iktizâ eden âlât-ı lâzıme-i ma‘lûmemizi tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ve safka-i vâhide ile beş yüz guruşa bi’l-asâle ve bi’l-vekâle merkūm Bayram Beşe’ye bey‘ ve temlîk ve teslîm eylediğimde, ol dahi ber-minvâl-i muharrer iştirâ ve temellük ve tesellüm ve kabûl ve semeni olan meblağ-ı merkūm beş yüz guruşu bana def‘ ve teslîm eylediğinde, ben-dahi yedinden tamamen tesellüm ve ahz ü kabz edip mebî‘-i mezkûrun tağrîr ve gabnine ve gedik husûsuna müte‘allika âmme-i de‘âvî ve mutâlebât ve kâffe-i eymân ve muhâsemâtdan mezbûr Bayram Beşe’nin zimmetini ibrâ-i âm ile ibrâ ve ıskāt eylediğimde, ol dahi ibrâ-i mezkûru kabûl eyledi. Ba‘de’l-yevm zikrolunan iki buçuk re’s bargir ile iki buçuk re’s bargire isâbet eden âlât-ı lâzıme-i ma‘lûmede benim ve müvekkillerim mezbûrûnun asla alâkamız kalmayup mezbûr Bayram Beşe’nin ırsen ve şirâen mülkü olmuşdur [19a] dedikde gıbbe’t-tasdîkı’ş-şer‘î mâ-vaka‘a bi’t-taleb ketb ve imlâ olundu.<br><br>Fî 25 Ramazan sene [1]193.<br><br>Şuhûdü’l-hâl: Kanlıfırınlı el-Hâc Ahmed Ağa, İsmail Ağa Kethudâ-yı Habbâzân, Yiğitbaşı Ahmed Ağa.</p>          <br><a title="Önceki sayfa" style="text-decoration:none" href="./ayrmetin.php?idno=30264"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30266"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b103"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o339"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>