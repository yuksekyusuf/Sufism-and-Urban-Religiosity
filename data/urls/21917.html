﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 189<br>Hüküm no: 178<br>Orijinal metin no: [25a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çelebi’nin kendisini yaralayan Abdullah Çelebi ve kardeşi Osman b. Ali ile sulh oldukları</b><br><br>Mahrûse-i Galata muzâfâtından İstinye nâhiyesine tâbi‘ Boğazkesen Hisarı mahallâtından Meydan mahallesi sâkinlerinden es-Seyyid Mehmed Çelebi b. Himmet nâm kimesne meclis-i şer‘de mahrûse-i mezbûre hâricinde Bedreddin Bey mahallesi sükkânından işbu râfi‘u’l-kitâb es-Seyyid Abdullah Çelebi b. el-Hâc Ali nâm kimesne ile gāib ani’l-meclis Osman b. el-Hâc Ali b. Abdülkerîm nâm kimesne tarafından ikrâr-ı âti’z-zikri tasdîka sâbitü’l-vekâle vekîli olan Ali Beşe b. Abdi nâm kimesneler mahzarında bi-tav‘ihî ikrâr ve takrîr-i kelâm edip mezbûr es-Seyyid Abdullah târih-i kitâbdan on dört gün mukaddem mahrûse-i mezbûre hâricinde Bedreddin Bey mahallesinde vâki‘ mekābir-i Müslimînde beyne’s-salâteyn birer deste ta‘bîr olunur ağaç ile sağ omzum başına bi-gayrı hakkın darb eylediğinden mâ‘adâ beni kollarımdan ahz ve li-ebin er karındaşı gāib ani’l-meclis müvekkil-i mezbûr Osman dahi bıçak ile sağ tarafımdan baş böğrümden darb ve cerh etmeğle ben dahi mezbûrândan mûceb-i şer‘îsini da‘vâ sadedinde olmuş idim el-hâletü hâzihî beynimize muslihûn tavassut edip da‘vâ-yı mezkûremden mezbûr es-Seyyid Abdullah ve vekîl-i mezbûr Ali Beşe ile beni an-inkâr sekiz guruş üzerine inşâ-i akd-i sulh eylediklerinde ben dahi ber-vech-i muharrer sulh-i mezbûru kabûl ve bedel-i sulh olan meblağ-ı mezbûr sekiz guruşu mezbûr es-Seyyid Abdullah ile vekîl-i mezbûr Ali Beşe yedlerinden tamâmen ahz u kabz eylediğimizden sonra darb-ı mezbûr ile cerh-i mezkûra ve mâ yuhdesü anhuya müte‘allika âmme-i de‘âvî ve mutâlebât ve eymân ve muhâsamâtdan mezbûr es-Seyyid Abdullah ile karındaşı müvekkil-i mezbûr Osman’ın zimmetlerini ibrâ-i âmm-ı kātı‘u’n-nizâ‘la ibrâ ve ıskāt eylediğimde mezbûr es-Seyyid Abdullah ile vekîl-i mezbûr Ali Beşe’den her biri sulh-i mezbûr sekiz guruşa müte‘allika âmme-i da‘vâdan benim zimmetimi ibrâ ve ıskāt eylediler dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sânî aşer min-Şevvâli’l-mükerrem sene 1137.<br><br>Şuhûdü’l-hâl: es-Seyyid Ali Ağa b. Hasan, es-Seyyid Ca‘fer Çelebi b. es-Seyyid Ali, Mustafa Beşe b. Mehmed, Ya‘kub Beşe b. Receb, es-Seyyid Mehmed b. Osman, es-Seyyid Salih Çelebi b. es-Seyyid Ya‘kub, Halil Çelebi b. Mustafa. </p>          <br><a title="Önceki sayfa" style="text-decoration:none" href="./ayrmetin.php?idno=21916"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21918"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b189"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o457"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>