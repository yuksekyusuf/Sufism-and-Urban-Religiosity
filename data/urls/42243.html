﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 152<br>Hüküm no: 137<br>Orijinal metin no: [24b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mehmed Yazıcı’nın varisleri Molla Ahmed ve sairlerinin Hüseyin b. Mehmed aleyhindeki değirmen ve arazi davaları</b><br><br>Ma‘rûz,<br><br>Vilâyet-i Anadolu’da Amasra kazâsına tâbi‘ Çapraz ahz ü ı ta‘bîr olunur karye ahâlîsinden olup kendülerden asıl ve li-ebeveyn er karındaşları Eyüb ve İbrahim ve Ali taraflarından zikri âtî husûsda sâbitü’l-vekâle vekîl-i şer‘îleri olan Molla Ahmed ve Molla Ömer ve Molla Osman ebnâ-i Mehmed Yazıcı b. Oruç mahfil-i şer‘iyyâtda karye-i mezkûre ahâlîsinden sâhib-i arzuhâl el-Hâc Hüseyin b. el-Hâc Mehmed muvâcehesinde merkūm el-Hâc Hüseyin karye-i mezkûre toprağında Taşlıca Meydanı demekle ma‘rûf mahâlden cereyân eden Irmak üzerinde kâin [25a] bir göz mülk âsiyâb (…) ile ittisâlinde vâki‘ lede’l-ahâlî ve’l-cîrân ma‘lûmü’l-hudûd ve’l-kıt‘a arazi babamız müteveffâ-yı mezbûr Mehmed Yazıcı’nın ile’l-vefât yedinde ve tasarrufunda olup ba‘de vefâtihî değirmen-i mezkûr bize mevrûs ve arazi-i mezbûre intikāl-i âdî ile bize intikāl etmiş iken merkūm el-Hâc Hüseyin fuzûlî ve bi-gayr-ı hakkın zabt eder deyü bi’l-asâle ve bi’l-vekâle da‘vâ eylediklerinde merkūm el-Hâc Hüseyin sâlifü’z-zikr değirmenin nısfını müdde‘ûn-ı mezbûrûnun ammileri el-Hâc Ahmed’den ve nısf-ı âharını müdde‘ûn-ı mezbûrûndan bundan akdem semen-i ma‘lûme iştirâ ve kabz edip mülk-i müşterâm olmak üzere ve zikr olunan araziyi dahi otuz sene mukaddem sâhib-i arzdan tefevvüz edip müddet-i mezkûreden beri bilâ-nizâ‘ hakk-ı müfevvezim olmak üzere tasarruf ederim deyü cevâb verip beynlerinde ba‘de’l-münâza‘a müdde‘ûn-ı mezbûrûn da‘vâ-yı mezkûrelerinden merkūm el-Hâc Hüseyin ile kırk beş guruş bedel-i makbûza bi’l-asâle ve bi’l-vekâle ba‘de akdi’l-musâlaha ve’l-kabûl zikr olunan değirmen ve araziye ve bedel-i sulh-ı mezkûra ve târîh-i i‘lâma gelince sâir hukūk-ı şer‘iyyeye müte‘allika âmme-i da‘vâdan her biri âharın zimmetini bi’l-asâle ve bi’l-vekâle ibrâ-i âm ile ibrâ ve iskāt edip ve her biri âharın ibrâsını bi’l-asâle ve bi’l-vekâle kabûlle kat‘-ı nizâ‘ etdikleri ve merkūm el-Hâc Hüseyin müdde‘ûn-ı mezbûrûn ve müvekkilûn-ı merkūmûn işbu yedimde olan hücec ve senedât mantûklarınca husûs-ı mezkûru mahâllinde kirâren ve mirâren benden da‘vâ ve bî-vech mu‘ârazadan men‘ olunmuşlar iken yine bî-vech mu‘ârazadan hâli değillerdir deyü ba‘de’l-yevm hilâf-ı şer‘-i şerîf bî-vech mu‘ârazalarının men‘i bâbında hükm-i hümâyûn-ı sa‘âdet-makrûn ricâsında oldukları huzûr-ı âlîlerine i‘lâm olundu. Ma‘lûm-ı devletleri buyuruldukda fermân men-lehü’l-emr hazretlerinindir.<br><br>Fî 14 Şa‘bân sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42242"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42244"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b152"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o591"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>