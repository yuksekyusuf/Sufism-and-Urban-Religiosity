﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 407<br>Hüküm no: 471<br>Orijinal metin no: [75b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kürkçü Aci Kirkor ve kardeşinin kürkçü dükkânı gediğini İsmail Ağa’ya satmaları</b><br><br>Oda gediği, 2500 guruş<br><br>Mahmiye-i İstanbul’da Langa Yenikapısı kurbünde Musalla nâm mahâlde mütemekkinler Kürkçü esnâfından Aci Kirkor ve karındaşı Asvador veledey Bedros zimmîler meclis-i şer‘-i hatîr-i lâzımü’t-tevkīrde işbu bâ‘isü’l-vesîka dergâh-ı âlî kapıcıbaşılarından sâbıkā Drama Nâzırı İsmail Ağa b. Mustafa tarafından husûs-ı âtîde tasdîka vekîl-i şer‘îsi Ebûbekir İzzet b. İbrahim mahzarında her biri ikrâr-ı tam ve takrîr-i kelâm edip mahmiye-i mezbûrede Çilingirler kurbünde Sinanpaşa Hanı’nda nerdubân başında ( ) odası ile Kürkçü Serkiz odası derûnunda mevcûde beyne’l-esnâf gedik ta‘bîr olunur bi’l-irsi’ş-şer‘î ale’l-iştirâki’s-seviyy [76a] yedimizde emvâlimiz olan bir meşîn ve bir mikrâs ve bir bıçak ve sâir âlât-ı lâzıme-i ma‘lûmelerimizi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile müvekkil-i merkūm İsmail Ağa’ya iki bin beş yüz guruşa bey‘ ü temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikdensonra semeni olan meblağ-ı mezbûr iki bin beş yüz guruşu müşteri-yi müvekkil-i merkūm bize def‘ ü teslîm biz dahi yedinden tamamen ve kâmilen ahz ü kabz eyledik, fîmâ-ba‘d âlât-ı muharrere-i mezkûre müvekkil-i merkūm İsmail Ağa’nın emvâl-i müşterâsı ve hakk-ı sırfı olup bizim kat‘a alâka ve medhalimiz kalmamağla mebî‘-i mezkûrun tağrîr ve gabnine müte‘allika da‘vâdan müvekkil-i merkūmun zimmetini ibrâ ve iskāt eylediğimizde ol dahi ber-vech-i muharrer ibrâ-yı mezkûrumuzu kabûl eyledi dediklerinde gıbbe’[t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 13 N sene [1]242.<br><br>Şühûdü’l-hâl. Muhzır Mehmed, İsmail Ağa, Selim Ağa, Mehmed Ağa, Muhzır Ali Çelebi,<br><br>Aci Mıgırdıç v. Serkiz, Nikagos v. Vartan.</p>          <br><a title="Önceki sayfa" style="text-decoration:none" href="./ayrmetin.php?idno=38850"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38852"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b407"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o496"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>