﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 243<br>Hüküm no: 274<br>Orijinal metin no: [51b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarraf Topal Sekyas’ın vefat eden Arabacı Ali Ağa ile olan hesaplarının varisleri ile mahsuplaşılması</b><br><br>Bâ-hatem-i hazret-i efendi,<br><br>Ma‘rûz,<br><br>Arzuhâl eden Edirneli Sarrâf Topal Sekyas v. Asvador zimmî meclis-i şer‘-i münîrde Edirne ahâlîsinden müteveffâ Arabacıbaşı el-Hâc Ali Ağa b. Osman b. Abdullah’ın sulbî kebîr oğlu derûn-ı arzuhâlde mezkûrü’l-ism Mehmed Ağa mahzarında Edirne cizyesi aklâmından İslimye ma‘a-nevâhî-i Yanbolu ma‘a-Yenice-i Kızılağaç ve nâhiye-i Üsküdar cizyeleri cibâyeti müteveffâ-yı mezbûr Arabacıbaşı el-Hâc Ali Ağa’nın hayatında bin yüz altmış iki senesinde uhde ve iltizâmında olmağla mezbûr el-Hâc Ali Ağa’nın hayatında bi-şartı’r-rücû‘ emriyle mâl-ı cizye ve bir re’s câriye bahâsı ve Karaağaç Mukāta‘ası için bâ-tahvîlât ve bilâ-tahvîlât mahallerine mâlımdan medfû‘âtım ve iktizâ eden mahalle masrûfât elli dört bin beş yüz otuz üç guruş olup gerek müteveffâ-yı mezbûrun hayatında ve gerek oğlu mezbûr Mehmed Ağa’nın bana teslîmâtları otuz dört bin beş yüz otuz üç guruşa bâliğ olmağla bâkī kalan yirmi bin guruşu dahi tereke-i müteveffâ-yı mezbûrdan mezbûr Mehmed Ağa’nın vaz‘-ı yed eylediği hisse-i vâfiyesinden hâlâ taleb ederim deyü da‘vâya tasaddî etmiş idim. Lâkin müteveffâ-yı mezbûr ile hayatında ve ba‘de vefâtihî oğlu mezbûr Mehmed Ağa ile beynimizde olan ahz ü i‘tâmızın hesâbını hesâb-ı sahîh ile hâlâ beynimizde rü’yet eylediğimizde benim onların yed ve zimmetlerinde onların dahi benim yed ve zimmetimde bir akçe ve bir habbe hakkımız zuhûr etmeyip ve mezbûr Mehmed Ağa kat‘an li’n-nizâ‘ ücret nâmıyla malından teberru‘an bana bin guruş vermekle ben dahi ahzedip ber-minvâl-i muharrer makbûzât ve medfû‘ât ve masrûfâta ve işbu târîh-i i‘lâma gelince ma‘lûmen ve mechûlen sâir cemî‘ hukūka müte‘allika âmme-i de‘âvî ve kâffe-i mutâlebâtdan ben müteveffâ-yı mezbûr ile el-Hâc Ali Ağa ile hasran vârisleri olan oğlu mezbûr Mehmed Ağa ve kızı Emine Hatun’dan her birinin zimmetini ibrâ-i âm ile ibrâ ve iskāt eylediğimde mezbûr Mehmed Ağa dahi bana medfû‘u olan meblağ-ı mezkûr bin guruşa ve vech-i meşrûh üzere ahz ü i‘tâmıza ve kezâlik sâire müte‘allika âmme-i de‘âvî ve kâffe-i mutâlebâtdan benim zimmetimi ibrâ-i âm ile ibrâ ve iskāt edip ve her birimiz âharın ibrâsını kabûl eyledik deyü ba‘de’l-ikrâr ve’t-tasdîk kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî-selhi Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42379"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42381"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b243"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o564"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>