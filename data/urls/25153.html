﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 292<br>Hüküm no: 266<br>Orijinal metin no: [33a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Marat v. Sinan’la Ohan isimli zımmilerin yanan ev yerini Yuvan’a sattıkarı</b><br><br>Mülknâme.<br><br>Mahmiye-i İstanbul’da Dülbendci Hüsam mahallesi sâkinlerinden Kordo v. Sahtiyar nâm zimmî meclis-i şer‘de Marat v. Sinan ve Kürk Marat’ın oğlu Ohan nâm zimmî mahzarında bi’t-tav‘i’s-sâf ikrâr ve i‘tirâf edip mahalle-i mezbûrda vâki‘ bir tarafı Tahsin Bali mülküne ve bir tarafdan Serkiz v. Eyvan nâm Ermeni mülküne ve bir tarafdan Nikogos v. Avanos mülkü ve bir tarafdan tarîk-i hâs ile mahdûd muhrek mülk menzilimin binâ ve zirâ‘ı ile tûlen ve arzan hesâb-ı satrancî yüz yetmiş zirâ‘ arsası mezbûrân Marat ve Ohan yirmi bin vakf-ı râyic fi’l-vakt akçeye iştirâ ve kabûl ve teslîm eylediklerinden sonra semeni olan meblağ-ı mezkûr yirmi bin akçeyi mezbûr Yuvan’ın yedlerinden tamamen ahz u kabz edip arsa-i merkūme mezbûrların mülk-i müşterâlarıdır keyfe mâ yeşâ mutasarrıfân olsunlar dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-işrîn min-Recebi’l-ferd li-sene isnâ ve seb‘în ve elf.<br><br>Şuhûdü’l-hâl: Halil Efendi b. İbrahim, İbrahim Çelebi b. el-müezzin, Hasan Bey b. İbrahim, Mehmed Halîfe b. Rıdvan, Rasûl b. Rıdvan, Abdurrahman b. Mehmed, Mehmed Efendi.</p>          <br><a title="Önceki sayfa" style="text-decoration:none" href="./ayrmetin.php?idno=25152"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25154"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b292"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1034"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>