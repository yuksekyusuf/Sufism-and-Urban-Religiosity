﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 156<br>Hüküm no: 109<br>Orijinal metin no: [71-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Durmuşoğlu Yordan’ın Tellioğlu Atnaş tarafından el konulan dükkân ve gedik âletlerini almak üzere Andernikos v. Haci Yordan’a vekâlet vermesi</b><br><br>Hocazâde Ali Rıza, vekâlet<br><br>Numara: 147, 40 guruş<br><br>Medîne-i Samsun’da Said Bey mahallesinde sâkin Devlet-i Aliyye teba‘asının Rum milletinden Duhân Tüccârı? Durmuşoğlu Yordan v. Efrem v. Atam tarafından ber-vech-i âtî vekâlet iddi‘â eden duhânî esnâfından işbu bâ‘isü’r-rakīm Andernikos v. Haci Yordan m. zikri âtî dükkân ve gedik âlâtına bi’l-emâne vaz‘-ı yedi mütehakkık olan teba‘a-i Devlet-i Aliyye’den ve millet-i merkūmeden ve tüccârdan Tellioğlu Atnaş v. Anaştaş muvâcehesinde takrîr-i kelâm ve ta‘bîr ani’l-merâm edüp nezâret-i Evkāf-ı Hümâyûn’a mülhak evkāfdan merhûm Rüstempaşa Vakfı musakkafâtından mahmiye-i İstanbul’da Tahte’l-kal‘a kurbünde vâkıf-ı müşârün-ileyhin câmi‘-i şerîfi zîrinde vâki‘ ma‘lûmü’l-hudûd beher şehr yüz yirmi akçe icâre-i müeccelelü bir bâb bakkāl dükkânı ile derûnunda mevcûde cennet-mekân Sultan Mahmud Hân-ı Sânî -tâbe serâhû- Hazretleri Evkāf-ı celîleleri müstegallâtından beyne’l-esnâf bakkāl gediği ta‘bîr olunur yevmî sekiz akçe icâre-i müeccelelü âlât-ı lâzıme-i ma‘lûmeden herbiri gāib-i merkūmun bâ-temessük-i mütevellî ve nizâm bi’l-icâreteyn taht-ı tasarrufunda ve merkūm Atnaş dükkân ve âlât-ı gedik-i mezkûrlara gāib-i merkūmun teslîmiyle bi’l-emâne vâzı‘ü’l-yed olup ancak gāib-i merkūm Yordan dükkân ve âlât-ı gedik-i mezkûrları merkūmun yedinden nez‘ ü kabza ve ba‘de’l-kabz ecr-i misliyle âhara îcâra ve tâlibi zuhûrunda bedel-i misliyle bâ-re’y-i mütevellî âhara ferâğa ve ücret ve bedelini ahz [72] u kabza ve makbûzumu kendüye irsâl ve îsâle ve husûs-ı mezkûr mütevakkıf olduğu umûrun küllîsine yedimde olup işbu sene-i mübâreke Muharremi’l-harâmının yirmi yedinci günü târihiyle müverraha medîne-i mezkûre nâibi Hüseyin Rüşdü Efendi’nin imzâ ve hâtemini hâviye bir kıt‘a vekâlet hücceti ve hüccet-i mezkûre zahrında muharrer medîne-i mezkûre Bidâyet Mahkemesi’nin memhûr mazbatası mantûklarınca mahkeme-i mezkûrede nâib-i mûmâ-ileyh huzûrunda tarafından beni gıyâbımda kabûlüme mevkūfe vekâlet-i âmme-i mutlaka-i sahîha-i şer‘iye ile vekîl nasb ü ta‘yîn edüp haber-i vekâlet bana vâsıl oldukda ben dahi vekâlet-i mezkûreyi kabûl etmemle suâl olunup dükkân ve âlât-ı gedik-i mezkûrlardan keff-i yed ve bana teslîme merkūm Atnaş’a tenbîh olunmak bi’l-vekâle matlûbumdur dedikde gıbbe’s-suâl merkūm Atnaş dahi cevâbında dükkân ve âlât-ı gedik-i mezkûrlar gāib-i merkūmun ber-minvâl-i muharrer taht-ı tasarrufunda olup kendüsü dahi bi’l-emâne vâzı‘ü’l-yed olduğunu ikrâr mâ‘adâ müdde‘î vekîl-i merkūmun ber-vech-i muharrer vekâlet müdde‘âsını inkâr hüccet ve mazbata-i mezkûrlar lede’l-mütâla‘a hüccet-i mezkûrenin mührü mutâbık ve me‘âli vekâlet-i mezkûreyi beyândan ibâret idiği cânib-i fetvâhâneden tahşiye ve temhîr olunduğu ve mazmûnu müdde‘î vekîl-i merkūm Andernikos’un takrîr-i meşrûhuna muvâfık bulunduğu ve mazbata-i mezkûrenin mazmûnu dahi hüccet-i mezkûreyi müeyyid ve musaddık olarak şübhe-i tezvîr ve tasnî‘den sâlim olduğu münfehim ve Mecelle-i Ahkâm-ı Adliye’nin bin sekiz yüz yirmi birinci mâddesi mûcebince bu makūle tezvîr ve tasnî‘den sâlim olan senedât-ı şer‘iyenin mazmûnuyla bilâ-beyyine amel ve hüküm câiz olmağla mûcebince müdde‘î-i merkūmun vekâletine ba‘de’l-hükm dükkân [ve] âlât-ı gedik-i mezkûrlardan keff-i yed ve müdde‘î vekîl-i merkūm Andernikos’a teslîme merkūm Atnaş’a tenbîh olunmağın mâ-vaka‘a bi’t-taleb ketb olundu.<br><br>Fî 13 Safer sene [1]301<br><br>Şühûdü’l-hâl: Mehmed Ağa b. Mustafa, Ömer Ağa b. Kadri ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12026"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12028"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b156"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o334"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>