﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 270<br>Hüküm no: 305<br>Orijinal metin no: [59a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vasi Fatıma bt. İbrahim’in alacakları tahsil etmesi</b><br><br>Mahmiye-i İstanbul’da Edirnekapısı kurbünde Neslişah Sultan mahallesi ahâlîsinden olup bundan akdem koyun emîni iken medîne-i Belgrad’da vefât eden Ahmed Ağa b. Yakub’un sulbî sagīr oğlu Mehmed ve sulbiye sagīre kızları Havva ve Hanife ve Âişe’nin kıbel-i şer‘den mansûb vasîleri Süleyman Efendi tarafından husûs-ı âti’l-beyâna vekîl olup vekâleti mahmiye-i mezbûrede Kalenderhane mahallesi sükkânından Hüseyin Bey b. Abdullah ve Hasan Beşe b. Abdullah nâm kimesneler şehâdetleri ile şer‘an sâbite olup sıgār-ı mezbûrûnun vâlideleri olan Fâtıma bt. İbrahim nâm hatun meclis-i şer‘-i şerîfde işbu bâ‘isü’l-kitâb Saliha bt. Abdülvahab nâm hatun mahzarında ikrâr ve takrîr-i kelâm edip mezbûre Saliha yedinde mülkü ve hakkı olup mahmiye-i mezbûrede Debbâğzâde mahallesinde vâki‘ bir tarafdan İskender Bey Vakfı ve bir tarafdan İbrahim Paşa Vakfı ve bir [tarafdan] tarîk-i âm ve bir tarafdan el-Hâc Ali mülkü ile mahdûd fevkānî ve tahtânî büyût-ı adîdeyi müştemil menzilini târîh-i kitâbdan bir sene mukaddem bi-tarîkı’l-istiğlâl müvekkilim mezbûr Süleyman Efendi’ye yüz otuz esedî guruşa bey‘ ve teslîm ve semeninden yüz guruşu sıgār-ı mezbûr malından zimmetinde olan yüz guruşa takas ve otuz guruşunu nakden ahz u kabz edip müvekkilim mezbûr Süleyman Efendi dahi menzil-i mezbûru ba‘de’l-iştirâ ve’t-tesellüm ve gıbbe’l-mukāssa ve’t-tahliye bir sene tamâmına değin mezbûr Saliha’ya on beş esedî guruşa îcâr ve teslîm mezbûre Saliha dahi istîcâr ve tesellüm ve bir sene zabt etdiğinden sonra semen-i mezbûr yüz otuz guruş ve ücret-i mezbûre on beş guruş cem‘an yüz kırk beş guruşu bana tamâmen def‘ ü teslîm, ben dahi yedinden ahz u kabz edip akd-i mezbûru fesh eyledik, min-ba‘d menzil-i mezbûrda sıgār-ı mezbûrunun alâkaları kalmadı dedikde gıbbe’t-tasdik mâ-vaka‘a ketb olundu.<br><br>Fi’l-yevmi’t-tâsi‘ ve’l-ışrîn min-Recebi’l-ferd li-sene 1081.<br><br>Şuhûdü’l-hâl: Hasan Halîfe b. Mehmed el-müezzin, Abdurrahim Efendi b. Safer el-imâm, Ali Bey b. Mahmud, Mehmed Çelebi b. Ali, Ahmed Çelebi b. Abdullah, Mustafa b. İbrahim, Yusuf b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=2622"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2624"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b270"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o565"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>