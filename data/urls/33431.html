﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 58<br>Hüküm no: 4<br>Orijinal metin no: [1b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Tevfik b. İbrahim’in vasîsi Naile Hatun bt. Ahmed ile kiracısı Asiye bt. Yusuf arasındaki kira akdinin feshi</b><br><br>Ma‘rûz<br><br>Sahib-i arzuhâl Mehmed Tevfîk b. İbrahim nâm sahib-i arzın min-kıbeli’l-üm ceddesi ve kıbel-i şer‘-i şerîfden vasîyy-i mansûbesi zâtı mu‘arrefe Nâile Hatun bt. Ahmed meclis-i şer‘-i şerîf-i enverde kezâlik zâtı mu‘arrefe Asiye bt. Yusuf nâm hatun muvâcehesinde sagīr-ı mezbûra babasından müntakil İstanbul’da Mollagürânî kurbünde Sarı Musa mahallesinde kâin ma‘lûmü’l-hudûd ve’l-müştemilât bir bâb vakıf menzili bundan akdem beher şehr üçer guruş kirâ kavliyle bi’l-vesâye mezbûre Asiye Hatun’a îcâr ve teslîm ol dahi istîcâr ve tesellüm ve derûnunda temekkün ve istifâ-yı menfa‘at-birle kirâ-yı mezkûru dahi mâh-be-mâh edâ ederek zimmetinde ancak beş aylık on beş guruş kirâ bakī kalmağla meblağ-ı bâkī-i mezkûru sagīr-i mezbûr için bana edâya ve menzil-i mezkûrun dahi sagīr-i mezbûru iskân için lüzûmu olduğundan târih-i i‘lâm şehri gāyetine izâfetle bi’l-vesâye fesh-i akd-i icâre etmemle gāyet-i şehr-i mezbûrda menzil-i mezkûru tahliye ve sagīr-i mezbûr için bana teslîme mezbûre Asiye Hatun’a tenbîh olunmak matlûbumdur deyü da‘vâ ettikde ol dahi cevâbında kazıyye minvâl-i muharrer üzre olduğunu ve meblağ-ı merkūm on beş guruş zimmetinde sagīr-i mezbûra deyni olduğunu ikrâr ve i‘tirâf etmeğin alâ-mûcib-i ikrârihâ bâ-meblağ-ı merkūm on beş guruşu hâlen edâ ve teslîme ve menzil-i mezkûru dahi gāyet-i şehr-i mezbûrda tahliye-birle sagīr-i merkūm için müdde‘iyye-i mezbûre Nâile Hatun’a teslîme mezbûre Asiye Hatun’a tenbîh olunduğu İstanbul Mahkemesi’nden huzûr.<br><br>Fî 10 M sene [1]242</p>          <br><a title="Önceki sayfa" style="text-decoration:none" href="./ayrmetin.php?idno=33430"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33432"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b058"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o619"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>