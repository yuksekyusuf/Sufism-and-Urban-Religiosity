﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 122<br>Hüküm no: 41<br>Orijinal metin no: [14b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şahin Beşe’nin vasiyetini yerine getirmek üzere Mustafa Efendi’yi vasi ve Osman Ağa’yı nazır tayin ettiği</b><br><br>Mahmiye-i İstanbul’da Molla Hüsrev mahallesinde sâkin Şahin Beşe b. Abdullah mahfil-i kazâya gelip mahalle-i mezbûrede sâkin hâfızü’l-kitâb Mustafa Efendi b. Abdullah mahzarında takrîr-i kelâm edip bi-emrillâhi te‘âlâ mübtelâ olduğum marazdan ifâkat bulmayıp fevt olduğumda cemî‘ terekemden üç bin beş yüz akçe ifrâz olunup meblağ-ı mezbûr ile vech-i mesnûn üzere levâzım-ı techîz ve tekfîn ve iskāt-ı salâtım görüle ve bâkī kalan terekemi sen ahz u kabz edip ba‘de’l-müzâyede bey‘ ve esmânından iki Mushaf-ı şerîf ve bir sarf kitâbı ve bir Birgili (Birgivî) Risâlesi alınıp talebe-i ilmden senin re’yin ve zikri âtî Nâzır Osman Ağa ma‘rifetiyle müstahık olanlara teslîm ve fazla kalırsa mezbûr Osman Ağa’nın ma‘rifetiyle murâd eylediğin vücûh-ı birr ü hayra sarf eyle deyü vasiyet edip tenfîzine mezbûr Mustafa Efendi’yi vasî ve mahalle-i mezkûrede sâkin mezbûr Osman Ağa b. Ali Ağa’yı nâzır-ı muhtâr nasb ü ta‘yîn eyledim dedikde onlardan her biri dahi vesâyet ve nezâret-i mezbûreyi muvâcehesinde kabûl ve merâsimini edâya ta‘ahhüd etmeğin mâ-vaka‘a kayd-şüd.<br><br>Fî 23 Muharrem sene 1110<br><br>Şuhûdü’l-hâl: el-Hâc Ömer b. Piyale, İvaz Beşe b. Abdullah, Mehmed Çelebi b. Muharrem, el-Hâc Ahmed b. Mustafa, Abdullah Çelebi b. Fethi, eş-Şeyh Mehmed Efendi b. Sunullah, Hüseyin Çelebi b. Mehmed, Ahmed Çelebi b. Süleyman, Mehmed Çelebi b. Hüseyin, Kara Mehmed b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=36984"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36986"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0122"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1230"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>