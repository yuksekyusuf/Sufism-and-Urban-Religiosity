﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 601<br>Hüküm no: 975<br>Orijinal metin no: [111a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Turşucuzâde Hüseyin Çelebi Vakfı’na aid olup Nefriye’nin tasarrufunda iken mütevellî izniyle Afife Hatun’a satılan menzilin tahliyesi</b><br><br>Maʻrûz;<br><br>Derûn-ı arzuhâlde mezkûrü’l-ism Afife nâm hatunun tarafından husûs-ı âti’l-beyânda vekîl-i sâbitü’l-vekâlesi İmam Mehmed Efendi bin Şaban sâhib-i arzuhâlin zevcesi Nefriye nâm Nasrâniye muvâcehesinde Havâss-ı refîʻa muzâfâtından Hasköy’de nezâretinde olan merhûm Turşucuzâde Hüseyin Çelebi Vakfı’ndan olup bir tarafdan Asayîoğlu tasarrufunda olan vakf menzil ve bir tarafdan tarîk-i hâs ve iki tarafdan tarîk-i âm ile mahdûd maʻlûmü’l-müştemilât menzilde sâkine olan mezbûre Nefriye Nasrâniye menzil-i merkūma bi’l-icâreteyn mutasarrıfe iken bin yüz altmış senesi Cemâziyelevvelîsi gurresinde yüz elli guruş bedel-i makbûz mukābelesinde işbu yedimde müşâhed temessük mantûkunca müvekkilem mezbûre Afife’ye izn-i mütevellî ile katʻî ferağ etmişdir, ihrâcını taleb ederim deyü kāimmakām mütevellîsi Hüseyin Çelebi mahzarında daʻvâ etdikde mezbûre Nefriye Nasrâniye menzil-i mezbûru târîh-i mezbûrede bedel-i merkūm mukābelesinde bâ-izn-i mütevellî müvekkile-i mezbûre Afife Hatun’a ferağ-ı katʻî ile ferağını mukırra ve muʻterife olmağın mûcebiyle hükmolunup mezbûre Nefriye târîh-i iʻlâmdan otuz bir gün tamamına dek bedel-i mezbûru vermek üzere menzil-i vakf-ı mezbûra tâlibe olmağla ol dahi reʼy-i mütevellî ile fâriğa olmak üzere ahd ü misâk-birle tescîl etdirdikleri es-Seyyid Ahmed Çavuş iltimâsıyla huzûr-ı âlîlerine iʻlâm olundu. Bâkī fermân men-lehü’l-emrindir.<br><br>Fî 23 min-Cemâziyelevvel li-sene 1162</p>          <br><a title="Önceki sayfa" style="text-decoration:none" href="./ayrmetin.php?idno=17927"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17929"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b601"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o661"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>