﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 128<br>Hüküm no: 101<br>Orijinal metin no: [18b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mehmed Sadık Efendi’nin Ahmed Efendi tarafından el konulan terekesinin varislerine teslim olunması</b><br><br>Ma‘rûz,<br><br>Husûs-ı âti’l-beyânın mahâllinde ketb ü tahrîri için bi’l-iltimâs cânib-i şer‘-i kaviyyü’l-esâsdan irsâl olunan müderrisîn-i kirâmdan Mîrî Kâtibi Sıdkı Mustafa Efendi Bâb-ı hümâyûn’da Başbâkīkulu Ağa’ya mahsûs odaya varıp huzûr-ı Müslimînde akd-i meclis-i şer‘-i âlî etdikde derûn-ı arzuhâlde mezkûr sâbık Cizye Kalemi kîsedârı olup bundan akdem vefat eden Mehmed Sadık Efendi b. Mehmed Kemâlî’nin verâseti zevce-i metrûkesi Saliha bt. Hasan ile zevi’l-ehrâmdan hâlzâdesi Âişe bt. Ali’ye münhasıra olduğu şer‘an zâhir ve mütehakkık oldukdan sonra meclis-i ma‘kūd-ı mezkûrda vârisetân-ı merkūmetan Saliha ve Âişe taraflarından da‘vâ-yı âti’l-beyânda husûmete ve ba‘de’s-sübût ahz u kabza vekîlleri olup vekâleti şer‘an sâbite olan Hadice bt. Ali Cizye Kalemi’nde halîfe-i sânî olan sâhib-i arzuhâl el-Hâc Ahmed Efendi b. el-Hâc Ali mahzarında müvekkiletân-ı merkūmetânın mûrisi olan müteveffâ-yı mezbûr Mehmed Sadık Efendi’nin terekesinden defterdâr-ı sâbık Mehmed Efendi b. Abdullah cebren ve bi-gayr-ı hakkın iki bin beş yüz guruş ahz ve işbu el-Hâc Ahmed Efendi’ye def‘ ü teslîm, ol dahi bi-gayr-ı hakkın kabz ve istihlâk etmekle bi’l-vekâle işbu el-Hâc Ahmed Efendi’den tazmîn murâd ederim deyü da‘vâ etdikde, ol dahi meblağ-ı mezbûr iki bin beş yüz guruşu mûmâ-ileyh defterdâr-ı sâbık Mehmed Efendi bi-gayr-ı hakkın ahz ve kendüye fakat bin üç yüz kırk beş guruşunu def‘ ü teslîm eylediğini ikrâr edip lâkin vârisetân-ı merkūmetândan Saliha’nın kendi bi’l-asâle ve Âişe’nin bundan akdem vekîli olan el-Hâc Ali b. Abdullah bi’l-vekâle makbûzum olan meblağ-ı mezbûr bin üç yüz kırk beş guruşu min-gayrı ta‘yîn erbâb-ı kaleme ver deyü bana emr etmeleriyle ben dahi vermiş idim deyü def‘inde medfû‘un-leh ta‘yîn olunmayıp mechûl olduğuna binâen def‘ini tashîh-i (…) ile iltifât olunmayıp alâ-mûcibi i‘tirâfihî meblağ-ı mezbûr bin üç yüz kırk beş guruşun zamânıyla merkūm el-Hâc Ahmed Efendi’yi ilzâm eylediğini mevlânâ-yı mûmâ-ileyh mahâllinde ketb ü tahrîr ve ba‘dehu ümenâ-i şer‘le huzûr-ı şer‘a gelip alâ-vukū‘ihî inhâ ve takrîr eylediği huzûr-ı âlîlerine i‘lâm olundu.<br><br>Fî 29 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42206"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42208"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b128"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o597"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>