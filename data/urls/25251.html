﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 363<br>Hüküm no: 364<br>Orijinal metin no: [45b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Ağa b. Ahmed’e satılan muhterik menzil arsasıyla Oruç Ağa b. Ahmed’de biriken paraların mütevelli Hasan Efendi tarafından tahsil edildiği</b><br><br>Mahmiye-i İstanbul’da Büyük Langa kurbünde Alacamescid mahallesinde sâkin olup zamanında Şeyhü’l-islâm olan merhûm Mehmed Efendi’nin evkāfına hâlâ mütevellî olan Hasan Efendi meclis-i şer‘-i hatîr-i lâzımü’t-tevkīrde hâlâ medîne-i Kütahya mütesellimi olan bâ‘isü hâzihi’l-kitâb fahrü’l-akrân Hasan Ağa b. Ahmed tarafından ikrâr-ı âti’l-beyânı tasdîke sâbitü’l-vekâle vekîli olan fahrü’l-a‘yân Oruç Ağa b. Ahmed mahzarında ikrâr ve takrîr-i kelâm edip mahmiye-i mezbûrede Koltaşı? mahallesinde vâki‘ bir tarafdan ba‘zan Ali Beşe ve ba‘zan Ömer Ağa menzillerine ve bir tarafı tarîk-i âm ve bir tarafı Mehmed Çavuş menziline ve bir tarafı ba‘zan Arpa Emîni Mehmed Ağa ve ba‘zan el-Hâc Ali menzilleri ile mahdûd olup harîk-i kebîrde muhterik olan mülk menzil arsasına içinde mevcûd demir kapılı bir mahzen ve fevkinde iki salonlu bir hamam ve üzerinde mevcûd olan nıkzı ile mukaddemâ vakf-ı mezbûr mâlıyla mâlikesi Râziye Hatun’dan iştirâ ve kabûl ve kabz eyledikden sonra zikri mürûr eden muhterik menzil arsasını âhara bey‘ lâzım gelmeğin sûk-ı sultanîde müzâyede olunup ragabât-ı nâs munkatı‘a oldukdan sonra mezbûr Hasan Ağa üzerinde yüz on bin akçede karâr edip ziyâde ile tâlib-i âhar dahi bulunmamağın zikrolunan muhterik menzil arsası içinde mevcûd olan mahzen ve hamam ve üzerinde mevcûd olan nıkzı ile bi-cümleti’t-tevâbi‘ ve’l-levâhık ve kâffetü’l-menâfi‘ ve merâfık yüz on bin râyicü’l-vakt akçeye müvekkil-i mezbûr Hasan Ağa’ya bin yetmiş bir senesi Zilka‘desi’nin yirminci gününde tarafeynden îcâb ve kabûlü hâvî bey‘-ı bâtt-ı sahîh-i şer‘î ile bey‘ u teslîm ol dahi vech-i muharrer üzere iştirâ ve kabûl ve tesellüm eyledikden sonra semeni olan meblağ-ı mezbûr yüz on bin akçeden on bin akçesini müşteri-i mezbûr Hasan Ağa yedinden ahz u kabz edip meblağ-ı bakī yüz bin akçe zimmetinde kalmış idi hâlâ meblağ-ı bâkī-i mezbûr yüz bin akçeyi tevliyetim hasebiyle vekîl-i mezbûr Oruç Ağa yedinden bi‘t-tamam ve’l-kemâl ahz u kabz eyledim ba‘de’l-yevm zikri mürûr eden muhterik [46a] menzil arsası ve içinde mevcûd olan mahzen ve hamam ve üzerinde mevcûd olan nıkzı müvekkil-i mezbûr Hasan Ağa’nın mülk-i müşterâsıdır keyfe mâ yeşâ ve yehtâr mutasarrıf olsun dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’l-âşir min-şehr-i Ramazani’l-mübârek li-sene isnâ ve seb‘în ve elf.<br><br>Şuhûdü’l-hâl: Kutbü’l-ârifin eş-Şeyh Mahmud Efendi, Fahrü’l-a‘yân Mustafa Ağa b. Yusuf sâbıkā mütevellî-i Süleymâniye, Fahrü’l-eşbâh Şeyh Mehmed Ağa, Ömer Ağa b. Abdullah, Hamamcı Ali Çelebi b. Habib, Hasan Çavuş b. Abdullah, İbrahim Bey b. Abdullah, Ahmed b. Ali, Ali b. Abdullah el-hallâk.</p>          <br><a title="Önceki sayfa" style="text-decoration:none" href="./ayrmetin.php?idno=25250"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25252"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b363"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1021"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>