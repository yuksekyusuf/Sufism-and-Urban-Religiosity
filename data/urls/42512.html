﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 336<br>Hüküm no: 406<br>Orijinal metin no: [81b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice Hanım’ın Gürcü asıllı cariyesi Fâtıma’nın hürriyetini ispat etmesi</b><br><br>Ma‘rûz,<br><br>Sâbıkā rıkka inkıyâdını mu‘terife olmağla ber-vech-i âtî da‘vâya kıbel-i şer‘den me’zûne orta boylu, kara kaşlı, kara gözlü, Müslimetü’l-mille Fâtıma nâm hatun rakīka olup Gürciyyetü’l-asl câriyesi olmak üzere kendüye vâzı‘u’l-yed olan sâhibe-i arzuhâl Hadice Hatun ile bi’t-terâzî mahfil-i şer‘iyyâtda terâfu‘larında ben Ahıska kazâsına tâbi‘ Oşura? nâm karye ahâlîsinden hürrü’l-asl olan Veli’nin firâşından hâsıla ve kezâlik hürretü’l-asl zevcesi Zeyneb’den mütevellide olup bana ve ebeveynime kat‘an [82a] rıkk târî olmayıp hürretü’l-asl iken mezbûre Hadice bana rakīka olup Gürciye câriyesi olmak üzere bi-gayr-ı hakkın vaz‘-ı yed eder deyü da‘vâ etdikde ol dahi cevâbında mevsûfe-i mezbûreyi on beş sene mukaddem Voyvoda İbrahim nâm kimesneden Gürciye câriye olmak üzere üç yüz guruş semen-i medfû‘a iştirâ etmiş idim, mülk-i müşterâm olmak üzere vaz‘-ı yed ederim deyü vaz‘-ı yedini ikrâr, mâ‘adâ müdde‘âsını ba‘de’l-inkâr mevsûfe-i mezbûre Fâtıma ber-vech-i muharrer hürriyetini lede’t-tezkiye şehâdetleri makbûle olan sâlifü’z-zikr Oşura? karyesi ahâlîsinden Hasan Beşe b. Osman ve Ebubekir Beşe b. Abdullah nâm kimesneler şehâdetleriyle muvâcehesinde vech-i şer‘î üzere isbât etmeğin mûcebiyle mevsûfe-i mezbûre Fâtıma’nın hürriyetine ba‘de’l-hükm sebîli tahliye olunduğu huzûr-ı âlîlerine i‘lâm olundu.<br><br>Fî 21 Zilhicce sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42511"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42513"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b336"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o534"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>