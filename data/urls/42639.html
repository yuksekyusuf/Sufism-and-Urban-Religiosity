﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 417<br>Hüküm no: 533<br>Orijinal metin no: [108b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Asılarak katledilen Mustafa b. Mustafa’nın eşinin diyeti kabul etmeyip kısas talebinde bulunmasının meşru olmadığı</b><br><br>Bâ-mühr-i efendi,<br><br>Ma‘rûz,<br><br>Anadolu’da Karahisar-ı sâhib’de Borlu mahallesinde sâkin iken bundan akdem maslûben katl olunan el-Hâc Abdullah b. Mustafa b. Veliyyüddin’in verâseti zevce-i metrûkesi Saliha bt. Mehmed ile sulbî sagīr evlâdı Mustafa ve Halil ve Emine ve Fâtıma ve Alime’ye inhisârı tahakkukundan sonra zâtı mu‘arrefe olan mezbûre Saliha kendiden asâleten ve arzuhâl sâhibleri sıgār-ı mezbûrûnun vâlideleri ve tesviye-i emirlerine vasîleri olmağla vesâyeten meclis-i şer‘-i münîrde bâ-fermân-ı âlî Âsitâne-i sa‘âdet’e ihzâr olunan Karahisar-ı sâhib sancağı mutasarrıfı emîrü’l-ümerâi’l-kirâm Ebubekir Paşa b. Osman Bey ile a‘yânından Abdülbaki Ağazâde Abdullah Ağa ve Ahmed Ağa ve İmâm demekle ma‘rûf Mehmed Ağa b. Mustafa ve sâbıkā Karahisar-ı sâhib Nâibi Mehmed Şükrü Efendi mahzarlarında mezbûrûn Abdullah Ağa ve Ahmed Ağa ve Mehmed Ağa bin yüz yetmiş bir senesi Zilka‘desi’nin yirmi ikinci günü [109a] mezbûrân Ebubekir Paşa ve Nâib Mehmed Şükrü Efendi’ye katı vâfir akçe verip sevk ve tahrîk ve ahâlîsinden ba‘zılarıyla mûrisimiz mezbûr el-Hâc Abdullah’ın hakkında hilâf-ı vâkı‘ ifk ü iftirâ isnâd ve mûrisimiz mezbûr el-Hâc Abdullah’ı paşa-yı mezbûrun emir ve tahvîfi ile Başçavuşu es-Seyyid Mustafa ip ile bi-gayr-ı hakkın salb ve katl etmekle mûceb-i şer‘îsini mezbûrûn Ebubekir Paşa ve Abdullah Ağa ve Ahmed Ağa ve Nâib Mehmed Şükrü Efendi’den bi’l-asâle ve bi’l-vesâye taleb ederim deyü da‘vâ etdikde mezbûr Ebubekir Paşa cevâbında müteveffâ-yı mezbûr el-Hâc Abdullah kendi hâlinde olmayıp sâ‘î fi’l-arz bi’l-fesâd olduğunu ahâlîsinden mahzarda isimleri mezkûr kimesneler ol vakitde nâibü’ş-şer‘ olan işbu mezbûr Mehmed Şükrü Efendi huzûrunda haber verip ol dahi katli için hüccet vermekle ben dahi Başçavuş olan mezbûr es-Seyyid Mustafa’ya salb ve katl eyle deyü emr eyledim. Mezbûr el-Hâc Abdullah ber-vech-i muharrer emrimle salb ve katl olunmuşdur deyü ikrâr ve mezbûrûn Abdullah Ağa ve Ahmed Ağa ve Mehmed Ağa ve Nâib Mehmed Şükrü Efendi’den her biri mezbûr Ebubekir Paşa’yı tasdîk ve nâib-i mezbûrun imzâ ve hatemini hâviye bir kıt‘a hüccet ibrâz eylediklerinde hüccet-i mezkûrenin mazmûnu muvâfık-ı şer‘-i enver olmayıp mezbûr el-Hâc Abdullah bi-gayrı vech-i şer‘î maslûben katl olunduğunu ve husûs-ı mezkûrda ber-mûceb-i fetvâ-yı şerîfe diyet lüzûmu mütehakkık olmağın recül-i vâhidin gümüşden diyeti olan on bin dirhem fıddayı emr-i mücerredi ikrâh olur makūlesinden olduğuna binâen katîl-i mezbûrun veresesine vech-i şer‘î üzere edâ ve teslîm için âmir-i mezbûr Ebubekir Paşa’ya ba‘de’t-tenbîhi’ş-şer‘î zevce-i mezbûre Saliha ihzâr olunan mezbûrûn kısâsan katl olunsunlar deyü eylediği kısâs da‘vâsı meşrû‘a olmadığı huzûr-ı âlîlerine i‘lâm olundu. Ma‘lûm-ı devletleri buyuruldukda fermân men-lehü’l-emr hazretlerinindir.<br><br>Fî 13 Saferi’l-hayr sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42638"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42640"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b417"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o507"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>