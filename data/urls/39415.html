﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 146<br>Hüküm no: 123<br>Orijinal metin no: [23b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Bey b. Abdullah’ın Selanik’te Çuka emini iken zimmetinde kalan altı yüz yirmi bin akçenin mîrî adına tahsili</b><br><br>Bi’l-fi‘il atabe-i aliyye-i sultâniyyede vezâretle başdefterdâr olan düstûr-ı mükerrem müşîr-i mufahham nâzım-ı mesâlih-i ümem yenbû‘-ı cûd ü kerem sâhibü’l-izz ve’l-ikbâl âmirü’l-hazâin bi-ahseni’l-a‘mâl zü’l-kadri’l-bâzih ve’ş-şerefi’ş-şâmih Abdulbâki Paşa -dâme bi’l-hayr zikruhu ve feşâ- Dîvân-ı refi‘ü’l-bünyân-ı Sultânî -dâme medâru’l-emn-ve’l-emânîde- bundan akdem mahmiye-i Selânik’de çuka emîni olan Mustafa Bey b. Abdullah nâm cündîyi mahfil-i kazâya ihzâr ve üzerine takrîr-i da‘vâ edip merkūm Mustafa Bey mukaddemâ bin otuz senesinde mahmiye-i mezbûrede çuka emîni olup yeniçeri tâifesine ve hâssa bostancılara cânib-i saltanat-ı aliyyeden ta‘yîn olunup her sene verilegelen iki yüz seksen bin zirâ‘ çukayı bi’t-tamâm kabzedip sene-i mezbûrede hâssa bostancılara verilecek her donluğu altışar zirâ‘ olmak üzere üç bin donluk çukanın bin donluk çukasını verip iki bin donluk çuka yedinde kalıp ba‘dehû istihlâk etmekle her donluğun kıymet-i misli üç yüz onar akçeden cem‘an iki bin donluğun kıymeti olan altı yüz yirmi bin akçenin şer‘an damânı lâzım gelmiş iken emânet-i mezbûreden ref‘ olundukdan sonra muhâsebesinde üç bin donluk çukayı bi’t-tamâm teslîm eyledim deyü kayd etmiş hâlâ teslîm olunmayub istihlâk eylediği sâlifü’z-zikr iki bin donluk çukanın kıymeti olan meblâğ-ı merkūm altı yüz yirmi bin akçeyi mîrî içün taleb ederim dedikde gıbbe’s-suâl mersûm Mustafa Bey cevâbında fi’l-hakīka sene-i mesfûrede zikr olunan iki yüz seksen bin zirâ‘ çukayı bi’t-tamâm tahsîl ve kabz eyledim ve zikr olunan bostancılara teslîm olunacak çukayı bostancılara teslîm edip hâlâ muhâsebemde kayd eyledim deyip ve lâkin mücerred teslîm eyledim deyip teslîm eylediği kimesnenin zâtını ve isim ve şahsını ta‘yîne kādir olamadığından mâ‘adâ yedinde teslîmine temessük-i şer‘îsi dahi olmayıp ve hîn-i kabzında çukanın her donluğunun kıymet-i misli üç yüz onar akçe olduğuna mu‘terif olup vech-i muharrer üzere müsellem-i ileyhi adem-i ta‘ayyüni ile itlâfı şer‘an mûcib-i damân olmağın i‘tirâfı mûcebince zikr olunan iki bin donluk çukanın kıymeti olan altı yüz yirmi bin akçeyi edâya tenbîh olup mâ-vaka‘a bi’t-taleb ketb olundu.<br><br>Fî evâʼili şehri Şa‘bâni’l-mu‘azzam li-sene târih-i [mezbûr]<br><br>Şuhûdü’l-hâl: Fahrü’l-ekâbir ve’l-a‘yân Mustafa Ağa, fahrü’l-cüyûş Mahmud Çavuş b. Hüseyin, fahrü’l-akrân Ahmed Ağa b. muhzırân-ı Rumeli, İbrahim Ağa b. muhzırân-ı Ana[dolu], Mustafa Beşe çukadar.</p>          <br><a title="Önceki sayfa" style="text-decoration:none" href="./ayrmetin.php?idno=39414"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39416"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b146"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o414"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>