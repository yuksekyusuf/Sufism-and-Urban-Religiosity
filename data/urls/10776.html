﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 242<br>Hüküm no: 233<br>Orijinal metin no: [34a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Alifakih mahallesinden Mehmed Ağa b. Hüseyin’in vasiyeti</b><br><br>Vasiyet bi’l-vekâle<br><br>Mahmiye-i İslâmbol’da Ali Fakih mahallesinde sâkin Mehmed Ağa b. Hüseyin nâm kimesne tarafından ber-vech-i âtî vekîl olduğu Osman Efendi b. Ali ve Şerbetçi Hasan Beşe b. Süleyman nâm kimesneler şehâdetleriyle sâbit olan Saka Osman Beşe b. Hüseyin nâm kimesne meclis-i şer‘-i şerîf-i enverde işbu bâ‘isü’l-kitâb Ömer Çavuş Ağa b. Mahmud nâm kimesne mahzarında bi’l-vekâle ikrâr ve takrîr-i kelâm edip müvekkilim mezbûr Mehmed Ağa şöyle vasiyet eyledi ki ben bi-emrillâhi te‘âlâ vefât eylediğimde mezbûr Ömer Çavuş Ağa benim vasîyy-i muhtârım olup mecmû‘-ı terekemi bi’l-vesâye ahz ü kabz eyledikden sonra evvelen vech-i mesnûn üzere techîz ve tekfîn ve defnim umûruna terekemden yirmi üç guruş harc ü sarf eyleye ve hâlâ zevcem Şerife Hadice bt. Ahmed nâm hatuna zimmetinde ma‘kūdun-aleyh olan üç bin yüz akçe mehr-i müeccelini ba‘de’l-edâ bâkī kalan terekemin sülüsünü ifrâz ve sülüs-i mezbûrdan on beşe guruş ıskāt-ı salât-ı fâitem ve beş guruş kefâret-i yemîn ve savm ve sâir nüzûrâtım içün fukarâ-i Müslimîn beyninde devr ve tasadduk oluna ve yine sülüs-i mezbûrdan elli guruş ile münâsib mahâlde bir bi’r-i mâ hafr oluna ve yine sülüs-i mezbûrdan mahalle-i mezbûre câmi‘-i şerîfi minâresine revgan-ı zeyt bahâ olunmak üzere yirmi guruş verile ve sülüs-i mezbûrdan her ne fazla kalır ise vasîyy-i mezbûr dilediği vücûh-ı birre harc u sarf eyleye ve sülüsân-ı terekemin rub‘unu zevcem mezbûre Şerife Hadice Hatun ahz ü kabz eyledikden sonra bâkīsini dahi benim vilâyet-i Anadolu’da İskilip kazâsı ahâlisinden ve zî-rahm cihetinden babam müteveffânın hâli oğulları Yakub ve Ebûbekir Beşe nâm kimesnelere îsâl ve teslîm eyleye deyü vasiyet ve tenfîzine mezbûr Ömer Çavuş Ağa’yı vasîyy-i muhtâr nasb ü ta‘yîn eyledim dedi dedikde ol dahi ber-vech-i muharrer vesâyet-i mezkûreyi kabûl ve hizmet-i lâzımesin kemâ-yenbağī edâya ta‘ahhüd ve iltizâm etmeğin mâ-vaka‘a bi’t-taleb ketb olundu.<br><br>Fî 22 min-S sene 1197<br><br>Şühûdü’l-hâl: İmâm İsmail Efendi b. ( ), Müezzin Hafız Mehmed Efendi, es-Seyyid el-Hâc Ali Ağa b. es-Seyyid el-Hâc Osman, Kethudâ Hüseyin Ağa b. Hasan, es-Seyyid el-Hâc Ahmed Çavuş Ağa b. es-Seyyid Mehmed, Debbâğ Hasan Ağa b. Süleyman, Osman Efendi b. Ali, Hasan Beşe b. Süleyman, Molla Ali b. Halil, Salih b. Halil ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10775"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10777"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b242"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o662"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>