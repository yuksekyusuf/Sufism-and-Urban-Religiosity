﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 816<br>Hüküm no: 992<br>Orijinal metin no: [136b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Beşe b. Hasan tarafından cariye olarak tutulmak istenen Rabia bt. Mehmed’in hür olduğunu ispat ettiği</b><br><br>İşbu râfi‘atü’l-vesîka Râbia bt. el-Hâc Mehmed mahfil-i kazâda kendiye rık olmak zu‘mu ile vâzı‘u’l-yed [eden] Ahmed Beşe b. Hasan mahzarında üzerine da‘vâ ve takrîr-i kelâm edip ben mahmiye-i İstanbul’da Kadıçeşmesi kurbünde Sinan Ağa mahallesinde sâkine Âmine nâm hürretü’l-aslın sadrından mütevellide kızı olup babam mezbûr el-Hâc Mehmed dahi hürrü’l-asl iken merkūm Ahmed Beşe bana rık olmak üzere vaz‘-ı yed eder suâl olunup kasr-ı yedine tenbîh olunması murâdımdır dedikde gıbbe’s-suâl merkūm Ahmed Beşe cevâbında işbu hazır bi’l-meclis İsmail Beşe nâm kimesneye câriye olmak üzere mezbûre Râbia’yı gāib ani’l-meclis Ahmed nâm kimesneden yüz seksen esedî guruşa iştirâ ve tesellüm ve teslîm-i semen edip târih-i kitâbdan yirmi gün mukaddem merkūm İsmail Beşe dahi mezbûre Râbia’yı minvâl-i muharrer üzere bana yüz aded yaldız altınına bey‘ ve teslîm ben dahi iştirâ ve tesellüm ve teslîm-i semen etmekle mülk-i müşterâm olmuşdur ona binâen vaz‘-ı yed ederin mezbûrenin ber-minvâl-i muharrer hürretü’l-asl olduğu ma‘lûmum değildir deyü inkâr edicek müdde‘iye-i mezbûreden müdde‘âsını mübeyyine beyyine taleb olundukda udûl-i Müslimînden olup mahalle-i mezbûre sükkânından Mehmed Efendi b. Hasan el-imâm ve Yusuf Beşe b. Murad ve Mehmed b. Receb ve Abdurrahman b. İsmail nâm kimesneler li-ecli’ş-şehâde meclis-i şer‘a hâzırûn olup istişhâd olunduklarında fi’l-vâki‘ mezbûre Râbia hürretü’l-asl olup mahalle-i merkūme sükkânından Hacı Mehmed nâm kimesne zevcesi hürretü’l-asl Âmine nâm hatundan mütevellide sadriye kızıdır kat‘a ebeveynine rık târî olmayıp mezbûre Râbia’nın hürretü’l-asl idiğine şâhidleriz şehâdet dahi ederiz deyü her biri edâ-i şehâdet-i şer‘iye etdiklerinde gıbbe’t-ta‘dîl ve’t-tezkiye [137a] şehâdetleri makbûle olmağın mûcebince ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Receb Beşe b. Halil, Mustafa Ağa b. Halil, el-Hâc Çelebi b. Mehmed, Hasan Beşe b. Mehmed, Mehmed b. Mustafa, Mehmed b. Ramazan, Şükrullah b. Mustafa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=25878"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25880"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b816"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o929"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>