﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 115<br>Hüküm no: 98<br>Orijinal metin no: [21b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>David v. Orham adlı Yahudi’nin kefalet sebebiyle Tercüman Yanaki v. Kanakozna’ya olan borcunu tecil etmesi</b><br><br>Mahmiye-i İstanbul’da Balatkapısı kurbünde el-Hâc İsa mahallesinde sâkin David v. Orham nâm Yahudi meclis-i şer‘-i şerîf-i enverde işbu bâ‘isü’l-vesîka Tercüman Yanaki v. Kanakozna nâm zimmî muvâcehesinde ikrâr-ı tâm ve takrîr-i kelâm edip mezbûr Yanaki’nin gāib ani’l-meclis Salamon Eskinazi nâm Yahudi zimmetinde beynlerinde ma‘lûm hatâî bahâsından iki yüz yedi guruşla bir sülüs hakkı olup deyn-i meblağ-ı mezbûra bi’l-emr ve’l-kabûl kefâlet-i sahîha-i şer‘iyye ile kefîl oldukdan sonra mezbûr Yanaki meblağ-ı mezbûrun doksan iki guruşunu asîl-i mezbûrdan istîfâ ve ahz edip bâkī kalan yüz on beş guruşla bir sülüsü mezbûr Yanaki bi-hükmi’l-kefâlet benden taleb eyledikde ben dahi hâlâ edâya iktidârım olmamağla te’cîle tâlib olduğumda mezbûr Yanaki dahi meblağ-ı bâkī-i mezbûr yüz on beş guruşla bir sülüsü târih-i kitâbdan yüz seksen bir gün tamâmına değin te’cîl ve imhâl eyledikde ben dahi te’cîl-i mezbûru kabûl ve min ciheti’l-kefâlet deynim olan meblağ-ı bâkī-i mezbûr yüz on beş guruşla bir sülüsü va‘de-i mezbûre hulûlünde mezbûr Yanaki’ye edâ ve teslîme ta‘ahhüd ve iltizâm eyledim dedikde gıbbe’t-tasdîki’ş-şer‘î mâ-hüve’l-vâkı‘ bi’t-taleb ve’l-istîfâ ketb ve imlâ olundu.<br><br>Fi’s-sâlis mine’l-Muharremi’l-harâm li-sene mi’e ve elf.<br><br>Şuhûdü’l-hâl: Mehmed Çavuş Hasköy’den, İbrahim Çelebi b. Ahmed, el-Hâc Mustafa b. Tevekkül, İsmail b. Mehmed, Aleksandra Yakomi, David v. Mosi, Yanaki v. Aspandon.</p>          <br><a title="Önceki sayfa" style="text-decoration:none" href="./ayrmetin.php?idno=28122"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28124"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b115"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o378"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>