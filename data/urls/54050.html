﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 642<br>Hüküm no: 1025<br>Orijinal metin no: [83b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali b. Halil’in terekesinin vârislerine taksimi</b><br><br>Ma‘rûz;<br><br>Medîne-i Üsküdar’da Vâlide-i Atik mahallesi sükkânından olup mahrûse-i Burusa’da Demirkapı nâm mahâlde bundan akdem vefât eden Ali b. Halil b. İvaz nâm kimesnenin verâseti zevce-i metrûkesi Fatıma bt. Hüseyin ile babası gāib ani’l-meclis mezbûr Halil b. İvaz ve sagīr evlâdları Mustafa ve Asiye ve Zahide’ye ve on altı sehmi eb-i mezbûra ve otuz dört sehmi ibn-i mezbûra ve on yedişer sehmden otuz dört sehmi bintân-ı mezbûretâna isâbeti tahakkukundan sonra mu‘arrefetü’z-zât zevce-i mezbûre Fatıma Hatun kendi nefsinden asâleten ve gāib-i mezbûr ile sagīrûn-ı mezbûrûnun vasîyy-i mansûbesi olmağla vesâyeten müteveffâ-yı mezbûrun terekesine vaz‘-ı yedleri mütehakkık olan kezâlik zâtı mu‘arrefe diğer Fatıma bt. Abdullah nâm hatun ile mezbûre diğer Fatıma’nın sadrî kebîr oğlu Mehmed b. Hızır nâm kimesne muvâcehelerinde târih-i i‘lâmdan beş ay mukaddem zevcim müteveffâ-yı mezbûr Ali mezbûrân diğer Fatıma ile oğlu mezbûr Mehmed’in menzilinde müsâferet tarîkiyle sâkin iken mahrûse-i mezkûrede Demirkapı nâm mahâlde vefât etmekle zevcim müteveffâ-yı mezbûrun emlâkinden nakden dört yüz guruş ile lâbis olduğu eşyâ-i memlûkesinden mecmû‘-ı kıymetleri otuz dört guruşa bâliğ bir çuka cebe ve bir hançer ve bir çuka biniş ve bir dizlik ve bir yeleğini bi’l-asâle ve bi’l-vekâle taleb ederim deyü ba‘de’d-da‘vâ ve’l-istintâk ve’l-inkâr müdde‘iye-i mezbûre ber-vech-i muharrer müdde‘âsını bir vechile beyân edemeyip mezbûrânın dahi yemîn edecekleri mütekarrir ve yemîn etdikleri sûretde sagīrûn-ı mezbûrûn mutazarrır ve sulh sagīrûn-ı mezbûr haklarında enfa‘ ve evlâ olmağla beynlerine muslihûn tavassut edip müdde‘iye-i mezbûre eylediği da‘vâsından on üç guruş bedel-i makbûza sulh olup ziyâde müdde‘âsı olan üç yüz seksen yedi guruş ve eşyâ-yı muharrere-i mezkûreye müte‘allika âmme-i de‘âvîden mezbûrân diğer Fatıma ve Mehmed’in zimmetlerini bi’l-asâle ve bi’l-vesâye ibrâ ve ıskāt onlar dahi medfû‘ları olan meblağ-ı merkūm on üç guruşa müte‘allika da‘vâdan müdde‘iye-i mezbûrenin zimmetini ibrâ edip ve her biri âharın ber-vech-i muharrer ibrâsını kabûl edip bu vechile kat‘-ı münâza‘a eyledikleri bi’l-iltimâs huzûr-ı âlîlerine i‘lâm olundu.<br><br>Fî 9 min-Rebî‘ülâhir sene 1206</p>          <br><a title="Önceki sayfa" style="text-decoration:none" href="./ayrmetin.php?idno=54049"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54051"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b642"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1015"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>