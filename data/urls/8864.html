﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 1 Numaralı Sicil (H. 964-965/ M. 1557-1558) <br>cilt: 41,&nbsp;sayfa: 259<br>Hüküm no: 463<br>Orijinal metin no: [64a-3, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şâh Hûbân ve Hümâ’nın Nahcıvan Seferi’nde ölen ve terekesi Beytülmâl tarafından zabt edilen kocaları Ali b. Abdullah’ta mehir alacacakları olduğu</b><br><br>Mehmed b. Hızır el-imâm ve İbâdi b. Ali el-müezzin ve Ferruh Bey b. Abdullah ve Haydar b. Abdullah nâm kimseler defterdârlar nezdindeki dîvân-ı âlîye gelip, emîn-i Beytülmâl ve kâtibi mahzarında, mahmiye-i Kostantıniyye mahallâtından Sultan Hamamı mahallesi sükkânından Şâh Hûbân bt. Mü’min’den ve mahmiye-i mezkûre mahallâtından Mustafa Paşa mahallesi sükkânından Hümâ bt. Ayas Bey’den ve merhûm Ali b. Abdullah’ın Mehmed ve Alemşâh nâm oğullarından sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet eylediler ki, müdde‘iye-i merkūmenin, bundan akdem Nahcıvan seferinde Sakçur karyesinde fevt olan ve muhallefâtı Defterdâr Mustafa Çelebi tahvîliyle Beytülmâl-i mezbûra vâsıl olan sol ulûfeciler bölüğünden Arnavud Ali diye meşhur Ali b. Abdullah nâm zevcinin zimmetinde mehr-i müecceli cihetinden dört bin akçe hakkı vardır. Öldüğünde taht-ı nikâhında bulunduğu zevcesi idi. Müdde‘iye-i mezbûre Hümâ’nın da zevc-i mezkûrunun zimmetinde mehr-i müecceli cihetinden bin akçe hakkı vardır. Öldüğünde taht-ı nikâhında bulunduğu diğer zevcesi idi. Müdde‘î-yi mezbûr Mehmed, müteveffâ-yı merkūmun sulbî oğludur. Mezkûre Alemşâh ise sulbiyye kızıdır. Verâseti onlara münhasırdır. Şehâdeten sahîhaten şer‘iyyeten makbûleten ba‘de’t-ta‘dîli’ş-şer‘î ve’t-tezkiyeti’ş-şer‘iyye, hâkim, müdde‘iyetân-i mezbûreye meblağ-ı mezkûru almadığına, hibe etmediğine, havâle etmediğine, bi-vechin mine’l-vücûh ve sebebin mine’l-esbâb hakkının kısmen veya tamamen sâkıt olmadığına dâir yemîn verip meblağ-ı merkūmun edâsına hükmetti.<br><br>Cerâ zâlike ve hurrire fî 15 Şa‘bân 965<br><br>Şuhûdü’l-hâl: Hamza b. Abdullah, Rüstem b. Ali, Hüseyin b. Hasan, Kemal b. Mahmud</p>          <br><a title="Önceki sayfa" style="text-decoration:none" href="./ayrmetin.php?idno=8863"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8865"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt001&bsm=blt001b259"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt001&bsm=blt001o331"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>