﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 216<br>Hüküm no: 171<br>Orijinal metin no: [47b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Ağa’nın küçük oğlu İbrahim Ethem’in gözüne ok atan diğer İbrahim Ethem’in babası Mehmed Salih ile anlaştıkları</b><br><br>Ma‘rûz,<br><br>Medîne-i Üsküdar’da Kazasker mahallesinde sâkin takrîben on üç yaşında İbrahim Edhem nâm mürâhıkın babası ve velîsi Asâkir-i muntazama-i Şâhâne yüzbaşılarından sâhib-i arzuhâl Ali Ağa b. Hasan nâm kimesne Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘-i münîrde yine mahalle-i mezbûre sâkinlerinden derûn-ı arzuhâlde mezkûrü’l-ism takrîben on bir yaşında diğer İbrahim Edhem nâm sagīrin babası ve velîsi Mehmed Salih Ağa b. el-Hâc Mustafa muvâcehesinde mezbûr Mehmed Salih Ağa’nın velîsi olduğu işbu hâzır bi’l-meclis sagīr-i mezbûr diğer İbrahim Edhem velîsi olduğum kezâlik işbu hâzır bi’l-meclis merkūm İbrahim Edhem’i mezbûr Mehmed Salih Ağa’nın mahalle-i mezbûrede vâki‘ menziline götürüp menzil-i mezkûr havlusunda oğlum hâzır-ı mürâhık-ı mezbûrun sol gözüne ucu iğneli ok atıp cerh etmekle mûcib-i şer‘îsini bi’l-velâye taleb ederim deyü da‘vâya tasaddî etmiş idim. El-hâletü hâzihî mezbûr Mehmed Salih Ağa oğlum mürâhık-ı mezbûr için bana malından sekiz yüz guruş def‘ ü teslîm ve oğlum mürâhık-ı mezbûrun umûruna sarfla istihlâka emreylediğinde ben dahi bi’l-velâye ahz u kabz ve oğlum sagīr-i mezbûrun bi’l-velâye umûruna sarfla istihlâk etmemle bi’l-cümle hukūk-ı şer‘iyyeye müte‘allika da‘vâdan bi’l-asâle mezbûr Mehmed Salih Ağa ile oğlu sagīr-i hâzır-ı mezbûrun zimmetlerini, onlar dahi meblağ-ı müstehlek-i merkūmun istirdâdına müte‘allika da‘vâdan benimle oğlum mürâhık-ı hâzır-ı merkūmun zimmetlerini ibrâ ve iskāt ve her birimiz ber-vech-i muharrer âharın asâleten ve velâyeten ibrâsını kabûl edip bu vechile kat‘-ı nizâ‘ eyledik deyü ikrâr ve tasdîkleri huzûr-ı [âlîlerine i‘lâm olundu].<br><br>Fî 27 M sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1073"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1075"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b216"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o321"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>