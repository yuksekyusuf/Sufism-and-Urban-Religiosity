﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 345<br>Hüküm no: 395<br>Orijinal metin no: [168-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kâtib Murad Mescidi Vakfı’nın mütevellisi Hasan’ın görülen muhasebesinde vakıftan alacaklı olması</b><br><br>Kâtib Murad Mescid-i şerîf muhâsebesi<br><br>Ma‘rûz,<br><br>Derûn-ı arzuhâlde mezkûr Kâtib Murad Mescid-i şerîfi Vakfı’nın muhtâr-ı mahâlleden ber-vech-i hasbî mütevellîsi el-Hâc Hasan’ın bin yüz yetmiş dokuz senesine mahsûben bir senelik muhâsebesi ahâlî-i mahâlle muvâcehelerinde rü’yet olundukda vakf-ı mezbûrun icâreteynden bir senede ancak altı buçuk guruş îrâdı hâsıl olup meblağ-ı mezkûrun üç guruşu mescid-i mezkûr imamı vazîfesine edâ olunup bâkī üç buçuk guruşu mescid-i mezkûrun sene-i mezbûrede masârıf-ı lâzımesi olan şem‘-i revgan ve revgan-ı zeyt ve buriyâ-yı sâz ve tathîr-i kaliça ve Ramazan-ı şerîfde minârede îkād-ı kanâdîl masrûfâtı ve kable’l-inhidâm duvar ta‘mîri masraflarına vefâ etmeyip hâlâ mütevelî-i mezbûr el-Hâc Hasan’ın cânib-i vakıfdan yirmi dört buçuk guruş alacağı zuhûr edip ve yetmiş sekiz senesine mahsûben mütevellî-i [169] mezbûr yedinde olan mümzâ ve mahtûm muhâsebe defteri mantûkunca kezâlik cânib-i vakıfda bi-şarti’-rücû‘ yirmi buçuk guruş alacağı olduğu lede’ş-şer‘ zâhir olup hakīkat-i hâl vech-i meşrûh üzere olduğu huzûr-ı âlîlerine i‘lâm olundu.<br><br>Fî 27 Rebî‘ülâhir sene [11]80.</p>          <br><a title="Önceki sayfa" style="text-decoration:none" href="./ayrmetin.php?idno=29685"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29687"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b345"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o562"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>