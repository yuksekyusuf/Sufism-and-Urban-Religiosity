﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 595<br>Hüküm no: 537<br>Orijinal metin no: [174b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fetehnâ Hatun’un feragat ettiği vakıf evin Behram Subaşı b. Şaban’a kiraya verilmesi</b><br><br>Haremeyn-i Şerîfeyn Evkāfı’na bi’l-fi‘il mütevellî olan fahrü’l-akrân İsmail Çelebi b. Mehmed meclis-i şer‘-i şerîf-i enverde bâ‘isü hâze’l-kitâb zahrü’l-akrân Behram Subaşı b. Şa‘ban mahzarında ikrâr u i‘tirâf edip mahmiye-i İstanbul’da İskender Paşa mahallesinde sâkine iken fevt olan merhûme el-Hâcce Emine Hatun bt. Mehmed hâl-i hayâtında mahalle-i mezbûrede vâki‘ bir tarafı Mehmed Ağa mülkü ve bir tarafı Mustafa Ağa mülkü ve bir tarafı mezbûr Behram Subaşı mülkü ve bir tarafı tarîk-i âm ile mahdûd olup bennâ zirâ‘ıyla tûlen elli yedi ve arzen yirmi iki bi-hesâb-ı şatrancî bin iki yüz elli dört zirâ‘ arsa üzerine mebnî iki beyt-i ulvî ve iki beyt-i suflî ve iki sofa ve dahlîz ve bi’r-i mâ ve ahır ve iki tarafında iki kıt‘a hadîkayı müştemil menzilini vakf edip süknâsını evvelâ li-ebeveyn kız karındaşı Fetehnâ Hatun’a ba‘dehâ Medîne-i Münevvere fukarâsına şart edip mezbûre Fetehnâ ber-vech-i meşrûtiyet mutasarrıfe iken menzil-i mezbûr harâba müşrif olup meremmete kudreti olmamağın hakk-ı süknâsını evkāf-ı mezbûreye fâriğa olup icâre-i mu‘accele ve müeccele ile îcâr vakfa enfa‘ olmağın ba‘de’l-müzâyede ve inkıtâ‘ü’r-rağbe mezbûr Behram Subaşı üzerinde yevmî iki akçe icâre-i müeccele ile on beş bin akçede karâr edip ziyâde ile tâlib bulunmamağın tevliyyetim hasebiyle menzil-i mezbûru yevmî iki akçe icâre-i müeccele ve on beş bin akçe icâre-i mu‘accele ile mezbûr Behram Subaşı’ya îcâr edip ol dahi vech-i muharrer üzere istîcâr ve kabûl etti dedikde gıbbe’t-tasdîk bi’t-taleb ketb olundu.<br><br>Tahrîren fî-evâhiri Zilka‘deti’ş-şerîfe li-sene semân ve selâsîn ve elf.<br><br>Şühûdü’l-hâl: Mustafa Çelebi Kâtib-i vakf, diğer Mustafa Çelebi Kâtib-i vakf, Ali Çelebi Câbî-i vakf, İsmail Çelebi Câbî-i vakf, İbrahim Çelebi Câbî-i vakf.</p>          <br><a title="Önceki sayfa" style="text-decoration:none" href="./ayrmetin.php?idno=11867"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11869"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b595"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o652"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>