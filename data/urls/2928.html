﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 495<br>Hüküm no: 610<br>Orijinal metin no: [110M/a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mehmed’in varislerinden Ramazan ve Durmuş Beşe’nin terekeden hisselerini diğer varis Safiye Hatun’dan teslim almaları</b><br><br>Mahmiye-i İstanbul’da Fethiye Câmi‘-i şerîfi kurbünde Kâtib Muslihiddin mahallesi sâkinlerinden iken bundan akdem vefât eden Mehmed Efendi b. Hasan’ın verâseti zevce-i metrûkesi Safiye bt. Mustafa nâm hatun ile sulbiye kızı Âişe nâm sagīreye ve li-ebeveyn er karındaşları Ramazan ve Durmuş Beşe nâm kimesnelere münhasıra olup ba‘dehû sagīre-i mezbûre Âişe dahi vefât edip verâseti vâlidesi mezbûre Safiye Hatun ile li-ebeveyn ammileri merkūmân Ramazan Beşe ve Durmuş Beşe’ye münhasıra olduğu şer‘an mütehakkık oldukdan sonra merkūm Ramazan Beşe kendi tarafından asâleten ve karındaşı merkūm Durmuş Beşe tarafından husûs-ı âti’l-beyâna nehc-i şer‘î ve tarîk-i mer‘î üzere sâbitü’l-vekâle vekîl olmağla vekâleten meclis-i şer‘-i şerîf-i enver ve mahfil-i dîn-i münîf-i ezherde mezbûre Safiye Hatun mahzarında bi’t-tav‘i’s-sâf ikrâr u i‘tirâf edip tereke-i müteveffâ-yı evvel-i mezbûrundan olup mahalle-i mezbûrede vâki‘ bir tarafdan Pazarcı Cafer Beşe mülkü ve bir tarafdan ba‘zan Canfeda Hatun mülkü ve ba‘zan Abdülbaki Çavuş veresesi mülkleri ve iki tarafdan tarîk-i âm ile mahdûd tahtânî iki bâb oda ve bir kenîf ve cüneyneyi müştemil mülk menzilden müvekkilim ile benim hisse-i irsiye-i şer‘iyyemi mezbûre Safiye Hatuna tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile nakd-i râyic fi’l-vakt iki bin akçeye bey‘ ve teslîm edip ol dahi iştirâ ve tesellüm eyledikden sonra semen-i mezkûr iki bin akçeyi merkūme Safiye Hatun yedinden tamâmen ahz u kabz edip tereke-i müteveffâ-yı mezkûre müte‘allıka âmme-i de‘âvîden ben asâleten ve vekâleten merkūme Safiye Hatun’un zimmetini ve merkūme Safiye Hatun dahi benim ve müvekkilimin zimmetimizi ibrâ-i âmm-ı kâtı‘u’n-nizâ‘ ile ibrâ eyledik dedikde gıbbe’t-tasdîkı’ş-şer‘î mâ-hüve’l-vâki‘ bi’l-ibtigā ketb olundu.<br><br>Fî 4 min-Şevvâli’l-mükerrem sene 1081.<br><br>Şuhûdü’l-hâl: Fahrü’l-akrân Ahmed Çelebi ser-müezzinân-ı câmi‘-i şerîf-i Sultan Selim Hân, Mustafa Çelebi müezzin-i câmi‘-i şerîf-i mezkûr, Ahmed Beşe b. Abdullah, Mehmed Bey b. Abdullah, Halil Çelebi b. Mehmed, Baltacı Mustafa Çelebi, Ahmed Beşe b. Yusuf, Veli Hoca b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2927"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2929"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b495"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o512"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>