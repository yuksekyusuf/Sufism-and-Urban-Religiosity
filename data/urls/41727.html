﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 245<br>Hüküm no: 197<br>Orijinal metin no: [54b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Minas ve Bağdasar kardeşlerin Hayreddin Çavuş Mescidi Vakfı’ndan istiğlal yoluyla borç alması</b><br><br>Medîne-i Üsküdar’da merhûm Hayreddin Çavuş Mescidi şerîfi’nin nukūd-ı mevkūfesine mütevellî olan el-Hâc İsmail b. Ali nâm kimesne mahmiye-i İstanbul’da meclis-i şer‘de bâ‘iseyi’s-sifr [Minas] ve Bağdasar veledey Sahak nâm zimmîler muvâcehelerinde bi’t-tevliye ikrâr ve takrîr-i kelâm edip bundan akdem merkūmân Minas ve Bağdasar medîne-i mezbûrede Pazarbaşı mahâllesinde vâki‘ ma‘lûmü’l-hudûd ve’l-müştemilât menzilini vakf-ı mezbûra sâbıkā mütevellî olan Şaban Çelebi nâm kimesneye yüz altmış guruşa bi-tarîkı’l-istiğlâl bey‘ ve teslîm ol dahi mâl-ı vakf-ı mezbûr ile iştirâ ve tesellüm edip üç seneye değin meblağ-ı merkūmu cânib-i vakf-ı mezbûra edâdan âciz olurlar ise menzil-i mezkûru semen-i misline bey‘a ve semeninden deyn-i mezbûru taraf-ı vakfa edâya taraflarından Ebubekir b. Ali nâm kimesneyi tevkîl ol dahi ba‘de’l-kabûl ecel-i mezkûr hulûlünde merkūmân Minas ve Bağdasar deyn-i merkūmu edâdan âciz olduklarında vekîl-i merkūm menzil-i mezkûru ba‘de’l-müzâyede Aleksan nâm zimmîye yüz yirmi guruşa bey‘ ve teslîm, ol dahi ber-vech-i muharrer iştirâ ve tesellüm eylediğinden sonra semen-i mezbûru deyn-i mezkûr için vekîl-i merkūm bana def‘ ü teslîm ben dahi ahz u kabz, mâ‘adâsı olan kırk guruşu dahi merkūmân Minas ve Bağdasar zimmetlerinde kalmış idi, el-hâletü hâzihi meblağ-ı bâkī-i mezbûr kırk guruşu dahi merkūmân Bağdasar ve Minas bana def‘ ü teslîm ben dahi tevliyetim hasebiyle yedlerinden tamâmen alıp kabz edip merkūmân Minas ve Bağdasar’ın taraf-ı vakf-ı mezbûra olan yüz altmış guruş deynlerinden zimmetlerinde bir nesne kalmadı dedikde gıbbe’t-tasdîki’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-işrîn min-Muharremü’l-haram li-sene sitte aşere ve mi’e ve elf.<br><br>Şuhûdü’l-hâl: Abdullah Efendi b. Yahya, el-Hâc Mustafa b. Mehmed, Molla Ali b. Ebubekir, Hasan Çelebi b. Hüseyin, el-Hâc Ahmed b. Mehmed, Yusuf Bey b. Receb, Mehmed Çelebi b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=41726"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41728"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b245"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o638"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>