﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 210<br>Hüküm no: 190<br>Orijinal metin no: [89-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İnşa edilen menzilin Kazasker Abdülkadir Efendi Zaviyesine olan zararının giderilmesi</b><br><br>Keçeci Pîrî mahâllesinde keşif<br><br>Ma‘rûz,<br><br>Bi’l-iltimâs kıbel-i şer‘-i şerîfden mürsel keşif nâibimiz müderrisîn-i kirâmdan es-Seyyid Halil Efendi dâ‘îleri Hâssa mi‘mârlarından Hasan Halîfe ve sâir Müslimîn ile Edirnekapısı dâhilinde Keçeci Pîrî mahâllesinde vâki‘ gallesi mahâlle-i mezbûre müezzinine meşrûta vakıf ve rub‘u Fâtıma bt. Mehmed ve selâse-i erbâ‘ı Süleyman b. Halil nâm kimesne tasarrufunda olan menzile varıp akdeylediği meclis-i şer‘-i şerîfde menzil-i mezkûr civârında ashâb-ı hayrâtdan merhûm ve mağfûrun-leh Kazasker-i esbak Abdülkadir Efendi Zâviyesi’nde hâlâ şeyh olmağla zâviye-i mezbûrenin hareminde sâkin olan İsmail Efendi b. Ahmed zâviye-i mezbûrenin mütevellîsi olan Kethüdâ-i hazret-i veliyyü’n-ni‘amî es-Seyyid Mehmed Mustafa Efendi tarafından vekîl-i şer‘îsi İbrahim Ağa hâzır olduğu hâlde mu‘arrefetü’z-zât mezbûre Hadîce[Fâtıma] ve mezbûr Süleyman ile terâfu‘larında mezbûrânın ihdâs eylediği menzilinin ulyâ ve süflâ şehnişîni pencerelerinden şeyh-i mûmâ-ileyhin menzilinin makarr-ı nisvân olan yan penceresi görünüp havâlesi olmağla def‘ eylesin deyü ba‘de’d-da‘vâ ve’l-mu‘âyene ve’l-ikrâr mûcebiyle havâlesini def‘a mezbûrâna tenbîh olundukdan sonra zâviye-i mezbûrenin taşra havlusunda mezbûrânın ihdâs eyledikleri sofa ve dehliz pencerelerinden kendilerinin makarr-ı nisvân olan mevâzi‘i görünüp şer‘an sütre vaz‘ olunmak lâzım gelmekle ber-vech-i muharrer sütre vaz‘ı için mezbûrâna tekrâr tenbîh olundukda onlar dahi ber-vech-i muharrer zikr olunan pencerelere sütre vaz‘ına ta‘ahhüd eylediklerini mezbûr dâ‘îleri mahâllinde tahrîr ve gelip alâ-vukū‘ihî inhâ eylediği bi’l-iltimâs huzûr-ı âlîlerine i‘lâm olundu.<br><br>Fî 25 M sene [1]180.</p>          <br><a title="Önceki sayfa" style="text-decoration:none" href="./ayrmetin.php?idno=29480"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29482"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b210"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o601"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>