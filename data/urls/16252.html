﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 140<br>Hüküm no: 94<br>Orijinal metin no: [34a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman kızı Hadice Hatun’un Tersâne-i âmire kâtibi Osman oğlu Ali Efendi’nin terekesindeki hissesini aldığı</b><br><br>Husûs-ı âti’l-beyânın mahallinde ketb ve tahrîri için bu fakīr medîne-i hazret-i Ebâ Eyyüb el-Ensârî -aleyhi rahmetü Rabbihi’l-Bârî- mahallâtından Takyecibaşı mahallesinde sâkin iken bundan akdem vefât eden Tersâne-i âmire kâtibi Ali Efendi b. Osman’ın ile’l-vefât sâkin olduğu menzile varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i nebevî olundukda müteveffâ-yı mezbûr Ali Efendi’nin li-ebeveyn kız karındaşı olup zâtı Mehmed Efendi b. Yusuf ve Süleyman Efendi b. Mehmed ta‘rîfleriyle mu‘arrefe olan Hadice Hatun bt. Osman meclis-i ma‘kūd-ı mezkûrda müteveffâ-yı mezbûrun zevce-i menkûha-i metrûkesi olmağla terekesine bi’l-verâse vâzı‘atü’l-yed olan işbu râfi‘atü’l-kitâb Havva Hatun bt. Osman mahzarında ikrâr ve takrîr-i kelâm edip karındaşım müteveffâ-yı mezbûr Ali Efendi’nin terekesinden olmak üzere yüz yirmi guruş bana def‘ ü teslîm ben dahi mezbûre Havva Hatun yedinden bi’t-tamâm ahz u kabz edip karındaşım müteveffâ-yı mezbûrun terekesinden akār ve menkūl ve nükūd ve bi’l-cümle ism-i mâl ıtlâk olunur âmme-i mîrâs da‘vâsından ben mezbûre Havva Hatun’un zimmetini ibrâ-i âmm-ı kātı‘u’n-nizâ‘la ibrâ ve ıskāt eylediğimde mezbûre Havva Hatun dahi meblağ-ı mezbûr yüz yirmi guruş mutâlebesinden merkūme Hadice Hatun’un zimmetini ibrâ ve ıskāt eyledim dedikde gıbbe’t-tasdîki’ş-şer‘î mâ-hüve’l-vâkı‘ bi’t-taleb ketbolundu.<br><br>Fi’l-yevmi’l-hâmis aşer min-Saferi’l-hayr li-sene selâsîn ve mi’e ve elf.<br><br>Şuhûdü’l-hâl: Mehmed Efendi b. Yusuf İmâm, Süleyman Efendi b. Mehmed el-müezzin, el-Hâc Mustafa b. Abdullah, Ahmed Efendi b. İbrahim, es-Seyyid Mustafa b. Sefer, Ahmed Çelebi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=16251"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16253"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b140"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o304"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>