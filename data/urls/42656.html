﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 428<br>Hüküm no: 550<br>Orijinal metin no: [112b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Ağa’nın Arkadya Mukataası iltizam bedelinden dolayı Mehmed Ağa ve sairleri ile anlaşması</b><br><br>Bâ-mühr-i hazret-i efendi,<br><br>Ma‘rûz,<br><br>Sâhib-i arzuhâl Hasan Ağa b. Abdülkerim meclis-i şer‘-i münîrde derûn-ı arzuhâlde mezkûrü’l-ism Mehmed Ağa b. Mustafa mahzarında Mora cezîresinde vâki‘ Arkadya Mukâta‘ası’nın sülüs hissesine ber-vech-i mâlikâne bâ-berât-ı âlî mutasarrıf olan Ebubekir Paşazâde Süleyman Bey’in vekîl-i şer‘îsi İbrahim Efendi b. el-Hâc Mustafa ve âhar sülüs hissesine kezâlik mutasarrıf olan hâlâ Sürre Emîni el-Hâc Mehmed Ağa b. Abdulkadir’in vekîl-i şer‘îsi diğer Mehmed Ağa b. Mustafa ile âhar sülüs hissesine kezâlik mutasarrıf olan Kara Mustafa Ağa hâzırlar iken mezbûr Mehmed Ağa bin yüz yetmiş senesinde mukāta‘a-i mezkûreyi uhde ve iltizâmında olmağla sene-i mezkûre Martı’ndan bir sene zabt etmek üzere on bin yedi yüz yetmiş yedi guruş bedel mukābelesinde bana ilzâm, ben dahi der-uhde ve iltizâm edip bedel-i merkūmun altı bin yüz elli guruşunu ber-vech-i peşîn yedine teslîm ve mahâlline varıp mukāta‘a-i mezkûreyi zabt ve bâkī kalan bedeli mahâllinde yedimde olan sebeb-i tahrîr hükmü mantûklarınca mezbûrun emriyle ocaklık olan mahallere verip mukāta‘a-i mezkûreden makbûzâtım beş bin beş yüz otuz guruşa bâliğ olmağla medfû‘umdan beş bin iki yüz kırk yedi guruş hasarâtım olmağın medfû‘umun ol mikdârını mezbûr Mehmed Ağa’dan hâlâ taleb ederim deyü da‘vâ ve mezbûr Mehmed Ağa cevâbında mukāta‘a-i mezkûreyi sene-i merkūmede mâlikâne mutasarrıfları mezbûrân Süleyman Bey ve Kara Mustafa Ağa ve müteveffâ Mehmed Efendi’den hayatında der-uhde ve iltizâm eylediğimden sonra âhara ilzâma me’zûn olduğuma binâen ben dahi müdde‘î-i mezbûr Hasan Ağa’ya meblağ-ı mezkûra ilzâm edip bedel-i mezkûrun altı bin yüz elli guruşunu yedinden kabz ve mâ‘adâsını emrimle ber-vech-i muharrer mahallere vermiş idi deyü ikrâr, lâkin mezbûr Hasan Ağa mukāta‘a-i mezkûreden medfû‘undan ziyâde ber-mûceb-i defter-i müfredât mahsûl kabz etmişdir deyü da‘vâya tasaddî ve beynlerinde ba‘de’l-münâza‘a müdde‘î-i mezbûr Hasan Ağa da‘vâ-yı mezkûresinden meccânen fâriğ olup meblağ-ı mezkûr beş bin iki yüz kırk yedi guruş hasarâta ve bi’l-cümle husûs-ı mezkûra müte‘allika âmme-i de‘âvî ve kâffe-i mutâlebâtdan mezbûrûn Mehmed Ağa ve Süleyman Bey ve Kara Mustafa Ağa ile müteveffâ-yı mezbûr Mehmed Efendi’nin veresesi ve müvekkil-i mezbûr el-Hâc Mehmed Ağa’dan her birinin zimmetini ibrâ-i âm ile ibrâ ve iskāt eylediğinde zikr olunan asıllar ve vekîllerden her biri dahi ber-vech-i muharrer ziyâde makbûz mütâlebelerine müte‘allika da‘vâdan bi’l-asâle ve bi’l-vekâle mezbûr Hasan Ağa’nın zimmetini ibrâ-i âm ile ibrâ ve iskāt edip kat‘-ı nizâ‘ etdiklerinden sonra vekîlân-ı mezbûrân İbrahim Efendi ve diğer Mehmed Ağa ile asıl-ı mezbûr Kara Mustafa Ağa mukāta‘a-i mezkûreyi işbu bin yüz yetmiş iki senesi Martı’ndan Şubatı gāyetine gelince bir sene zabt etmek üzere sekiz bin iki yüz elli guruş bedel mukābelesinde müvekkilân-ı mezbûrân ile ma‘an merkūm Hasan Ağa’ya ilzâm edip sene-i mezkûrede mezbûru azletmemek üzere ta‘ahhüd eylediklerini [113a] bi’l-asâle ve bi’l-vekâle takrîr ve mezbûr Hasan Ağa ber-vech-i muharrer uhde ve iltizâm eylediğinde mezbûrûn tasdîk edip asîlûn-ı mezbûrûn ahidlerine vefâ etmeyip sene-i mezkûrede mukāta‘a-i mezbûreyi âhara ilzâm ederlerse i‘tibâr olunmamak bâbında mezbûr Hasan Ağa emr-i âlî ricâsında oluduğu ma‘lûm-ı devletleri buyuruldukda fermân men-lehü’l-emr hazretlerinindir.<br><br>Fî 20 Saferi’l-hayr sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42655"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42657"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b428"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o503"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>