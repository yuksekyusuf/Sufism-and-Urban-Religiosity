﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 100<br>Hüküm no: 39<br>Orijinal metin no: [6b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yahûdi Yako v. David’in, Dimitri v. Anton v. Yani ile ortağı Lambo v. Dimitri’de çuka bedelinden olan alacağının ödenmesi</b><br><br>Mahmiye-i İstanbul’da Tekfur Sarayı kurbünde sâkin işbu râfi‘u’s-sifr Yako v. David nâm Yahûdi mahfil-i kazâda mahrûse-i Galata’da Beyoğlu Mahallesi ahâlîsinden olup mahmiye-i mezbûrede Sipâhî sûkunda vâki‘ Nişli Ali Ağa dükkânında müstecir ve dikilmiş çuka yapağı olan gāib ani’l-beled Dimitri v. Anton v. Yani nâm zimmî tarafından düyûn-ı müsbitesini edâya vekîli olduğu mazmûnu müsbet hüccet ile sâbit olan Çadırcı Ahmed Mahallesi’nde sâkin Kostantin v. Hristo nâm zimmî mahzarında üzerine da‘vâ ve takrîr-i kelâm edip gāib-i merkūm Dimitri ile şerîki işbu hâzır bi’l-meclis Lambo v. Dimitri’ye her zirâ‘ı ikişer guruş ve üçer rub‘a olmak üzere iki yüz zirâ‘ Fransız londrinesi elvân çukamı beş yüz elli guruşa bey‘ ve teslîm onlar dahi ber-vech-i muharrer iştirâ ve tesellüm etmeleriyle merkūm Lambo ile vekîl-i merkūma suâl olunup meblağ-ı merkūmu bana edâya tenbîh olunmak matlûbumdur dedikde gıbbe’s-suâl ve’l-inkâr müdde‘î-i mezbûrdan müdde‘âsını mübeyyine beyyine taleb olundukda Hasköy’de sâkin Polonya cemâ‘atinden Menyamin v. Mihal ve Pîrî Paşa’da sâkin Sagunya v. Mosi nâm Yahûdiler mahfil-i kazâya hâzırân olup isre’l-istişhâd fi’l-hakīka bundan akdem müdde‘î-i merkūm mezbûrân Dimitri ve Lambo’ya târih-i kitâbdan beş ay mukaddem zirâ‘ı ikişer guruş ve üçer rub‘a olmak üzere iki yüz zirâ‘ Fransız londrinesi elvân çukasını beş yüz elli guruşa bey‘ ve teslîm onlar dahi ber-vech-i muharrer iştirâ ve tesellüm eylediler biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde ba‘de ri‘âyeti şerâiti’l-kabûl şehâdetleri makbûle olmağın mûcebince baʻde’l-hükm ve’t-tenbîh mâ-vaka‘a bi’t-taleb ketb olundu.<br><br>Fî 29 min-Zilhicceti’ş-şerîfe sene 1120<br><br>Şuhûdü’l-hâl: el-Hâc Mustafa Efendi tâbi‘-i hazret-i efendi, el-Hâc Mustafa Beşe Çukadâr, el-Hâc Mehmed Çelebi b. ( ) ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4317"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4319"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b100"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o659"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>