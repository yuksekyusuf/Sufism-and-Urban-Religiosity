﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 253<br>Hüküm no: 208<br>Orijinal metin no: [58a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Aci Mihal’in, Araboğlu Yorgi aleyhinde alacak iddiasında bulunmaktan men olunması</b><br><br>Bakkāl Aci Mihal zimmînin sebep da‘vâsı men‘i<br><br>Fi’l-asl Anadolu’da Nevşehir kazâsı kurâlarından Ürgüp karyesi re‘âyâsından olup medîne-i Üsküdar’da mütemekkin Bakkāl esnâfından derûn-ı arzuhâlde <<mastûrü’l-ism>> ismi mastûr Aci Mihal v. Mihal nâm zimmî Salı günü huzûr-ı hazret-i fetvâ-penâhîde ma‘kūd meclis-i şer‘-i hatîrde yine kazâ-i merkūm re‘âyâsından ve esnâf-ı merkūmeden arzuhâl eden Araboğlu Yorgi v. Sotri nâm zimmî muvâcehesinde hâlâ Bahr-ı siyah boğazı muhâfızı atûfetlü İbrahim Paşa hazretleri çend sene mukaddem kazâ-i mezbûrda voyvoda olmak takrîbiyle ahâlî-i kazâ-i mezbûr iki fırka olarak bir fırkası mûmâ-ileyh hazretlerinin kazâ-i mezbûrun voyvodalığından azlini ve fırka-i uhrâsı dahi yine ibkā olunmaklığını murâd eylemelerine ve mersûm Yorgi zimmî mûmâ-ileyh hazretlerinin azlini murâd eden fırkadan olduğuna mebnî gûyâ ben ve gāibân ani’l-meclis Tophâneli Samuyel ve İstefan zimmîlerden herbirimizi mûmâ-ileyh hazretlerinin ibkāsını murâd eden fırkadan olmak zu‘muyla benimle gāibân-ı mersûmânı bin iki yüz elli altı senesi şehr-i Ramazani’l-mübâreki hilâlinde Enderûn-ı hümâyûn’dan muhrec Baltacılar kethüdâsı sâbık İbrahim Efendi’ye gamz ederek benimle gāibân-ı mersûmân Samuyel ve İstefan zimmîden her birimizi vilâyetimiz olan kazâ-i mezkûr tarafına nefy ü ib‘âd etdirdip ol vechile benimle gāibân-ı mersûmândan her birimizin dokuzar bin guruşdan üçümüzün üzerine mübâşir ta‘yîn olunan Mehmed Gavvâs ve Süleyman Gavvâs nâm kimesnelere hizmet-i mübâşiriye olarak yirmi yedi bin guruş ve ıtlâk olunmaklığımız için dahi her birimizin üçer bin guruşdan ubûdiyet nâmıyla mezbûr İbrahim Efendi’ye dokuz bin guruş ki min-haysü’l-mecmû‘ mallarımızdan otuz altı bin guruş harc u sarf etmemizle mersûm Yorgi zimmî sebeb olmuş olmağla böyle olucak meblağ-ı mezkûr otuz altı bin guruşu benimle gāibân-ı mersûmân malından edâ ve teslîme mersûm Yorgi zimmîye tenbîh olunsun deyü takrîr-i meşrûhu üzere tasaddî eylediği sebeb da‘vâsı mesmû‘a ve iltifâta şâyân olmamağla müdde‘î-i mersûm Aci Mihal zimmî da‘vâ-yı mezkûresiyle mesfûr Yorgi zimmîye bî-vech mu‘ârazadan men‘ olunduğu huzûr-ı [âlîlerine i‘lâm olundu].<br><br>Fî 18 R sene 1257.</p>          <br><a title="Önceki sayfa" style="text-decoration:none" href="./ayrmetin.php?idno=1110"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1112"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b253"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o311"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>