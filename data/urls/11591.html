﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 310<br>Hüküm no: 260<br>Orijinal metin no: [81b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Küçük Ömer Ağa’nın Haremeyn Vakfı’ndan olan mülklerinin mütevellisi tarafından 90 yıllığına İsak v. İlya’ya kiralandığı</b><br><br>Mahmiye-i İstanbul’da merhûm Küçük Ömer Ağa Haremeyn-i Muhteremeyn’e vakfeylediği akārâta bi’l-fi‘il mütevellî olan fahrü’l-eşbâh İbrahim Çelebi b. Murad nâm bevvâb-ı sultânî meclis-i şer‘de işbu sâhibü’l-kitâb İsak v. İlya nâm Yahudi muvâcehesinde ikrâr edip evkāf-ı mezbûreden mahmiye-i mezbûrede Çelebioğlu mahallesinde vâki‘ <<lede’l-cîr>> bir tarafı Kara Bâli vakfı ve bir tarafı Sofçuzâde mülkü ve tarafeyni tarîk-i âm ile mahdûd olup hâriciyye ve dâhiliyyesinde fevkānî ve tahtânî büyût-ı müte‘addideyi ve hamâm ve kenîf ve dekâkîn ve mahzenleri ve musluk ve fırını müştemil olan menzili cümle tevâbi‘ ve levâhıkıyla beher sene otuz altı bin akçe icâre-i müeccele ve her sene lâzım gelen cüz’î meremmâtını kendi mâlından edip ve senevî mukāta‘a-i mu‘ayyenesini dahi kendi mâlından edâ ve teslîm etmek üzere icâre-i tavîle ile merkūm İsak istîcâra tâlib olup vech-i mezkûr üzere îcâr vakfa enfa‘ olmağın ben dahi tevliyetim hasebi ile zikr olunan menzili târîh-i kitâbdan doksan yıl tamâmına varınca icâre-i tavîleyi tecvîz-i fukahâ kavilleri üzere tecdîd-i akde muhtâc olmaksızın her üç yılda bir akd-i cedîd olup akd-i evvelin akd-i sâninin ibtidâsı olmak üzere ber-vefk-i muharrer beher sene otuz altı bin akçe icâre-i müeccele-i merkūme ile mezbûr İsak Yahudi’ye îcâr eyledim ol dahi minvâl-i mezkûr üzere istîcâr ve kabûl eyledi. Ba‘de’l-yevm ta‘yîn olunan otuz altı bin akçe icâre-i müeccele-i mezbûresini her sene cânib-i vakfa edâ eyleye. Müddet-i merkūme değin hâricden kimesne mâni‘ olmayıp zikr olunan menzili keyfe mâ yeşâ tasarruf eylesin dedikde mütevellî-i merkūmu ikrâr-ı meşrûhunda müste’cir-i mezbûr dahi vicâhen tasdîk edicek mâ-vaka‘a alâ-vukū‘ihi bi’t-taleb sebt olundu.<br><br>Hurrire fî-evâili şehri ( ) min-şühûri sene tis‘a ve ışrîn ve elf.<br><br>Şühûdü’l-hâl: Kıdvetü’l-erbâbi’t-tah[rîr] Mehmed Efendi el-muhâsib, fahrü’l-ekârim Mehmed Ağa b. ( ) Kethüdâ-i serdârân-ı sarây-ı atîk, el-Hâc Nasuh b. ( ) el-bevvâb, Mustafa Efendi b. ( ) el-müderris ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11590"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11592"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b310"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o745"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>