﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 343<br>Hüküm no: 320<br>Orijinal metin no: [80b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un vefat eden mûrisi Mustafa Çelebi’nin terekesini vasisi Ömer Efendi’den teslim alması</b><br><br>Mahmiye-i İstanbul’da Mimarsinan mahâllesinde vâki‘ bakkāl <<tâifesinden>> zâde Mehmed Efendi odalarında sâkin iken târîh-i kitâbdan iki sene mukaddem vefât eden Mustafa Çelebi b. Hasan b. Durak’ın min-ciheti zevi’l-erhâm hasran vârisi olan mahrûse-i Mısır’da Darb Hacamaz? mahâllesinde sâkine Âişe bt. İsmail Efendi b. Hasan nâm hatun tarafından husûs-ı âti’l-beyana vekâlet iddi‘â eden zevci Mehmed Ağa b. Yusuf nâm kimesne mahmiye-i mezbûrede meclis-i şer‘-i hatîrde müteveffâ-yı mezbûrun vasiyy-i muhtârı olmağla terekesine bi’l-vesâye vâzı‘ü’l-yed olan işbu bâ‘isü’l-kitâb Ömer Efendi b. el-Hâc Muslı mahzarında üzerine da‘vâ ve takrîr-i kelâm edip müvekkilem mezbûre Âişe Hatun ammisi müteveffâ-yı mezbûrun terekesinden kendüye isâbet ve intikāl eden hisse-i ırsiyesini vasî Ömer Efendi’den taleb ve da‘vâ ve ahz u kabza ve sulh [ve] ibrâya ve kendüye îsâle ve bunların mütevakkıf olduğu umûrun küllîsine tarafından beni vekîl etmekle ben dahi ba‘de-kabûli’l-vekâle müteveffâ-yı mezbûrun terekesinden bi’l-irsi’ş-şer‘î müvekkilem mezbûre Âişe Hatun’a isâbet eden hisse-i ırsiyesini hâlâ vasiyy-i mezbûr Ömer Efendi’den taleb eylediğimde teslîmden imtinâ‘ eder, suâl olunup bana teslîme tenbîh olunması matlûbumdur dedikde, gıbbe’s-suâl vasiyy-i mezbûr Ömer Efendi cevâbında müvekkile-i mezbûre Âişe Hatun müteveffâ-yı mezbûr Mustafa Çelebi’nin min-ciheti zevi’l-erhâm hasran vârisi olduğunu ve terekesinden ba‘de-ihrâci’l-masârıf ber-mûceb-i defter-i kassâm on bin sekiz yüz on beş akçe kabzını ikrâr lâkin müdde‘î-i mezbûrun minvâl-i muharrer üzere vekâletini inkâr edicek müdde‘î-i mezbûrdan müdde‘âsını mübeyyin beyyine taleb olundukda udûl-i ricâl-i Müslimînden mahrûse-i mezbûre ahâlîsinden olup mahmiye-i mezbûrede müsâfiren sâkin Osman Beşe b. Mehmed el-Hâc Mustafa b. Ramazan nâm kimesneler li-ecli’ş-şehâde meclis-i şer‘e hâzırân olup istişhâd olunduklarında fi’l-vâki‘ müvekkile-i mezbûre Âişe Hatun ammisi müteveffâ-yı mezbûr Mustafa Çelebi’nin terekesinden bi’l-irsi’ş-şer‘î kendüye isâbet ve intikāl eden hisse-i şer‘iyyesini vasiyy-i mezbûr Ömer Efendi’den taleb ve da‘vâ ve ahz u kabza ve sulh [ve] ibrâya ve kendüye îsâle ve bunların mütevakkıf olduğu umûrun küllîsine tarafından işbu müdde‘î Mehmed Ağa’yı bizim huzûrumuzda vekîl nasb u ta‘yîn edip ol dahi vekâlet-i mezbûreyi kabûl eyledi, biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde, gıbbe ri‘âyeti şerâiti’l-kabûl şehâdetleri makbûle olmağın mûcebince müdde‘î-i mezbûrun vekâletine vasiyy-i mezbûr Ömer Efendi’nin ber-mûceb-i defter-i kassâm kabzını mu‘terif olduğu meblağ-ı mezbûr on bin sekiz yüz on beş akçeyi teslîme ba‘de’l-hükm vekîl-i mezbûr Mehmed Ağa [81a] meclis-i şer‘de merkūm Ömer Efendi mahzarında i‘âde-i kelâm edip ânifen teslîmine hükm-i şer‘î lâhık olan on bin sekiz yüz on beş akçeyi vasiyy-i mezbûr Ömer Efendi yedinden tamâmen ahz u kabz edip tereke-i müteveffâ-yı mezbûrdan mezbûr Ömer Efendi zimmetinde bir akçe ve bir habbe hakkım bâkī kalmayıp husûs-ı mezbûra müte‘allıka âmme-i da‘vâdan mezbûr Ömer Efendi’nin zimmetini ibrâ ve iskāt eyledim dedikde, gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâdi ve’l-ışrîn min-şehri Rebî‘i’l-âhir sene sitte aşere ve mi’e ve elf.<br><br>Şuhûdü’l-hâl: Abdülhalik Efendi b. Abdurrahman el-imâm, Mehmed Efendi b. Hüseyin, Kavukçu Mehmed Çelebi b. Mehmed, Süleyman Ağa b. Ali Ağa, Mehmed Çelebi b. Şaban, el-Hâc Yusuf b. Abdullah, Ahmed Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=41849"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41851"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b343"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o612"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>