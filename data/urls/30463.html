﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 46<br>Hüküm no: 4<br>Orijinal metin no: [1b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Liko v. Praşkova ile Kiro v. Kika’nın ortak oldukları kasab dükkanlarının gedik hisse ve aletlerini Koca v. Nako’ya sattığı</b><br><br>Ma‘rûz<br><br>Evkâf-ı hazret-i şehriyârîden Birinci Selhhâne’ye merbût mahrûse-i Galata’ya muzâfa kasaba-i Fındıklı’da vâki‘ bir bâb kasab dükkânı ile Onuncu Selhhâne’ye merbût mahrûse-i mezbûrda Beyoğlu’nda Ağa Hamamı kurbünde kâ’in bir bâb kasab dükkânları derûnlarında mevcûde beyne’l-hıref gedik ta‘bîr olunur âlât-ı lâzıme-i ma‘lûmelerinin bâ-temessük-ı mütevellî ale’l-iştirâki’s-sevî mutasarrıfân olan Liko v. Praşkova ve Kiro v. Kika nâm zimmîlerden her biri meclis-i şer‘-i kavîmde kasab ust5alağını idâreye kādir idüği hâlâ Kasabbaşı Mehmed Emin Ağa tarafından vekîli Kasablar Kethüdâsı el-Hâc Ali Ağa ve ustalarından Mehmed Said Ağa ihbârlarıyla zâhir olan Koca v. Nako zimmî muvâcehesinde takrîr-i kelâ edip mârrü’z-zikr iki bâb dükkânlarda ale’l-iştirâk mutasarrıf olduklarımız âlât-ı lâzıme-i ma‘lûme dahî hüsn-ı rızâ ve ihtiyârımız ile bedel-i ma‘lûm mukâbelesinde bâ-re’y-i mütevellî mersûm Koca zimmîye ferâgat ve kasr-ı yed edip fîmâ ba‘d âlât-ı mezkûrede bizim alâka ve medhalimiz kalmayıp mersûmun hakk-ı mufavvazı olmuşdur dediklerinde mersûm Koca dahî ba‘de’t-tasdîk mezkûr iki bâb dükkânlarda olan âlât-ı mezkûre defter-i vakfa mersûm Koca zimmî üzerine kayd birle yedine temessük i‘tâ olunmak ricâsında oldukları İstanbul Mahkemesi’nden huzûr-ı âlîlerine [2a] i‘lâm olundu el-emru li-men lehü’l-emr.<br><br>Fî selh-i Zilhicceti’ş-şerîfe sene 1201.<br><br>Derkenar: Mübâya‘a-i kasab</p>          <br><a title="Önceki sayfa" style="text-decoration:none" href="./ayrmetin.php?idno=30462"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30464"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b046"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o345"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>