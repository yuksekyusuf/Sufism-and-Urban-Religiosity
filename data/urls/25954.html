﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 871<br>Hüküm no: 1067<br>Orijinal metin no: [149b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Halife b. Mehmed’in Müderris Mehmed Efendi’den ödünç aldığı</b><br><br>Hüccet-i istiğlâl, 1.450.<br><br>Husûs-ı âti’l-beyânın mahâllinde tahrîri iltimâs olmağın savb-ı şer‘-i mutahhardan Mevlânâ Ahmed Efendi irsâl olunup ol dahi mahmiye-i İstanbul’da Mimar Sinan mahallesinde efdalü efâdılı’l-müderrisîni’l-kirâm ekmelü’l-kâmili’l-muhakkıkīni’l-fihâm Seyyid Mehmed Efendi b. el-merhûm Seyyid Mehmed Efendi’nin sâkin olduğu menziline varıp zeyl-i vesîkada isimleri mastûr olan Müslimîn huzûrunda meclis-i şer‘-i şerîf etdikde mahmiye-i mezbûrede el-Hâc Bayram mahallesinde sâkin Başmuhâsebe hulefâsından Ahmed Halîfe b. Mehmed meclis-i ma‘kūd-ı mezbûrda mûmâ-ileyh Seyyid Mehmed Efendi mahzarında ikrâr ve i‘tirâf edip silk-i mülkümde münselik olup zikrolunan el-Hâc Bayram mahallesinde vâki‘ bir tarafdan Râziye Hatun mülkü ve bir tarafdan Hasan Çelebi ve Mehmed Çelebi ibney Sefer mülkü ve bir tarafdan Mustafa Çorbacı mülkü ve bir tarafdan tarîk-i âm ile mahdûd menzilimi mûmâ-ileyh Seyyid Mehmed Efendi’ye her biri yedişer dirhem olmak üzere bin dört yüz elli riyâlî guruşa bi-tarîkı’l-istiğlâl bey‘ ve teslîm ol dahi iştirâ ve kabûl ve kabz eyledikden sonra semeni olan meblağı yedinden tamamen ahz u kabz edip menzil-i mahdûd-ı mezbûru ba‘de’t-tahliyeti’ş-şer‘iye ve’t-tekābuzi’ş-şer‘î târih-i kitâbdan dokuz ay tamamına değin mûmâ-ileyh Seyyid Mehmed Efendi’den yine her biri yedişer dirhem olmak üzere elli riyâlî guruşa istîcâr ve kabûl edip ol dahi îcâr ve teslîm eyledi dedikde gıbbe’t-tasdîk menzil-i mezbûrun derkine ve ücret-i lâzımesine yine Başmuhâsebe hulefâsından hazır bi’l-meclis Mustafa Halîfe b. Ali kefîl olmağın vâki‘ hâli mevlânâ-yı mezbûr mahâllinde tahrîr ba‘dehû irsâl olunan Mustafa b. İsa ile meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb [olundu.]<br><br>Fî-gurreti Muharremi’l-harâm li-sene selâse ve seb‘în ve elf.<br><br>Şuhûdü’l-hâl: Salih Efendi b. Mehmed, Fahrü’l-müderrisîn Ahmed Efendi b. Seyyid Veli?, Abdülkadir Efendi el-müezzin, Salih Efendi el-imâm, Mustafa Beşe, Mustafa Efendi el-kādî, Şaban Efendi b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=25953"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25955"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b871"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o916"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>