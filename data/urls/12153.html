﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 290<br>Hüküm no: 235<br>Orijinal metin no: [145-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sadeddin Efendi’nin vefatıyla kızına kalan gedik âletlerinin satılmasına izin verilmesi</b><br><br>Kādızâde Mehmed, izin<br><br>Numara: 553, 60 guruş<br><br>Medîne-i hazret-i Ebî Eyyûb el-Ensârî -radiye anhü’l-Bârî- mahallâtından Defterdâr Mehmed Efendi mahallesinde sâkin iken bundan akdem vefât eden Sadeddin Efendi b. el-Hâc Şakir’in sulbiye sagīre kızı Hadice Ni‘metî’nin vâlidesi ve tesviye-i umûruna bâ-hüccet-i şer‘iye vasîyy-i mansûbesi olup zâtı Muhzır Mehmed Ağa b. Hüseyin ve el-Hâc Bekir Ağa b. el-hâc Şakir nâm kimesneler ta‘rîfleriyle mu‘arrefe olan işbu bâ‘isetü’l-kitâb Fatıma Saadet Hanım bt. Abdullah bi’l-vesâye takrîr-i kelâm edüp mahmiye-i İstanbul’da Balat kapısı dâhilinde el-Hâc İsa mahallesinde vâki‘ dört numara ile murakkam bir bâb kürkçü dükkânı derûnunda mevcûde Hazîne-i Haremeyn-i muhteremeyn Evkāfı müstegallâtından beyne’l-esnâf gedik ta‘bîr olunur âlât-ı lâzıme-i ma‘lûme müteveffâ-yı mezbûrun hayatında bâ-temessük-i mütevellî [ve] nizâm bi’l-icâreteyn taht-ı tasarrufunda olup ba‘de vefâtihî sagīre-i mezbûre ile zevce-i uhrâsından mütevellide diğer sulbiye sagīre kızı Fatıma Hanım’a hasbe’l-âde münâsafeten intikāl edüp lâkin gedik-i mezkûrun mürûr-ı eyyâm ile âlâtı telef ve zâyi‘ olacağı zâhir ve bedîdâr ve ol-vechile sagīre-i mezbûre Hadice Ni‘metî’nin nısf hissesinin ibkāsı sagīre-i mezbûre hakkında muzır ve gayr-ı müfîd olduğundan mâ‘adâ nafaka ve kisveye eşedd-i ihtiyâcı olmağla sagīre-i mezbûrenin âlât-ı gedik-i mezkûrda olan nısf hisse-i şâyi‘ası bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunup hâsıl olan nemâsıyla infâk ve iksâ olunmak sagīre-i mezbûre hakkında her vechile enfa‘ ve evlâ olduğuna binâen işbu yedimde olup hâlâ medîne-i mezkûre kādîsı fazîletlü Halil Esedî Efendi taraflarından i‘tâ olunan memhûr bir kıt‘a ilmühaberi mantûkunca sagīre-i mezbûrenin âlât-ı gedik-i mezkûrda olan nısf hisse-i şâyi‘ası lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla on iki bin guruş bedel mukābelesinde âhara ferâğa izin taleb şüd.<br><br>Fî 27 Şa‘bân sene [1]301<br><br>Şühûdü’l-hâl: Ömer Ağa b. Kadri, Mehmed Ağa b. Mustafa<br><br>[146] Derûn-ı hüccetde bast ü beyân olunduğu üzere vasîyy-i mezbûre Fatıma Saadet Hanım sagīre-i mezbûrenin gedik-i mezkûrda olan nısf hisse-i şâyi‘asını bedel-i misli olduğu mütehakkık olan lira-yı Osmânî yüz guruş hesâbıyla on iki bin guruş mukābelesinde Muhzır el-Hâc Nuri Efendi b. Veyis’e ferâğ-ı mu‘teber-i kat‘î ile bâ-re’y-i mütevellî <<âhara>> ferâğ ve tefvîz eylediğinde ol dahi der‘akab meblağ-ı mezkûr mukābelesinde vasîyy-i mezbûre sagīre-i mezbûrenin mâlından ve li-ecli’l-idâne vasî nasb olunan mezbûr Nuri Efendi yedinden istidâne ve kabz ve umûruna sarfla istihlâk eylediği on iki bin guruş deyni mukābelesinde kızı sagīre-i mezbûre Hadice Ni‘metî’ye vefâen ferâğ ve tefvîz edeceğinden Defter-i hâkānîde ber-minvâl-i muharrer ferâğ ve temessükünün tahşiyesi içün işbu mahalle şerh verildi.</p>          <br><a title="Önceki sayfa" style="text-decoration:none" href="./ayrmetin.php?idno=12152"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12154"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b290"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o297"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>