﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 298<br>Hüküm no: 330<br>Orijinal metin no: [46a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Ağa b. Abdullah’ın, Hüseyin b. Hasan ve ortağı Mehmed b. Ahmed’e olan borcunu ödemesi gerektiği</b><br><br>400 guruş hüküm<br><br>Ma‘rûz<br><br>Derûn-ı arzuhâlde isimleri mezkûr kasab ustalarından Hüseyin b. Hasan ve şerîki Mehmed b. el-Hâc Ahmed meclis-i şer‘-i münîrde Balatkapısı dâhilinde bir bâb kasab dükkânında kannâdârları olan sâhib-i arzuhâl Mustafa Ağa b. Abdullah muvâcehesinde mezbûr kasab Mustafa Ağa kannâdârımız olup bin iki yüz on altı Rebî‘ülâhirinin gurresinden sene-i mezbûre Zilka‘deti’ş-şerifesinin yirmi beşinci gününe gelince bi’d-defa‘ât vezn ve kendiye bey‘ ve teslîm eylediğimiz ma‘lûmü’l-kıyye lahm-ı ganemin hesâbını hesâb-ı sahîh ile şuhûd mahzarında yegān yegān rü’yet eylediğimizde teslîmâtı fürû-nihâde olundukdan sonra lede’l-muhâsebe zimmetinde dört yüz guruş alacağımız zuhûr ettikde merkūm Kassab Mustafa hesâb-ı mezkûr sehv ve galatdan âri sahîh ve lede’l-muhâsebe cihet-i mezkûreden meblağ-ı mezbûr zimmetinde deyni olduğunu ikrâr-ı kat‘î ile ikrâr ve târih-i mezbûr ile muvarrah yedimize bir kıt‘a deyn temessükü dahi vermekle meblağ-ı mezbûr dört yüz guruşu mezbûr kasab Mustafa’dan hâlâ taleb ederiz deyü takrîrlerine mutâbık bir kıt‘a temessük ibrâzıyla da‘vâ ettiklerinde ol dahi cevâbında müdde‘iyân-ı mezbûrânın kannâdârları olup ol mikdâr müddetde lahm-ı ganem bey‘ u şirâsı beynlerinde cereyân eylediği ve târih-i mezbûrda ancak hesâb gördüklerini ikrâr ve ber-vech-i muharrer lede’l-muhâsebe zimmetimde ol mikdâr guruş deyni zuhûr eyledi deyü ikrâr-ı kat‘î ile ikrâr edip temessük-ı mezkûru inkâr <<etmekle>>-birle hesâb-ı mezkûrda galat vâki‘ olmağla tekrar rü’yet-i muhâsebe murâdımdır deyü ber-vech-i muharrer ikrâr-ı kat‘î ile ikrâr edip temessük-ı mezkûru verdiğini inkâr etmekle müdde‘iyân-ı mezbûrân ber-vech-i muharrer müdde‘âlarını lede’t-tezkiye adl ve makbûlü’ş-şehâde idükleri ihbâr olunan Hasekioğlu Mehmed Emin ve Kahveci Mustafa nâm kimesneler şehâdetleriyle bi’l-muvâcehe ber-nehc-i şer‘î isbât etmeğin mûcebiyle [46b] meblağ-ı mezbûr dört yüz guruşu müdde‘iyân-ı mezbûrâna edâ ve teslîme merkūm kasab Mustafa’ya tenbîh olunduğu İslâmbol Mahkemesi’nden huzûr-ı âlîlerine i‘lâm olundu.<br><br>Fî-5 min-S sene 1217</p>          <br><a title="Önceki sayfa" style="text-decoration:none" href="./ayrmetin.php?idno=31083"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31085"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b298"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o617"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>