﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 182<br>Hüküm no: 149<br>Orijinal metin no: [38a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mardiros v. Arakel’in vefat eden Mustafa b. Abdullah’a olan borcunu varislerine ödemesi</b><br><br>Mahmiye-i İstanbul’da Defterdâr Ahmed Çelebi Mahallesi sükkânından iken bundan akdem vefât eden el-Hâc Mustafa b. Abdullah nâm kimesnenin verâseti zevce-i metrûkesi Safiye bt. Süleyman nâm hatun ile sulbiye sagīre kızı Âişe’ye münhasıra olduğu şer‘an zâhir ve müte‘ayyin oldukdan sonra kendi tarafından asîl ve sagīre-i mezbûre Âişe’nin tesviye-i emrine savb-ı şer‘-i enverden mansûbe vasîsi olan vâlidesi işbu râfi‘atü’l-kitâb mezbûre Safiye Hatun meclis-i şer‘-i şerîf-i enverde Mardiros v. Arakel nâm zimmî muvâcehesinde asâleten [ve] vesâyeten üzerine da‘vâ ve takrîr-i kelâm edip müteveffâ-yı mezbûr el-Hâc Mustafa’nın merkūm Mardiros zimmetinde cihet-i karz-ı şer‘îden on sekiz esedî guruş hakkı olup meblağ-ı mezbûru kable’l-ahz mezkûr el-Hâc Mustafa vefât etmekle meblağ-ı mezbûr on sekiz esedî guruş bi’l-irsi’ş-şer‘î bana ve sagīre-i mezbûre Âişe’ye isâbet ve intikāl etmeğin hâlâ meblağ-ı mezbûru merkūm Mardiros’dan asâleten ve vesâyeten taleb eylediğimde bana edâdan imtinâ‘ eder suâl olunup alıverilmesi matlûbumdur dedikde gıbbe’s-suâl mezbûr Mardiros cevâbında fi’l-hakīka müteveffâ-yı mezbûr[a] cihet-i mezkûreden zimmetimde on sekiz esedî guruş deynim olup meblağ-ı mezbûru kable’l-ahz mezkûr el-Hâc Mustafa vefât etmekle meblağ-ı mezbûr merkūme Safiye ile sagīre-i mezbûre Âişe’ye bi’l-irsi’ş-şer‘î isâbet ve intikāl etmişidi lâkin meblağ-ı mezbûr on sekiz esedî guruşu merkūme Safiye’ye tamamen edâ ve teslîm eyledim deyü def‘le mukābele edicek gıbbe’l-istintâk ve’l-inkâr mezbûr Mardiros’dan def‘-i meşrûhunu mübeyyine beyyine taleb olundukda ityân-ı beyyineden izhâr-ı acz ve istihlâf edicek fi’l-vâki‘ merkūm Mardiros zimmetinde cihet-i mezkûreden olan meblağ-ı mezbûr on sekiz esedî guruşu asâleten ve vesâyeten merkūm Mardiros yedinden tamamen ahz ü kabz etmediğine mezbûre Âişe’ye yemîn teklîf olundukda ol dahi hasbe’l-mesûl yemîn billâhi’l-aliyyü’l-a‘lâ etmeğin mûcebiyle meblağ-ı merkūm on sekiz esedî guruşu mezbûre Âişe’ye edâ ve teslîme merkūm Mardiros’a tenbîh birle mâ-vaka‘a bi’t-taleb ketb olundu.<br><br>Fi’l-yevmi’s-sâdis min-Saferü’l-hayr li-sene ihdâ ve tis‘în ve elf.<br><br>Şuhûdü’l-hâl: Mehmed Çelebi b. Haydar, Mehmed Çelebi b. Cafer, Mehmed Bey b. Dilaver, Ahmed Çelebi b. Piyale.</p>          <br><a title="Önceki sayfa" style="text-decoration:none" href="./ayrmetin.php?idno=41297"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41299"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b182"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o463"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>