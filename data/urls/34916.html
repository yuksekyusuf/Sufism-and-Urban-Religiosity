﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 309<br>Hüküm no: 263<br>Orijinal metin no: [98-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Emin Ağa’nın Mehmed Hüsrev Ağa’ya kefaletten dolayı olan borcunu ödemeye söz verdiği</b><br><br>10000 [guru]ş hüküm<br><br>[Ma‘rûz]<br><br>Astarcı esnâfından sâhib-i arzuhâl el-Hâc Mehmed Hüsrev Ağa b. Abdullah şifâhen sâdır olan fermân-ı âlîlerine imtisâlen Çarşamba günleri huzûr-ı hazret-i Fetvâ-penâhî’de ma‘kūd meclis-i şer‘-i münîrde esnâf-ı mezkûre yiğitbaşısı derûn-ı arzuhâlde mezkûrü’l-ism Mehmed Emin Ağa b. Hasan muvâcehesinde esnâf-ı mezkûreden iken bundan mukaddemce fevt olan el-Hâc Mehmed Selim Ağa b. Abdullah zimmetinde bâ-tahvîl semen-i mebî‘-i makbûzdan sekiz bin dokuz guruş ve bilâ-tahvîl yine semen-i mebî‘-i makbûzdan beş bin yüz guruş ki cem‘an alacak hakkım olan on dört bin guruşu hayatında mezbûr el-Hâc Mehmed Selim Ağa’dan sene-i sâbıkā yani bin iki yüz elli yedi senesi şehri Ramazani’l-mübâreki gurresinde İstanbul’da Çukurhan’da odamda mutâlebe eylediğimde mezbûr Mehmed Emin Ağa mezbûr el-Hâc Selim Ağa zimmetinde alacağın olan meblağ-ı mecmû‘-ı merkūm on dört bin guruş benim üzerimedir ve deynimdir deyü meblağ-ı mecmû‘-ı merkūma kabûle mukārin bu vechile mazhar-ı şühûdda kefîl olup hattâ târih-i merkūm ile müverrah karz ünvânıyla deyn-i mezkûru ikrârını nâtık yedime işbu bir kıt‘a temessüğü dahi vermekle meblağ-ı mezkûr on dört bin guruşu kefâlet-i mahkiyesine binâen mezbûr Mehmed Emin Ağa’dan hâlâ taleb ederim deyü da‘vâ ettikde ol dahi cevâbında inkâr etmekle müdde‘î-i mezbûr el-Hâc Mehmed Hüsrev Ağa ber-vech-i muharrer müdde‘âsını beyâna havâle olunup def‘a-i sâniye terâfu‘larında isbât etmek üzere iken mezbûr Mehmed Emin [99] Ağa müdde‘î-i mezbûrun minvâl-i muharrer üzere müdde‘âsını ve meblağ-ı merkūm ber-vech-i muharrer zimmetinde müdde‘î-i mezbûra el-yevm sahîhan deyni olduğunu bi-tamamihi tâyi‘an ve kat‘iyyen ikrâr ü i‘tirâf ettikde müdde‘î-i mezbûr el-Hâc Mehmed Hüsrev Ağa dahi meblağ-ı mezkûr on dört bin guruşun dört bin guruşunu rızâsıyla hatt u tenzîl etmekle bâkīsi olan on bin guruşu dahi bi-hükmi’l-kefâle müdde‘î-i mezbûra bilâ-mumâtale hâlâ edâ ve teslîme mezbûr Mehmed Emin Ağa ta‘ahhüd edip bu vechile kat‘-ı münâza‘a eyledikleri İstanbul Mahkemesi’nden huzûr-ı [âlîlerine i‘lâm olundu]<br><br>Fî 23 Ra sene [12]58</p>          <br><a title="Önceki sayfa" style="text-decoration:none" href="./ayrmetin.php?idno=34915"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34917"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b309"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>