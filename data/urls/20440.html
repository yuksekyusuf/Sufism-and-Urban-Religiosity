﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 275<br>Hüküm no: 236<br>Orijinal metin no: [69a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Rıdvan Beşe b. Abdullah’ın câriyesi Yasemin’i vasiyet yoluyla azat etmesi</b><br><br>İşbu orta boylu açık kaşlı sağ gözü üzerinde eser-i cerâhati olan Rûsiyyetü’l-asl râfi‘atü’l-kitâb Yasemin bt. Abdullah nâm hâtun mahfil-i kazâda mahmiye-i Galata dâhilinde Alaca Mescid mahallesi sâkinlerinden iken bundan akdem vefât eden Rıdvan Beşe b. Abdullah nâm kimesnenin sulbî sagīr oğlu Mehmed Çelebi’nin vasiyy-i muhtârı olan Ali Beşe b. Cafer nâm kimesne mahzarında takrîr-i kelâm edip câriye-i memlûkesi olduğum müteveffâ-yı merkūm Rıdvan Beşe hâl-i hayâtında ve kemâl-i akl-i sıhhatinde beni tedbîr-i mutlak ile tedbîr edip ve hâlâ civâr-ı rahmet-i kayyûma intikāl ve irtihâl edip sülüs-i mâlı dahi benim kıymetime müsâ‘id olmağla ben cemî‘ mâlından âzâd olmuşumdur suâl olunup mûcebiyle amel olunmasın taleb ederim dedikde gıbbe’s-suâl ve akībe’l-inkâr müdde‘iye-i mezbûreden da‘vâsına mutâbık beyyine taleb olundukda udûl-i ricâlden fahrü’l-eimme Hızır Efendi b. Receb ve el-Hâc Ali b. Mehmed nâm kimesneler li ecli’ş-şehâde meclis-i şer‘a hâzırân olup gıbbe’l-istişhâd fi’l-hakīka müteveffâ-yı merkūm Rıdvan Beşe hâl-i hayâtında ve kemâl-i sıhhatinde müdde‘iye-i mezbûre Yasemin’i bizim huzûrumuzda tedbîr-i mutlak ile tedbîr edip ve hâlâ merkūm Rıdvan Beşe civâr-ı rahmet-i Hayy-i Kayyûm’a irtihâl edip müteveffâ-yı mezbûrun sülüs-i mâlı dahi merkūme Yasemin’in kıymetine müsâ‘id olup cemî‘ mâlından âzâd olmuşdur biz bu husûsa bu vech üzere şâhidleriz ve şehâdet dahi ederiz deyû her birleri edâ-i şehâdet-i şer‘iyye eylediklerinde şehâdetleri ba‘de’t-ta‘dîl ve’t-tezkiyye hayyiz-i kabûlde vâkı‘a olmağın mezbûre Yasemin’in ıtkına hüküm birle mâ vaka‘a bi’t-taleb ketb olundu, Cerâ zâlike ve hurrire fî gurreti Zilka‘de li sene isneyn ve hamsîn ve elf.<br><br><br>Şuhûdü’l-hâl: Mustafa b. Mehmed, Hasan b. İbrahim, Mehmed b. Abdullah, Ali Çelebi b. Ali, Ali b. Hüseyin, Hüseyin b. Receb.</p>          <br><a title="Önceki sayfa" style="text-decoration:none" href="./ayrmetin.php?idno=20439"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20441"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b275"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o379"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>