﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 883<br>Hüküm no: 1498<br>Orijinal metin no: [125b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmek fırını kiracısı Seyyid Hacı İbrahim’in fırının mutasarrıfları Haseki Ahmed Ağa ve Artin ile sulh olduğu</b><br><br>Ma‘rûz<br><br>Medîne-i Üsküdar’da Atpazarı dâhilinde habbâz fırınının müsteciri es-Seyyid el-Hâc İbrahim b. el-Hâc Abdurrahman nâm kimesne medîne-i mezbûrede mahfil-i Bâb’da meclis-i şer‘-i hatîrde fırın-ı mezkûrun bi’l-icâreteyn mutasarrıfları Haseki Ahmed Ağa b. İbrahim nâm kimesne ile Artin v. Hıristo nâm zimmî muvâcehelerinde mezbûrân Ahmed Ağa ve Artin târih-i i‘lâmdan beş ay mukaddem fırın-ı mezkûru beher şehr yedişer guruş ücret ile bana îcâr ben dahi istîcâr ve fırın-ı mezkûru gedik olmak üzere beş yüz guruşa bana bey‘ ve temlik ve semen-i mezkûr beş yüz guruş ile fırın-ı mezkûrun muktezî olan mahallerini ben müceddeden ta‘mîr ve termîme ta‘ahhüd ba‘de fırın-ı mezkûrun külhanına ve sâir mahallerine yüz altmış guruş masrûfum olmağla bey‘-i mezkûrun fesâdına binâen zikr olunan gediği red ve masrûfum olan meblağ-ı merkūm yüz altmış guruşu taleb ederim deyü da‘vâ ve vukū‘ı’l-münâza‘a bâ-tavassut-ı muslihîn mezbûrân Ahmed Ağa ve Artin zimmînin benden müdde‘âları olan fırın-ı mezkûr ücretinden otuz beş guruş üzerine on guruş zammıyla ben cem‘an kırk beş guruş üzerine sulh eylediklerinde ben dahi sulh-ı merkūmu kabûl ve zikr olunan gediği kendilere kemâ-fi’s-sâbık redd ü teslîm ve ziyâde müdde‘âm olan yüz on beş guruşa ve gedik da‘vâsına ve ibtidâ-yı akdden işbu târih-i kitâba gelince beynimizde cereyân eden cemî‘-i ahz ü i‘tâ ve mu‘âmelât-ı şettâya ve hukūk-ı sâireye müte‘allika âmme-i de‘âvîden herbirimiz âharın zimmetini ibrâ ve ıskāt ve herbirimiz âharın ibrâsını kabûl eyledik deyü müdde‘î-i mezbûrun bi’l-cümle takrîr-i meşrûhunu mezbûrân Ahmed Ağa ve Artin zimmî vicâhen ve şifâhen tahkīk ve tasdîk ve bu vechile kat‘-ı münâza‘a eyledikleri bi’l-iltimâs huzûr-ı âlîlerine i‘lâm olundu.<br><br>Fî 25 min-S sene 1207.</p>          <br><a title="Önceki sayfa" style="text-decoration:none" href="./ayrmetin.php?idno=54522"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54524"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b883"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o973"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>