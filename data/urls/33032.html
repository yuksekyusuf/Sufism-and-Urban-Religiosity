﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 168<br>Hüküm no: 134<br>Orijinal metin no: [33a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye Hatun bt. Mehmed b. Abdullah’ın bakkal dükkânını Şerife Cemile Hatun bt. Mehmed’e sattığı</b><br><br>Bakkāl<br><br>Mahmiye-i İstanbul’da Üskübî mahallesi sâkinlerinden Rukiye Hatun bt. Mehmed b. Abdullah tarafından husûs-ı âti’l-beyânı ikrâra vekîl olduğu bi’l-ma‘rifeti’ş-şer‘iye zâtını ârifân Gül Câmi‘i müezzini es-Seyyid Yahya Efendi b. Hasan ve es-Seyyid Mustafa Efendi b. Mehmed nâm kimesne şehâdetleriyle ber-nehc-i şer‘î sâbit olan es-Seyyid Abdülhamid Ağa b. es-Seyyid Ahmed nâm kimesneler meclis-i şer‘-i hatîr-i lâzımü’t-tevkīrde zâtı ta‘rîf-i şer‘î ile mu‘arrefe olan işbu bâ‘isü’l-kitâb Şerîfe Cemile Hatun bt. Mehmed mahzarında bi’l-vekâle ikrâr-ı tam ve takrîr-i kelâm edip müvekkilem mezbûre Rukiye Hatun mahmiye-i İstanbul hısnı ebvâbından Ayakapısı hâricinde vâki‘ bostancıbaşı dükkânı demekle ma‘rûf ma‘lûm[ü’l-hudûd] bir bâb bakkāl dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibâriyle yetmiş sehm bir pul hissesi Bakkāl Ligori ve karındaşı Sava v. Kiryako nâm zimmîlerin ve kırk yedi sehm üç pul hissesi benim ve yine bâb-ı mezkûr hâricinde kâin Papasoğlu dükkânı demekle arîf ma‘lûmü’l-hudûd diğer bir bâb bakkāl dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibâriyle yirmi sehmi mesfûrân Ligori ve Sava zimmîlerin ve yüz sehmi benim yedimizde iştirâken mâlımız ve mülkümüz olmağın ben zikr olunan Bostancıbaşı dükkânı âlât-ı lâzımesinden ber-i‘tibâr-ı merkūm akd-i âti’z-zikrin sudûruna değin benim yedimde mâlım ve mülküm olan kırk yedi sehm üç pul hisse-i şâyi‘amın yirmi sehmini yedimde ibkā etmemle mâ‘adâ yirmi yedi sehm üç pul hissem ile sâlifü’z-zikr Papasoğlu dükkânı âlât-ı lâzımesinden ber-i‘tibâr-ı mezkûr yedimde mâlım olan yüz sehm hisse-i şâyi‘amın kezâlik yirmi sehmini yedimde ibkā etmemle mâ‘adâ seksen sehm hissem tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ve bakkālân pazarbaşısı ve bölükbaşı ve bi’l-cümle nizâm ustaları ma‘rifetleri ve şerîklerim mesfûrânın izin ve icâzetleriyle iki bin guruşa mezbûre Şerîfe Cemile Hatun’a bey‘ ve temlik ve vech-i lâyıkı üzere teslîm eylediğimde ol dahi ber-vech-i muharrer yedimden iştirâ ve temellük ve tesellüm ve kabz ü kabûl ve semenleri olan meblağ-ı mezbûr iki bin guruşu bana def‘ ü teslîm eylediğinde ben dahi yedinden tamamen ahz ü kabz edip mebî‘ayn-i mezkûreynin tağrîr ve gabinlerine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt dahi etmemizle fîmâ-ba‘d zikr olunan Bostancıbaşı dükkânı âlât-ı lâzımesinden ber-i‘tibâr-ı mezkûr ancak yirmi yedi sehm üç pul ve sâlifü’l-beyân Papasoğlu dükkânı âlât-ı lâzımesinden kezâlik ber-i‘tibâr-ı merkūm ancak seksen sehm hisse-i şâyi‘alarında benim kat‘a alâka ve medhalim kalmayup mezbûre Şerîfe Cemile Hatun’un emvâl-i müşterâtı ve hakk-ı sırfı olmuşdur dedi dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 20 Ra sene [1]238.<br><br>Şühûdü’l-hâl: Pazarbaşı Süleyman Ağa, Kâtib Ahmed Efendi, Bölükbaşı Molla Abdi.</p>          <br><a title="Önceki sayfa" style="text-decoration:none" href="./ayrmetin.php?idno=33031"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33033"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b168"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o443"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>