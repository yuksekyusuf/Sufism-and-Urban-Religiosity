﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 160<br>Hüküm no: 118<br>Orijinal metin no: [43b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Celep tâifesinin elindeki hayvanları zamanında İstanbul’a getirip kasaplara vermek üzere taahhütte bulunup birbirlerine kefil oldukları</b><br><br>Balkancı ta‘bîr olunur celeb tâifesinden beş bin beş yüz gebe marya ve yüz altmış beş koç ganemi olan Yakacıklı el-Hâc Ali b. Mustafa ve üç bin yüz gebe marya ve doksan üç koç ganemi olan Formadoğuşlu el-Hâc Mustafa b. Hasan ve iki bin iki yüz gebe marya ve altmış altı koç ganemi olan Ayınlı Hüseyin b. Ahmed ve üç bin beş yüz gebe marya ve yüz beş koç ganemi olan Gekbuzeli (Gebzeli) Molla İbrahim b. el-Hâc Hüseyin ve iki bin iki yüz gebe marya ve altmış bir koç ganemi olan Kurnalı Mehmed Beşe b. el-Hâc Mustafa ve iki bin iki yüz gebe marya ve altmış bir koç ganemi olan Şaklılı Mehmed Emin b. Mustafa ve altı bin beş yüz gebe marya ve yüz doksan beş koç ganemi olan İznikmidli Abdullah b. Ali ve iki bin yedi yüz gebe marya ve altmış beş koç ganemi olan İznikmidli Molla Mehmed b. İsmail ve üç bin gebe marya ve otuz altı koç ganemi olan Depedelenli Musa b. Hüseyin nâm kimesneler meclis-i şer‘-i şerîf-i enverde izzetlü sekbânbaşı ağa tarafından husûs-ı âti’z-zikre mübâşir olan işbu râfi‘u’l-kitâb Yazıcı Mehmed Said Efendi ve Kasabbaşı Vekîli el-Hâc Mehmed b. el-Hâc Halil mahzarında Kasablar Kethudâsı İsmail Ağa b. el-Hâc Ali ve Çâr-yekciler Kethudâsı el-Hâc Mustafa b. el-Hâc Ali ve es-Seyyid Mustafa b. İbrahim hazır oldukları hâlde herbiri takrîr-i kelâm ve ta‘bîr ani’l-merâm edip yedimizde olan cem‘an otuz üç bin yüz otuz yedi re’s mârrü’z-zikr koyunları beher sene ber-mu‘tâd-ı kadîm Rumeli cânibinden mâlımız ile iştirâ Beşiktaş nâm mahâlden medîne-i Üsküdar’a imrâr ve ondan kışlaklara nakl [ve] imsâk [44a] [ve] teslîmin ve bir re’sini zebh ve itlâf etmeyip vakt ü zamanıyla zer‘ini? muzâyakada olan Âsitâne-i aliyye’de vâki‘ kasab tâifesine vermek üzere ve herbirimiz âhara kefîl olduk dediklerinde mezbûrûndan herbirinin nefslerine ve hîn-i mutâlebede Devlet-i Aliyye tarafına ihzârlarına Yakacıklı el-Hâc Ali b. Mustafa kefîl olup ve mezbûrun dahi nefsine ve hîn-i mutâlebede meclis-i şer‘a ihzârına Kasabbaşı Nu‘man Efendi kefîl olmağın vâki‘ hâl hıfzan li’l-makāl ketb olundu.<br><br>Fî 28 min-Receb sene 1184.</p>          <br><a title="Önceki sayfa" style="text-decoration:none" href="./ayrmetin.php?idno=30052"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30054"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b160"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o353"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>