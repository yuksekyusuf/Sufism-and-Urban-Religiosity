﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 405<br>Hüküm no: 303<br>Orijinal metin no: [96a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Bey b. Hasan Paşa’nın Yahudi taifesinden Abraham v. Şinasi’deki alacağını tahsil ettiği</b><br><br>Mahmiye-i İstanbul’da Ayasofya-i kebîr mahallesinde sâkin İbrahim Bey b. el-merhûm Hasan Paşa meclis-i şer‘-i şerîf-i enverde mahmiye-i mezbûrede Ayazma kapısı kurbünde sâkin işbu bâ‘isü’l-vesîka Abraham v. Şinasi nâm Yahûdî muvâcehesinde ikrâr-ı tâm ve takrîr-i kelâm edip mezbûr İbrahim bundan akdem cihet-i karz-ı şer‘îden beş yüz guruş zimmetinde hakkım olup meblağ-ı mezbûrun üç yüz guruşunu bi’d-defa‘ât nukūd-ı ma‘lûmü’l-mikdâr saman kıymeti olmak üzere yedinden ahz u kabz edip iki yüz guruş hakkım bakī kalmışidi deyü benden taleb ve da‘vâ eyledikde ben dahi meblağ-ı bâkī-i mezbûr iki yüz guruş mukābelesinde bin beş yüz kantar saman dahi sana def‘ u teslîm edip meblağ-ı mezbûrdan zimmetim berî olmuşdur deyü def‘le mukābele eylediğimde beynimizde münâza‘ât-ı kesîre cereyân etmişidi el-hâletü hâzihî beynimize muslihûn tavassut edip mezbûr Abraham da‘vâ-yı mezbûresinden benimle elli guruş üzerine inşâ-i akd-i sulh eylediklerinde ol dahi sulh-ı mezbûru kabûl ve mâ‘adâsına ve târih-i kitâba gelince sâir hukūka müte‘allika âmme-i da‘vâdan benim zimmetimi ibrâ-i âmm-ı kātı‘u’n-nizâ‘la ibrâ ve ıskāt edip lâkin bedel-i sulh-ı mezbûr elli guruşu hâlen edâya iktidârı olmayıp tecîle tâlib olduğumda ol dahi târih-i kitâbdan bir sene tamamına değin tecîl etmekle ben dahi kabûl eyledim meblağ-ı mezbûr elli guruş ber-vech-i muharrer mezkûr Abraham zimmetinde mü’eccel ve mev‘ûd deynim olup meblağ- merkūmdan mâ‘adâ benim dahi [96b] mezbûr Abraham ile vechen mine’l-vücûh da‘vâ ve nizâ‘ım kalmadı dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fi’l-yevmi’l-hâmis min-Zilkâ‘deti’ş-şerîfe li-sene seb‘a ve mie ve elf.<br><br>Şuhûdü’l-hâl: Mehmed Efendi b. Mustafa, Yanyalı Hasan Çavuş b. ( ), İbrahim Çavuş b. Mustafa, Ahmed Çelebi b. Mehmed, İbrahim Ağa b. Hasan, Molla Mehmed b. Nebi, İbrahim Çelebi b. Ahmed, Mustafa b. Şaban, Ali b. Bali ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=28718"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28720"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b405"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o820"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>