﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 270<br>Hüküm no: 264<br>Orijinal metin no: [36b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Taha Çelebi b. Hacı Ali’nin eşyasını ve hayvanlarını sattığı firarî Melkon v. Bağdasar v. Minas’a olan borcunu Melkon’un kayyumu Molla Mehmed b. Hacı Ömer’in ödemesi</b><br><br>Mahmiye-i İstanbul’da Küçükpazar’da Somuncu fırınında ekmekçi iken bundan akdem firâr ve gaybet-i münkatı‘a ile gāib olan Melkon v. Bağdasar v. Minas nâm zimmînin emvâl ve eşyâsını hıfz için kıbel-i şer‘den bâ-hüccet-i şer‘iyye kayyûm nasb olunan işbu râfi‘u’l-kitâb Molla Mehmed b. el-Hâc Ömer nâm kimesne mahfil-i kazâda Taha Çelebi b. el-Hâc Ali nâm kimesne mahzarında üzerine da‘vâ ve takrîr-i kelâm edip mezbûr Taha Çelebi’ye işbu hâzır bi’l-meclis es-Seyyid Mustafa b. Ebûbekir nâm kimesne ben gāib-i mezbûrun vekîliyim deyü fuzûlen üç re’s bârgir ve dört yüz yetmiş üç keyl buğdayını kıymet-i misilleri olan on dört bin yetmiş beş akçeye bey‘ ve teslîm eylediğinde ol dahi baʻde’l-iştirâ mârru’z--zikr bârgirler ve buğdayı kendi mesârifine sarfla istihlâk edip gāib-i mezbûrun on dört bin yetmiş beş akçesi mezbûr Taha Çelebi yedinde kalmağla hâlâ meblağ-ı mezbûru merkūm Taha Çelebi’den taleb ederim suâl olunup gāib-i mezbûr için bana teslîme tenbîh olunmak matlûbumdur dedikde gıbbe’s-suâl mezbûr Taha Çelebi cevâbında hâl bâlâda tafsîl ve şerh olunduğu üzere olup eşyâ-i muharrere-i mezbûre semenlerinden gāib-i mezbûra zimmetinde on dört bin yetmiş beş akçe deyni olduğunu ikrâr u i‘tirâf etmeğin alâ-mûcibi i‘tirâfihî meblağ-ı mezbûr on dört bin yetmiş beş akçeyi gāib-i mezbûr için kayyım-ı mezbûr Molla Mehmed’e edâ ve teslîme mezbûr Taha Çelebi’ye tenbîh-birle mâ-vaka‘a bi’t-taleb ketb olundu.<br><br>Fî 14 min-Cumâdelûlâ sene 1121<br><br>Şuhûdü’l-hâl: Ahmed Yazıcı b. Ali, el-Hâc Süleyman b. el-Hâc Ömer, el-Hâc Ahmed b. el-Hâc Şa‘ban, Mehmed Beşe b. Hüseyin ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4542"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4544"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b270"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o629"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>