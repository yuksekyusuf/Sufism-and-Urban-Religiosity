﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 713<br>Hüküm no: 1164<br>Orijinal metin no: [95b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Âkıle Hanım’ın Mustafa Ağa’ya hibe ettiği şalı geri almasının meşru olmadığı</b><br><br>Ma‘rûz;<br><br>Medîne-i Üsküdar’da Kefçe mahallesi sâkinelerinden Şerife Âkıle Hanım bt. es-Seyyid Halil Efendi tarafından ber-vech-i âtî vekîl olduğu zâtını ârifân Bostanî Mustafa Ağa b. Eyüb ve el-Hâc Osman b. Mehmed nâm kimesneler şehâdetleriyle sâbit olan Bostanî Mehmed Ağa b. Ali nâm kimesne medîne-i mezbûrede mahfil-i bâbda meclis-i şer‘-i hatîrde Mustafa Ağa b. Abdullah mahzarında müvekkilem mezbûre Şerife Âkıle Hanım zevc-i sâbıkı gāib ani’l-meclis Abdülcelil Efendi ile zevciyet beynlerinde kāime iken mezbûr Mustafa Ağa gāib-i mezbûrun hizmetinde olup müvekkilem mezbûre emlâkinden yüz elli guruş kıymetli turuncu bir Lahor[î] şalını mezbûr Mustafa Ağa’ya hibe-i sahîha ile hibe ve teslîm, ol dahi ittihâb ve kabûl ve hâlâ aynı yedinde mevcûde olup lâkin müvekkilem mezbûre hibesinden rücû‘ birle şal-ı mezkûru müvekkilem mezbûre içün bana teslîme mezbûr Mustafa Ağa’ya tenbîh olunmak matlûbumdur deyü da‘vâ ol dahi cevâbında zikr olunan şalı ber-vech-i muharrer müvekkile-i mezbûre yedinden ahz eylediğini ikrâr lâkin âhara bey‘le istihlâk etmiş idim deyü hâlâ aynı yedinde mevcûd olduğunu inkâr etmeğin müdde‘î-i vekîl-i mezbûr ber-minvâl-i muharrer müdde‘âsını beyândan izhâr-ı acz edip talebiyle mezbûr Mustafa Ağa gıbbe’t-tahlîfi’ş-şer‘î mûcebiyle müdde‘î-i vekîl-i mezbûr da‘vâ-yı mezkûresiyle mezbûr Mustafa Ağa’ya bî-vech mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 25 min-B sene 1206</p>          <br><a title="Önceki sayfa" style="text-decoration:none" href="./ayrmetin.php?idno=54188"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54190"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b713"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1003"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>