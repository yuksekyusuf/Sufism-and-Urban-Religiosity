﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 142<br>Hüküm no: 102<br>Orijinal metin no: [32b-1, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Halil Beşe’nin kızı Rukiye’ye Osman Çelebi’yi vasî seçtiği</b><br><br>Her birisi mahrûse-i medîne-i Galata mahallâtından Alaca Mescid mahallesinde sâkin olan udûl-i müslimînden Mehmed Efendi b. Mustafa el-İmâm, Mahmud Çelebi b. el-Hâc Hasan, Şahin Bey b. Ali ve Hasan b. Abdullah nâm kimesneler meclis-i şer‘-i şerîf ve mahfil-i dîn-i münîf el-masûn ani’t-tağyîr ve’t-tahrîfe hâzırûn olup âti’l-beyân müteveffâya deyn-i şer‘î cihetinden üç yüz akçe borcu olduğunu ikrâr eden, kaziyye-i âti’z-zikri ise inkâr eden Receb b. Mustafa nâm kimesne mahzarında, mahmiye-i Kostantıniyye mahallâtından Çırakçı mahallesi sükkânından bâ‘is-i hâze’l-kitâb Osman Çelebi b. Derviş’den sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki mahalle-i mezbûrede bundan akdem vefât eden Halil Beşe b. Ahmed nâm kimesne maraz-ı mevte yakalanıp başını ölüm yastığına koyduğunda bizim yanımızda ve katımızda müdde‘î-i merkūmu vasiyyetlerinin tenfîzine ve Rukiye nâm sagīre kızının tesviye-i umûruna vasiyy-i muhtâr kıldı. Mezbûr Osman Çelebi de vesâyet-i merkūmeyi kabûl edip hizmet-i lâzımesini edâyı müte‘ahhid oldu. Şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mu‘teber olmağın mûcebince hükm edildi. Cerâ zâlike ve hurrire fi’l-yevmi’s-sâlis ve’l-ışrîn min Zilhicceti’ş-şerîfe sene ihdâ ve hamsîn ve elf.<br><br><br>Şuhûdü’l-hâl: Osman Beşe er-Râcil, Ali Beşe b. Mehmed er-Râcil, Hasan Beşe er-Râcil, Mustafa Yazıcı b. Receb, Haydar b. Abdullah, Mahmud b. İlyas</p>          <br><a title="Önceki sayfa" style="text-decoration:none" href="./ayrmetin.php?idno=20305"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20307"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b142"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o415"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>