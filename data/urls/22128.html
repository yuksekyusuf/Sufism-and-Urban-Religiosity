﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 350<br>Hüküm no: 389<br>Orijinal metin no: [57a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yanaki v. Nikola’nın Ahmed b. Abdullah’dan ziyade alacak davasından men edildiği</b><br><br>Fi’l-asl medîne-i İzmir sükkânından olup hâlâ mahrûse-i Galata‘da Câmi‘-i Cedîd mahallesinde müsâferet vechi üzere mütemekkin işbu hâmilü’r-rakīm Yanaki v. Nikola nâm zimmî meclis-i şer‘de Ahmed b. Abdullah nâm kimesne mahzarında üzerine da‘vâ ve takrîr-i kelâm edip mezbûr Ahmed bundan akdem Malta cezîresinde harbî kefereye esîr ve giriftâr olmağla mezbûr Ahmed kendüye şartı’r-rücû‘ emriyle yed-i harbîden iki yüz yirmi beş guruşa tahlîs ve bu tarafa geldikde meblağ-ı mezbûrun yirmi dört guruşunu yedinden ahz bâkī iki yüz guruşunu taleb ederim suâl olunup edâya tenbîh olunmak matlûbumdur dedikde gıbbe’s-suâl mezbûr Ahmed cevâbında fi’l-vâki‘ müdde‘î-i mezbûr emriyle ancak yüz otuz altı guruşa tahlîs eyleyip ve meblağ-ı mezbûrun yirmi dört guruşunu yedinden ahz etmeğle müdde‘î-i merkūm zimmetinde ancak yüz on iki guruş deyni olduğunu ikrâr lâkin ziyâdeyi inkâr edicek müdde’î-i merkūmdan ziyâde da‘vâsını mübeyyine beyyine taleb olundukda ityân-ı beyyineye kādir olmayıp ve tâlib-i tahlîf dahi olmamağın mûcebiyle müdde‘î-i mersûm ziyâde doksan sekiz guruş mutâlebesiyle mezbûr Ahmed’e bî-vech mu‘ârazadan ba‘de’l-men‘ ikrârı mertebesi olan yüz on iki guruşu müdde‘î-i merkūma edâya mezbûr Ahmed’e tenbîh birle mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sânî min-Saferi’l-hayr sene 1138.<br><br>Şuhûdü’l-hâl: Halil Çelebi b. Mustafa, Süleyman Efendi b. Osman, İbrahim b. Mustafa, Mustafa Beşe b. Receb, Mustafa b. Ahmed, Mehmed b. Ahmed. </p>          <br><a title="Önceki sayfa" style="text-decoration:none" href="./ayrmetin.php?idno=22127"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22129"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b350"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o425"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>