﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 285<br>Hüküm no: 253<br>Orijinal metin no: [34a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Tahir’in Çörekçi esnafından Ahmed Usta aleyhindeki alacak davasında anlaşma sağlanması</b><br><br>Galata’da çörekçi fırını<br><br>Ma‘rûz<br><br>Sâhib-i arzuhâl Mehmed Tâhir b. Mehmed Salih nâm kimesne meclis-i şer‘-i münîrde çörekçi esnâfından derûn-ı arzuhâlde mezkûrü’l-ism Ahmed Usta b. Hasan nâm kimesne muvâcehesinde Âsitâne-i aliyye ve Bilâd-ı selâse’de vâki‘ çörekçi esnâfının kethudâları Ahmed ve Yiğitbaşıları Ahmed Usta ve Yazıcıları Selim Efendi ve Galata ustalarından el-Hâc Hasan ve Ömer ve Mehmed ve Ahmed ve es-Seyyid Ahmed ve Hüseyin ve diğer Hüseyin ve Ali hâzır oldukları hâlde mahrûse-i Galata hâricinde Ağa Câmi‘-i şerîfi kurbünde kâin bir bâb çörekçi fırını derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmenin nısf-ı şâyi‘i babam müteveffâ-yı mezbûr Mehmed Salih’den mevrûs yedimde mülküm iken ben nısf âlât-ı lâzıme-i muharrere-i mezkûreyi bundan akdemce Kasımpaşa Mahkemesi’nde huzûr-ı hâkimü’ş-şer‘de mezbûr Ahmed Usta’ya üç bin beş yüz guruş semen-i medfû‘ ve makbûza bey‘ ve temlik ve vech-i lâyıkı üzere teslîm etmiş idim. Lâkin mezbûr Ahmed usta beni tağrîr edip ol-vechile bey‘-i mezkûrdan mağbûn olmamla semen olmak üzere medfû‘um olan meblağ-ı merkūm üç bin beş yüz guruşu yedimden ahz birle nısf âlât-ı lâzıme-i muharrere-i mezkûreyi bana teslîme mezbûr Ahmed Usta’ya tenbîh olunmak matlûbumdur deyü tasaddî eylediğim da‘vâmdan bâ-vesâtet-i muslihîn mezbûr Ahmed Usta ile bi’t-tav‘ ve’r-rızâ üç yüz elli guruş bedel-i medfû‘ ve makbûza ba‘de akdi’l-musâlaha ve’l-kabûl bi’l-cümle husûs-ı mezkûra ve mebî‘-i mezkûrun tağrîr ve gabnine ve gedik-i merkūma ve sâir cemî‘ hukūk-ı şer‘iyeye müte‘allika mutlakan âmme-i de‘âvî ve mutâlebât ve kâffe-i eymân ve muhâsamâtdan her birimiz âharın zimmetini şurût-ı müfside ve uhûd-ı mubtıladan ârî cebr ü kerhden hâlî ibrâ-yı âmm-ı sahîh-i şer‘î ve iskāt-ı tamm-ı sarîh-i mer‘î ile ibrâ ve iskāt ve her birimiz ber-vech-i meşrûh âharın ibrâsını kabûl eyledik dedikde mukırr-ı mezbûr Mehmed Tâhir’in bi’l-cümle takrîr-i meşrûhunu mezbûr Ahmed Usta tahkīk ve tasdîk ve ber-vech-i meşrûh kabûlü hâvî ibrâ eylediğini tâyi‘an ve kat‘iyyen ikrâr ü i‘tirâf edip bu vechile külliyen kat‘-ı nizâ‘ eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî 27 min-Saferi’l-hayr sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31660"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31662"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b285"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o639"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>