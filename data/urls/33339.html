﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 93<br>Hüküm no: 55<br>Orijinal metin no: [20b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mısır tüccarından Hafız Tahir Efendi b. Selim’in, İskenderiyeli ortağından aldığı Yemen kahvesini, Nemçeli Anaçbo Berirvici’nin İstanbul’a nakletmediğini iddia ettiği</b><br><br>4 buçuk kantâr yemen kahvesi nizâ‘ı men‘i<br><br>Ma‘rûz<br><br>Sâdır olan fermân-ı âlîlerine imtisâlen işbu arzuhâl ve hâmişinde mastûr gümrük emîni izzetlü efendi bendelerinin i‘lâmına ba‘de’n-nazar Mısır tüccârından sâhib-i arzuhâl Hâfız Tahir Efendi b. Selim meclis-i şer‘-i münîrde derûn-ı arzuhâlde mastûru’l-ism Nemçeli Anaçbo Berirvici? nâm müste’men muvâcehesinde tercümânı Rap hâzır olduğu hâlde İskenderiye’de mukīm ‘ınânen şerîkim el-Hâc Ali Ağa’nın bundan akdem mal-ı müşterekimizden Deraliyye’de bana teslîm etmek üzere müste’men-i mesfûrun sefînesine ücret-i navul ile tahmîl eylediği bir ferde derûnunda mevzû‘ dört buçuk kantâr Yemen kahvesini müste’men-i mesfûr kabz edip el-hâletü hâzihî Deraliyye’ye geldikde bana teslîm etmemekle ol-mikdâr kahveyi müste’men-i mesfûrdan taleb ederim deyu da‘vâ ettikde ol-dahi cevâbında fi’l-vâkı‘ gāib-i mezbûr el-Hâc Ali Ağa müdde‘î-i mezbûr Hâfız Tahir Efendi’nin vech-i meşrûh üzere şerîki olduğunu ve mal-ı müştereklerinden ol-mikdâr kahvenin beher kantârını üçer buçuk guruş ücret-i navul ile İstanbul’a nakl için kabz ve sefînesine vaz‘ eylediğini ikrâr edip lâkin sefîne-i mezkûrem ile gelir iken Akdeniz’de İstanköy civârında Santorin adası önlerinde zikr olunan kahveyi sâir emvâl-i müslimîn ile ma‘an te‘addî ve taksîrim olmaksızın eşkıya-yı Rum tagallüben zabt ve ahz eyledi deyip bu sûretde ber-muktezâ-yı şerî‘at-i mutahhara husûs-ı mezbûrda müste’men-i mesfûr yemînle tasdîk olunur makūleden olmağla bi’t-taleb üzerine red ve damân lâzım olmadığına müste’men-i mesfûra bi’l-müvâcehe vech-i şer‘î üzere yemîn verilmeğin mûcebince müdde‘î-i mezbûr Hâfız Tahir Efendi da‘vâ-yı mezkûresiyle müste’men-i mesfûra bî-vech-i şer‘î mu‘ârazadan men‘ olunduğu İstanbul Mahkemesi’nden huzûr.<br><br>Fî 15 Za sene [12]41</p>          <br><a title="Önceki sayfa" style="text-decoration:none" href="./ayrmetin.php?idno=33338"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33340"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b093"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o189"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>