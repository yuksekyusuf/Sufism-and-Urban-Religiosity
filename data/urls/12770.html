﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 210<br>Hüküm no: 331<br>Orijinal metin no: [37b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hüseyin Çelebi’nin tasarrufundaki Sultan Bayezid Hân Evkâfı’na ait mezraa ve yel değirmeninin tasarruf hakkını Cebecibaşı Ahmed Ağa b. Abdülmennân’a devrettiği</b><br><br>Budur ki merhûm ve mağfûrun-leh Sultan Bayezid Hân -aleyhi’r-rahmetü ve’r-rıdvân- hazretlerinin mahmiye-i İstanbul’da binâ olunan câmi‘-i şerîf ve imâret-i âmireleri evkāfından mahrûse-i mezbûre bağları cibâyetine tâbi‘ Eğrikapı hâricinde Kemer Çardağı kurbunda vâki‘ tahmînen yirmi altı dönüm üç nişân mezra‘a ki bir tarafı mekābir-i Yahudi ve üç tarafı tarîk-i âma mahdûd ve müntehî olup her sene yüz sekiz akçe mukāta‘a ile ve ber vech-i maktû‘ her sene kırk akçe mukāta‘a ile bir bâb yel değirmenine mutasarrıf olan Hüseyin Çelebi nâm kimesne hakk-ı tasarruflarını ve hakk-ı karârlarını işbu hâfızü’l-kitâb mefharü’l-emâsil ve’l-akrân umdetü’l-ekâbir ve’l-a‘yân Dergâh-ı âlî cebecileri başısı Ahmed Ağa b. Abdülmennân’a tefvîz ve teslîm eyleyip mukābele-i tefvîzde altmış beş bin akçe verip ve kānûn-ı kadîm üzre resmi cânib-i vakf-ı şerîfe edâ olunup tasarruflarına bu cânibden izin ve temessük taleb eylediklerin cibâyet-i mezbûre kâtibi Mustafa ve câbileri Hüsrev ve Mahmud i‘lâm eylemeğin ber mûceb-i şer‘-i kavîm ve nehc-i müstakīm verilip uhdelerinde mukarrer kılındı mâdem ki zikr olunan mezra‘anın ve âsiyâb-ı bâdın mukāta‘a-i mu‘ayyenesini sâl-be-sâl vakf-ı mezbûr zâbitlerine bî-kusûr edâ eyleyeler taht-ı tasarruflarında olup vechen mine’l-vücûh hâricden kimesne mâni‘ ve mu‘ârız ve müzâhim olmaya ve bu vesîka ketb olunup alâ sebîli’t-temessük yed-i tâlibe vaz‘ ve def‘ olundu ki sıdk-ı makāli müsaddak olup lede’l-ihtiyâc ihticâc oluna. Cerâ zâlike ve hurrire fî evâili şehri Cumâdelâhire min şuhûri sene erba‘a ve tis‘în ve tis‘a mi’e. el-Fakīrü’l-hakīr Musa? el-Mütevellî </p>          <br><a title="Önceki sayfa" style="text-decoration:none" href="./ayrmetin.php?idno=12769"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12771"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b210"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o221"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>