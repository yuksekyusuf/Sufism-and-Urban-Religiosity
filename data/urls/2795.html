﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 391<br>Hüküm no: 477<br>Orijinal metin no: [88b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Parsık v. Avanos’un Allahverdi v. Mıgırdıç aleyhindeki alacak iddiasının reddi</b><br><br>Mahmiye-i İstanbul’da Vezir Hanı’nda sâkin Acem tüccârından Parsık v. Avanos nâm Ermeni meclis-i şer‘-i şerîfde işbu bâ‘isü’s-sifr Allahverdi v. Mıgırdıç nâm Ermeni muvâcehesinde üzerine da‘vâ ve takrîr-i kelâm edip bundan akdem emrim ile hâzır bi’l-meclis Palaş v. Karabet nâm Ermeni mezbûr Allahverdi’den üç yüz esedî guruş istidâne ve kabz ve tüccârdan Kasber ve Şahverdi nâm Ermeniler zimmetlerinde hakkım olan dört bin dört yüz zolata guruş hakkımın tahsîli için harc edip ve mezbûr Allahverdi’den aldığı üç yüz guruş için mezbûr Allahverdi kabûle mevkūfe havâle ile gıyâbımda üzerime havâle ve yedine poliçe temessükü verip mezbûr Allahverdi dahi alıp getirip temessükü bana verip havâle-i mezbûreyi i‘lâm etdikde ben dahi havâle-i mezbûreyi kabûl ve meblağ-ı mezbûr üç yüz esedî guruşu mezbûr Allahverdi’ye teslîm edip mezbûr Allahverdi dahi yedimden ahz u kabz etdiğinde bana senin emrin ile mezbûr Palaşa beş yüz esedî guruş verip ol dahi ahzu kabz etmiş idi deyüp ben dahi i‘timâd edip iki yüz esedî guruş dahi verip mezbûr Allahverdi dahi kabz etmiş idi, lâkin mezbûr Palaş üç yüz guruşdan ziyâde merkūm Allahverdi’den iki yüz guruş dahi almak ile mezbûr Allahverdi’ye suâl olunup vech-i muharrer üzere yedinden aldığı iki yüz esedî guruşun mezbûr Allahverdi’den alıverilmesi matlûbumdur dedikde gıbbe’s-suâl mezbûr Allahverdi cevâbında mezbûr Palaş müdde‘î-i mezbûrun mezbûrân Kasber ve Şahverdi zimmetlerinde hakkı olan meblağ-ı mezbûr dört bin dört yüz guruşu tahsîle tarafından vekîli olmağla benden beş yüz esedî guruş iktirâz ve kabz etdikde meblağ-ı mezbûr beş yüz esedî guruş için müdde‘î-i mezbûr üzerine kabûlüne mevkūfe havâle ile gıyâbında beni havâle ve yedime poliçe temessükü verip ben dahi alıp temessükü müdde‘î-i mezbûra götürüp teslîm edip havâleyi i‘lâm etdiğimde müdde‘î-i mezbûrdan havâle-i mezbûreyi kabûl ve meblağ-ı mezbûr beş yüz esedî guruşu bi-hükmi’l-havâleti’l-mezbûre bana teslîm ben dahi yedinden ahz u kabz edip hattâ müdde‘î-i mezbûr târîh-i kitâb Şa‘bânı’nın yirmi dokuzuncu günü mezbûr Palaş ile mahmiye-i mezbûrede Mahmud Paşa Mahkemesi’nde nâibü’ş-şer‘ olan Ahmed Efendi b. Abdülbaki huzûruna varıp Gürcü Kasber ve Şahverdi nâm Ermeniler zimmetlerinde hakkım olan dört bin dört yüz guruşu tahsîl için üç yüz guruş harc edip tahsîl ediver deyü mezbûr Palaş’a emir edip tarafımdan vekîl etdiğimden sonra mezbûr Palaş dahi benim için hâzır bi’l-meclis Allahverdi v. Mıgırdıç nâm Ermeni’den beş yüz guruş iktirâz ve kabz ve meblağ-ı mezbûr beş yüz guruş için mezbûr Allahverdi’yi kabûle mevkūfe havâle ile gıyâbımda üzerime havâle ve yedine poliçe temessükü verip mezbûr Allahverdi dahi alıp getirip bana teslîm edip havâleyi i‘lâm etdikde ben dahi havâle-i mezbûreyi kabûl etmekle meblağ-ı mezbûr beş yüz esedî guruşu bi-hükmi’l-havâleti’l-mezbûre merkūm Allahverdi’ye teslîm ol dahi ahz u kabz etmiş idi, lâkin mezbûr Palaş meblağ-ı mezbûr beş yüz guruşun üç yüz guruşunu emrim üzere meblağ-ı mezbûr dört bin dört yüz guruşu tahsîl için harc edip bâkī iki yüz guruş mezbûr Palaş yedinde kalmış idi deyü meblağ-ı mezbûr iki yüz guruşu mezbûr Palaş’dan da‘vâ etdikde mezbûr Palaş dahi meblağ-ı mezbûr beş yüz esedî guruşun cümlesini emrin üzere mezbûrân Kasber ve Şahverdi zimmetlerinde hakkın olan meblağ-ı mezbûrun tahsîli için harc etmiş idim deyü da‘vâ edip müdde‘î-i mezbûr dahi üç yüz guruşdan ziyâde harcına emrini inkâr etmekle mezbûr Palaş vech-i mübeyyen üzere beş yüz guruş dahi harc eyle deyü emrine beyyineye havâle olunup bu vech üzere müdde‘î-i mezbûr bana verdiği beş yüz esedî guruşu havâle-i mezbûreyi kabûlüne binâen verdiğini ikrâr edip mûmâ-ileyh Ahmed Efendi hüccet dahi vermiş idi deyü def‘ ile mukābele ve mazmûnu min-külli’l-vücûh takrîr-i meşrûhunu nâtık ve târîh-i kitâb senesi Şa‘bânı’nın yirmi dokuzuncu günü mahkeme-i mezbûrede nâibü’ş-şer‘ olan mûmâ-ileyh Ahmed Efendi’nin hatt ü hâtemini hâviye hüccet-i şer‘iyye ibrâz etdikde müdde‘î-i mezbûr mazmûn-ı hüccet-i mezbûreyi tav‘an ikrâr u i‘tirâf etmeğin mûcebince müdde‘î-i mezbûr vech-i mübeyyen üzere mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’s-sâlis min-şehri Ramazani’l-mübârek li-sene ihdâ ve semânîn ve elf.<br><br>Şuhûdü’l-hâl: Şükrullah Bey b. Mustafa, Abdi çelebi b. Hüseyin, Mustafa Çelebi b. el-Hâc Ahmed, İbrahim Çelebi b. Ahmed ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=2794"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2796"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b391"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o535"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>