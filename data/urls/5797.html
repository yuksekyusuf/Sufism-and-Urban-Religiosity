﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 83<br>Hüküm no: 43<br>Orijinal metin no: [10b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman Ağa ile Abdullah Ağa arasında Zile voyvodalığı gelirinin tahsilinde çıkan anlaşmazlık</b><br><br>Bâ-imzâ-i hazret-i Efendi, ikrâr-ı deyn.<br><br>Mahmiye-i İstanbul’da Cibali kurbünde sâkin râfi‘u’l-kitâb Abdullah Ağa b. Süleyman nâm kimesne meclis-i şer‘-i şerîf-i enverde Süleyman Ağa b. Mustafa nâm kimesne mahzarında üzerine da‘vâ ve takrîr-i kelâm edip bin yüz kırk üç senesinde Zile voyvodalığı mezbûr Süleyman Ağa’nın taht-ı iltizâmında olmağla voyvodalığa tâbi‘ pergende ve bâdî-i havâsını merkūm Süleyman Ağa sekiz yüz guruşa bana iltizâm ve ben dahi der-uhde ve iltizâm eylediğimde yedimden meblağ-ı mezbûr sekiz yüz guruşu kabz ve tesellüm eyledikden sonra fitne zuhûr etmekle zabtı müyesser olmamağın yedimde merkūm Süleyman Ağa’nın bi-gayr-ı hakkın makbûzu olan sekiz yüz guruşu merkūm Süleyman Ağa’dan taleb ederim suâl olunup edâsıyla tenbîh olunmak murâdımdır dedikde gıbbe’s-suâl merkūm Süleyman Ağa <<cevâbında>> cevâbında fi’l-vâki‘ hâl müdde‘î-yi merkūm Abdullah Ağa’nın takrîr-i meşrûhu üzere olup lâkin yedinde ancak bedel-i iltizâm deyü bi-gayr-ı hakkın yedi yüz elli guruş kabz eyledim deyü i‘tirâf ve elli guruş kabzını inkâr edicek müdde‘î-yi merkūm Abdullah Ağa’dan ziyâde <<ziyâde>> müdde‘âsına mutâbık beyyine taleb olundukda mezbûr Abdullah Ağa ikāmet-i beyyine için istimhâl etmekle mehl-i şer‘î ile ba‘de’l-imhâl ikrârı mertebesi olan yedi yüz elli guruşu müdde‘î-yi merkūm Abdullah Ağa’ya edâya mezbûr Süleyman Ağa’ya ba‘de’t-tenbîh mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer min-Ramazan li-sene selâse ve erba‘în sene 1143.<br><br>Şuhûdü’l-hâl: Fahrü’l-kuzât Abdullah b. Abdülkadir, Salih Çelebi b. Süleyman, Mehmed Ağa kethudâ-yı muhzırân, Mehmed Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5796"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5798"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b083"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o462"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>