﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 247<br>Hüküm no: 226<br>Orijinal metin no: [68b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nezaret v. Aranos’un vârislerinin Hocapaşa’daki uncu değirmeni hisseleri davasında Asvador v. Serkiz’den sulhen yüz elli guruş alıp ibralaştıkları</b><br><br>Habbâz tâifesinden olup bundan akdem hâlik olan Nezaret v. Aranos zimmînin verâseti zevcesi Marta bt. Serkiz ile sulbî kebîr oğulları Avanes ve Aranos ve sulbiye kebîre kızı Turfanda Nasrâniye[ye] inhisârı tahakkukundan sonra mesfûr Aranos zimmî meclis-i şer‘-i hatîr-i lâzımü’t-tevkīrde hâlik-i mesfûrun şerîki bâ‘isü’s-sifr Asvador v. Serkiz nâm zimmî muvâcehesinde ikrâr-ı tâm ve takrîr-i kelâm edip mûrisimiz hâlik-i mesfûrun İstanbul’da Hocapaşa’da vâki‘ on altı sehim i‘tibâr olunan dört horoslu bir bâb uncu değirmeninde olan re’s-i mâl ve fâidesine ve değirmen-i mezkûrun [gedik] ta‘bîr olunur on altı re’s bargirden mutasarrıf olduğu dört re’s bargir ve sâir âlât-ı lâzıme-i ma‘lûmesine ve hâlik-i mesfûr[un] düyûn-ı müsbetesi’çün bey‘ olunan âlât-ı mezbûrenin tağrîr ve gabnine müte‘allika da‘vâ sadedinde olduğumda, ol dahi inkâr etmekle beynimizde münâza‘ât-ı kesîre ve muhâsemât-ı vefîre vâkı‘a olmuşidi. El-hâletü-hâzihî beynimize muslihûn tavassut edip beni da‘vâ-yı mezkûremden yüz elli guruş üzerine ba‘de akdi’l-musâlaha ve’l-kabûl husûs-ı mezkûra ve sâir beynimizde cereyân eden bi’l-cümle hukūk-ı ma‘lûme ve mechûleye müte‘allika âmme-i de‘âvî ve mutâlebât ve kâffe-i eymân ve muhâsemâtdan mesfûr Asvador zimmî ile âhar şerîki gāib ani’l-meclis İsmail b. Abdullah’dan her birinin zimmetini ibrâ-i âmm-ı kātı‘ü’n-nizâ‘ ve ıskāt-ı tâmm-ı râfi‘ü’l-hısâm ile ibrâ ve ıskāt eylediğimde, ol dahi ibrâ-i mezkûru kabûl eyledi dediğini mesfûr Asvador zimmî tasdîk etmeğin mâ-vaka‘a bi’t-taleb ketb olundu.<br><br>Fî 27 min-Şevval sene [1]194.<br><br>Şuhûdü’l-hâl: Habbâzân Kethudâsı Mustafa Ağa, Uncular Kethudâsı Mustafa Ağa, el-Hâc Ahmed b. Hüseyin, Yiğitbaşı es-Seyyid Mehmed Emin, es-Seyyid Mehmed Said.</p>          <br><a title="Önceki sayfa" style="text-decoration:none" href="./ayrmetin.php?idno=30427"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30429"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b247"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o289"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>