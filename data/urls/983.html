﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 108<br>Hüküm no: 80<br>Orijinal metin no: [15a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hafize bt. Mustafa’nın üvey kızı Emine aleyhindeki menzil davası</b><br><br>Ma‘rûz,<br><br>Sâhibe-i arzuhâl Hafize bt. Mustafa b. Abdullah nâm hatunun sadriye kızı ve tarafından husûs-ı âti’l-beyânda vekîl-i müsbet-i şer‘îsi zâtı mu‘arrefe Âişe bt. Mehmed Ârif nâm hatun bi’l-ma‘iyye rü’yete memûr evkāf müfettişi mevâlî-i i‘zâmdan fazîletlü es-Seyyid Mehmed Emin Âsaf Beyefendi hâzır olduğu hâlde Salı günü huzûr-ı hazret-i fetvâ-penâhîde ma‘kūd meclis-i şer‘-i münîrde müvekkile-i mezbûrenin üveyi kızı olup derûn-ı arzuhâlde mezkûretü’l-ism zâtı mu‘arrefe Emine bt. el-müteveffâ Arabacı İbrahim nâm hatun muvâcehesinde Hazîne-i celîle-i evkāfa mülhak evkāfdan merhûm Mehterbaşı Ahmed Ağa Vakfı’nın mütevellîsi es-Seyyid Nuri Efendi b. Osman hâzır olduğu hâlde üvey pederim müteveffâ-yı mezbûr Arabacı İbrahim b. Mustafa nâm kimesne vakf-ı mezkûr musakkafâtından medîne-i Üsküdar’da Aşçıbaşı mahallesinde vâki‘ hayatında bâ-temessük-i mütevellî bi’l-icâreteyn müstakıllen mutasarrıf olduğu ma‘lûmü’l-hudûd ve’l-müştemilât bir bâb menzilin nısf hisse-i şâyi‘asını hayatında vâlidem mezbûre ile zevciyyet beynlerinde kāime iken iki yüz otuz üç senesi Saferi’l-hayrı’nın dokuzuncu günü zevcesi vâlidem müvekkilem mezbûreye bedel-i ma‘lûm mukābelesinde bâ-re’y-i mütevellî kat‘iyyen ferâğ ve tefvîz eylediğinde ol dahi tefevvüz ve kabûl ve ol vechile nısf menzil-i mezkûr bi’l-icâreteyn tasarrufunda olup lâkin üvey pederim müteveffâ-yı mezbûr Arabacı İbrahim vâlidem müvekkilem merkūmeyi işbu târîhden yirmi üç sene mukaddem tatlîk eyledikden sonra üvey pederim müteveffâ-yı mezbûr menzil-i mezbûrun mecmû‘unu hayatında [15b] târîh-i merkūmdan vefâtı târîhine gelince vâlidem müvekkilem mezbûrenin muvâcehesinde yirmi iki sene müddet bilâ-nizâ‘ zabt ve tasarruf ederek ikisi bir beldede mütevâliyeten sâkinler olup vâlidem müvekkilem mezbûre nısf menzil-i mezkûru müddet-i merkūmede da‘vâ mümkün iken bilâ-özr terk-i da‘vâ ve sükût etmiş idi. Ancak üvey pederim merkūm Arabacı İbrahim işbu târîhden bir sene mukaddem fevt oldukda vâlidem müvekkilem mezbûrenin yedinde olan temessük zâyi‘ olduğundan mâ‘adâ üvey pederim müteveffâ-yı merkūmun nısf hisse-i mezkûreyi vâlidem müvekkilem mezbûreye ber-minvâl-i muharrer ferâğının kaydı dahi defter-i vakf-ı mezkûrda mastûr olmadığına binâen menzil-i mezkûrun mecmû‘unu kızı mezbûre Emine Hatun babası müteveffâ-yı merkūmun âdiyen intikālinden olmak üzere tasarruf eder. Suâl olunup nısf hisse-i mezkûreden keff-i yed birle vâlidem müvekkilem mezbûreye teslîme merkūme Emine Hatun’a tenbîh olunmak bi’l-vekâle matlûbumdur [deyü] eylediği da‘vâsını mezbûre Emine Hatun münkir olmağla bu sûretde müdde‘iyye-i vekîl-i mezbûre Âişe Hatun’a takrîr-i meşrûhu üzere yirmi iki sene müddet bilâ-özr-i terk-i da‘vâ eylediğini mukırra ve mu‘terife iken sinîn-i mezbûreden mukaddem nısf menzil-i mezkûr icâreteyn ile vâlidesi müvekkil-i mezbûrenin tasarrufunda idi deyü da‘vâsı ber-mûceb-i fetvâ-yı şerîfe bilâ-emr-i âlî mesmû‘a olmadığı vekîl-i merkūme Âişe Hatun’a ba‘de’t-tefhîm menzil-i mezbûrun mecmû‘u müteveffâ-yı mezbûre Arabacı İbrahim’in intikālinden kızı mezbûre Emine Hatun’un zabt ve tasarrufu iktizâ eylediği huzûr-ı âlîlerine i‘lâm olundu.<br><br>Fî 3 Ra sene [1]256.</p>          <br><a title="Önceki sayfa" style="text-decoration:none" href="./ayrmetin.php?idno=982"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=984"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b108"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o351"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>