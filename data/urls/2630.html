﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 275<br>Hüküm no: 312<br>Orijinal metin no: [59b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Salih Bey’in zayi olan Aydıncı ununun Gemici Mustafa Beşe tarafından tazmin olunması</b><br><br>Medîne-i hazret-i Ebâ Eyyûb Ensârî -radiye anhu Rabbühü’l-bârîye- tâbi‘ Kara Ahmed nâm karye sükkânından bâ‘isü hâze’l-kitâb Salih Bey b. Mehmed bâb-ı meclis-i şer‘-i hatîrde medîne-i Galata’ya tâbi‘ kasaba-i Kasımpaşa’da Yeldeğirmeni mahallesinde sâkin olup sefîne reislerinden olan Mustafa Beşe b. Abdullah nâm kimesne mahzarında üzerine da‘vâ ve takrîr-i kelâm edip elli keyl Aydıncık unumu bin yetmiş sekiz senesinde cezîre-i Girid’e getirip bana teslîm etmek üzere mahmiye-i İstanbul’da Bahçekapısı önünde mezbûr Mustafa Beşe’ye teslîm, mezbûr Mustafa Beşe dahi ba‘de’l-kabz sefînesine tahmîl edip cezîre-i mezbûrede Fodla limanı’na varıp ben sefînesinden çıkıp gitdiğimden sonra mezbûr Mustafa Beşe zikr olunan unumu bana teslîm etmeyip liman-ı mezbûr kurbünde bi-gayrı vech-i şer‘î karaya bırakıp gitdiğinden sonra zikr olunan elli keyl unum taksîrinden nâşî zâyi‘ olmağla suâl olunup zikr olunan unumun bedeli tazmîn olunmak matlûbumdur dedikde gıbbe’s-suâl mezbûr Mustafa Beşe kaziyye minvâl-i muharrer üzere olup müdde‘î-i mezbûrun elli keyl Aydıncık unu fuzûlen bi-gayrı vech-i şer‘î liman-ı mezbûr kurbünde karaya bırakıp kendi gidip taksîrinden nâşî zâyi‘ olduğunu tâyi‘an ikrâr u i‘tirâf etmeğin mûcebince müdde‘î-i mezbûrun elli keyl Aydıncık unu zâmin olup vermek üzere mezbûr Mustafa Beşe’ye tenbîh olunmağın mâ-hüve’l-vâki‘ bi’t-taleb ketb olundu.<br><br>Fî 27 min-Recebi’l-ferd sene 1081.<br><br>Şuhûdü’l-hâl: Mehmed Bey b. Abdullah kethüdâ-yı muhzırân ve Şükrullah Bey b. Mustafa, Mustafa Bölükbaşı, Abdi b. Hüseyin bölükbaşı, Mustafa Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2629"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2631"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b275"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o564"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>