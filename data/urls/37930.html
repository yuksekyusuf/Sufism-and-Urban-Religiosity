﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 183<br>Hüküm no: 125<br>Orijinal metin no: [27b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Bosnavi Mehmed Efendi’nin Şerbetçi Abdullah’a borcu olduğu</b><br><br>Şerbetçi tâifesinden işbu bâ‘isü’l-kitâb el-Hâc Abdullah b. İbrahim meclis-i şer‘-i şerîf-i lâzımü’t-teşrîfde mahmiye-i İstanbul’da Kabasakal mahâllesinde sâkin iken bundan akdem vefât eden Başmuhâsebeci Bosnavî el-Hâc Mehmed Efendi b. Zülfikar’ın zevce-i menkûha[sı] ve sulbî sagīr oğlu Salih Ağa’nın tesviye-i umûruna bâ-hüccet-i şer‘iyye vasiyy-i muhtâresi olmağla terekesine bi’l-verâse ve bi’l-vesâye vâzı‘atü’l-yed olan Saraylı Bahtiyar Hatun bt. Abdullah tarafından müseccel vekîli olan Kâtib Mustafa Efendi b. el-Hâc Mehmed ile müteveffâ-yı mezbûrun sulbiye kebîre kızı Âişe Hatun’un zevci ve tarafından kezâlik müseccel vekîli fahrü’l-a‘yân el-Hâc Mehmed Ağa b. Musa Ağa mahzarlarında üzerlerine da‘vâ ve takrîr-i kelâm edip müteveffâ-yı mezbûr Başmuhâsebeci Bosnavî el-Hâc Mehmed Efendi b. Zülfikar b. Abdullah zimmetinde yedimden müşterâ ve makbûz şerbet ve gülbeşeker bahalarından ba‘de-külli’l-hesâb yirmi yedi bin beş yüz akçe hakkım olup hattâ müteveffâ-yı mezbûr hâl-i sıhhatinde meblağ-ı mezbûr cihet-i merkūmeden zimmetinde bana vâcibü’l-edâ deyni olduğunu huzûr-ı Müslimînde ikrâr ve işhâd edip kable’l-edâ fevt olmağla terekesinden taleb ederim suâl olunsun dedikde gıbbe’s-suâl ve’l-inkâr müdde‘î-i mezbûrdan müdde‘âsına beyyine taleb olundukda udûl-i ahrâr-ı ricâl-i Müslimînden mahmiye-i mezbûrede Hoca Paşa mahâllesinde sâkin el-Hâc Mehmed b. İbrahim ve el-Hâc Abdullah b. Ali [28a] li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müteveffâ-yı mezbûr Başmuhâsebeci Bosnavî el-Hâc Mehmed Efendi b. Zülfikar b. Abdullah hâl-i kemâl-i sıhhatinde işbu müdde‘î-i mezbûr Şerbetçi el-Hâc Abdullah b. İbrahim yedinden müşterâ ve makbûz şerbet ve gülbeşeker bahalarından ba‘de-külli’l-hesâb yirmi yedi bin beş yüz akçe zimmetinde vâcibü’l-edâ deyni olduğunu huzûrumuzda ikrâr ve bizi işhâd eyledi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm mâ-vaka‘a bi’t-taleb ketb olundu.<br><br>Fî 13 min-Cumâdelâhire sene 1143.<br><br>Şuhûdü’l-hâl: Ahmed Çelebi b. İbrahim, Ali Çelebi b. Osman, el-Hâc Mehmed Ağa b. Ali, İbrahim Çelebi b. Abdüsselam, Ali Çelebi b. Mehmed çukadâr, Ahmed Çelebi b. İsmail muhzır</p>          <br><a title="Önceki sayfa" style="text-decoration:none" href="./ayrmetin.php?idno=37929"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37931"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b183"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o581"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>