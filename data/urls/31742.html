﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 352<br>Hüküm no: 334<br>Orijinal metin no: [45b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Derviş Ali Efendi’nin tasarrufunda olan vakıf arsası üzerindeki fırının yanması nedeniyle talebi üzerine fırın gediği kaydının silinmesi</b><br><br>Taşkasab’da habbâz fırını<br><br>Ma‘rûz<br><br>Rumeli kuzâtı eşrâfından Derviş Ali Efendi b. Abdullah meclis-i şer‘-i münîrde habbâzân tâifesinin kethudâsı Mustafa Ağa ve bi’l-cümle nizâm ustaları hâzır oldukları hâlde takrîr-i kelâm edip İstanbul’da Taşkasab kurbünde Çavuş Mescidi Fırını demekle ma‘rûf bir bâb habbâz fırını bin yüz doksan altı senesinde vukū‘ bulan harîk-i kebîrde muhterik ve arsası sırfe kalıp lâkin arsa-i mezkûre benim bi’l-icâreteyn taht-ı tasarrufumda olup fırın-ı mezkûrun mahâll-i merkūmda lüzûmu olmadığına binâen gedik ashâbı fırın-ı mezkûra merbût olan değirmeni âhara semen-i ma‘lûme bey‘ ve semeninden cânib-i mîrîye olan deynlerini edâ ve fırın-ı mezkûrun ancak kaleminde mukayyed mu‘teber gediğini dahi bâ-hüccet-i şer‘iye müstakıllen bana bey‘ etmeleriyle ben dahi arsa-i mezkûreyi bahçe binâ etmemle gedik-i mezkûre fîmâ-ba‘d amel ve i‘tibâr olunmamak şartıyla kaleminden kaydı ref‘ ü terkīn ve yedime sûret i‘tâ olunması matlûbumdur dedikde istikşâf-ı hâl için hâzırûn-ı mezbûrûn istintâk olundukda onlar dahi cevâblarında fi’l-vâki‘ mahâll-i mezkûrda fırının lüzûmu olmamağla gedik-i mezkûr âhar mahalle nakl olunmayıp ve kaleminden kaydı terkīn ve sûret i‘tâ olunmasına bizler dahi râzılarız dediklerinde gedik-i mezkûrun kaydı ref‘ ü terkīn ve efendi-yi mûmâ-ileyh yedine sûret i‘tâ olunması İstanbul Mahkemesi’nden huzûr-ı âlîlerine i‘lâm olundu.<br><br>Fî 21 Rebî‘ülâhir sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31741"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31743"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b352"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o627"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>