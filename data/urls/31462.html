﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 109<br>Hüküm no: 54<br>Orijinal metin no: [7a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Lazari v. Sarandi’nin İstanbul’a getirdiği tuzlar için gümrük vergisini ödedikten sonra dilediği kimselere satmasına engel olunmaması</b><br><br>Tuz bey‘i mâddesi<br><br>Ma‘rûz<br><br>Arzuhâl takdîm eden tüccârdan Lazari v. Sarandi zimmî meclis-i şer‘-i münîrde tuz emîni Mustafa Ağa b. Abdullah mahzarında bi’l-cümle tuzcu esnâfı hâzır oldukları hâlde Bahr-ı sefîd’de vâki‘ Foça nâm mahâlden mâl-ı müşterekimden bana irsâl olunan iki kıt‘a sefîne hamûlesi ma‘lûmü’l-mikdâr tuz şurût-ı mer‘iye üzere doğruca Hasır İskelesi’ne gelip emîn-i mezbûra resm-i gümrüğü bi-tamamihi edâ olunup dilediğim kimesnelere bey‘ için keyle verip mümâna‘at olunmak iktizâ etmez iken emîn-i mezbûr esnâf-ı mezbûrûnu tahrîk ve ifsâd edip Âsitâne-i aliyye’ye tevârüd eden bi’l-cümle tuzun resm-i gümrüğü edâ olundukdan sonra iştirâ ve bey‘i ancak bizlere mahsûsdur deyü tuz hamûlesiyle sefîneleri bi-gayrı hakkın zabt edip mâlımı semen-i mislinden noksân-ı fâhiş ile elbetde beher kilesini kırk beşer paraya bize bey‘ eyle deyü hilâf-ı şer‘-i şerîf bana cebr etmeleriyle suâl olunup Âsitâne-i aliyye sekenesine ve habbâzân tâifesine bey‘ime mümâna‘atları şer‘an men‘ ü def‘ olunmak murâdımdır deyü ba‘de’d-da‘vâ ve’s-suâl, emîn-i merkūm Mustafa Ağa cevâbında müdde‘î-i mezbûrun müdde‘âsını ikrâr ü i‘tirâf edip Âsitâne-i aliyye’ye tevârüd eden bi’l-cümle tuzun bey‘ ü şirası bizlere mahsûsdur, keyle vermem ve âhara bey‘ine râzı değilim deyü muhâlefet eylediği hilâf-ı şer‘-i şerîf olmağla iltifât olunmayıp iktizâ eden resm-i gümrüğünü tamamen ahz edip mesfûrun Âsitâne-i aliyye sekenesine ve bâ-husûs habbâzân tâifesine râyiciyle bey‘ine mümâna‘at etmemek üzere emîn-i merkūma şer‘an tenbîh olunduğu İstanbul Mahkemesi’nden huzûr-ı [âlîlerine i‘lâm olundu].<br><br>Fî 27 Ş sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31461"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31463"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b109"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o666"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>