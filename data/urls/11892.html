﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 617<br>Hüküm no: 561<br>Orijinal metin no: [180a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dergah-ı Âlî yeniçerilerinden Ahmed Beşe b. Abdullah’ın mutasarrıf olduğu vakıf evin kendisi dışarda iken Abdi Beşe b. Ali’ye kiraya verilmesi</b><br><br>Dergâh-ı Âlî -dâme mahfûfen bi’l-me‘âlî- yeniçerilerinden Ahmed Beşe b. Abdullah meclis-i şer‘-i şerîf-i enverde Haremeyn-i Şerîfeyn Evkāfı’na bi’l-fi‘il mütevellî olan fahrü’l-akrân İsmail Çelebi b. Mehmed mahzarında ikrâr-ı tâm ve takrîr-i kelâm edip evkāf-ı mezbûreden olup mahmiye-i İstanbul’da Edirnekapısı kurbünde Hadice Sultan mahallesinde vâki‘ icâre-i mu‘accele ve ayda yirmi akçe ücret-i müeccele ile mutasarrıf olduğum lede’l-ahâlî ma‘lûmü’l-hudûd menzilin ben âhar diyârda olmağla sekiz seneden beru mu‘ayyen olan ayda yirmi akçe icâre-i müeccelesi cânib-i vakfa edâ olunmağın beni? bilâ-veled fevt olup menzil-i mezbûr mahlûl olmak zu‘mu ile mütevellî-i mezbûr icâre-i mu‘accele ve ayda yirmi akçe ücret-i müeccele ile Abdi Beşe b. Ali nâm râcile îcâr edip ol dahi vech-i muharrer üzere istîcâr ve kabûl ettikden sonra izn-i şer‘ ve ma‘rifet-i mütevellî ile mezbûr Abdi Beşe menzil-i mersûmu müceddeden binâ edip istirdâd kābil olmamağın mukaddemâ cânib-i vakfa icâre-i mu‘accelesine teslîm ettiğim yedi bin akçeyi evkāf-ı mezbûre mâlından mütevellî-i mersûm İsmail Çelebi yedinden ahz u kabz edip menzil-i mezbûra müte‘allik da‘vâdan fâriğ oldum dedikde gıbbe’t-tasdîki’ş-şer‘î bi’t-taleb ketb olundu.<br><br>Tahrîren fî-evâhiri şehri Recebi’l-ferd li-sene semân ve selâsîn ve elf.<br><br>Şühûdü’l-hâl: Edâî? Abdullah Efendi el-kādî, Abdülhalim Çelebi b. Mehmed el-müderris, Ömer Efendi el-müsta‘id, Ramazan Efendi el-müsta‘id, Ali Bey b. Abdullah el-bevvâb.</p>          <br><a title="Önceki sayfa" style="text-decoration:none" href="./ayrmetin.php?idno=11891"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11893"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b617"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o646"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>