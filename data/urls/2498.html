﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 192<br>Hüküm no: 180<br>Orijinal metin no: [38a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tüccar Mustafa’ya olan borcundan dolayı hapiste bulunan Avraham’ın iflasına karar verilerek hapisten çıkarılması</b><br><br>Mahmiye-i İstanbul’da Tahta Hanı demekle ma‘rûf handa sâkin olup tüccâr tâifesinden gāib ani’l-meclis Mustafa nâm kimesneye ham ibrişim bahâsından deyn olan elli iki esedî guruş için altı aydan beri sicn-i sultânîde mahbûs olan Tekfur Cemâ‘atinden Avraham v. Menafim nâm Yahûdiden vech-i âtî üzere istişhâd-ı şer‘î sudûrundan sonra ahrâr-ı? ricâlden Mehmed Çavuş b. Abdullah ve Mehmed Bey b. Abdullah ve Yusuf Bey b. Mustafa ve Mustafa b. Abdullah nâm kimesneler li-ecli’ş-şehâde şer‘a hâzırân olup istişhâd olunduklarında fi’l-hakīka mezbûr Avraham kirâr[en] ve mirâr[en] hâlini istifsâr edip müflis ve mu‘dim olup lâbis olduğu libâsdan mâ‘adâ ismi mâl ıtlâk olunur bir nesnesi olmadığı ma‘lûmumuz olmağla müsteşhid-i mezbûrun kudret-i mâl ve [vü]s‘at-i hâle vusûlüne dek hapisden ıtlâk olunup imhâl ve sebîli tahliye olunması lâzım olduğuna biz şâhidleriz şehâdet dahi ederiz deyü her biri edâ-i şehâdet etdiklerinde yesârına şâhid olmamağla hâkim-i muvakkı‘-ı sadr-ı kitâb tûbâ lehû ve hüsnü-meâb hazretleri gıbbe ri‘âyeti şerâiti’l-kabûl şehâdetleri makbûle ve mûcebince müsteşhid-i mezbûrun iflâsına hükm ve kazâ edip mezbûrun nefsine işbu hâzırûn bi’l-meclis olup Portakal cemâ‘atinden İsak v. Salomon ve Misina cemâ‘atinden Nuh v. Yasef nâm Yahûdiler kefîl olduklarından sonra müsteşhid-i mezbûr Avraham hapisden ıtlâk edip yesârın sübûtuna dek sebîlini tahliye etmeğin mâ-hüve’l-vaki‘ bi’t-taleb ketb olundu.<br><br>Fi’l-yevmi’l-âşir min-Recebi’l-ferd li-sene ihdâ ve semânîn ve elf.<br><br>Şuhûdü’l-hâl: Mustafa b. İbrahim, Mustafa Çelebi b. Abdullah, İbrahim Çelebi b. Abdullah, Şükrullah b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=2497"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2499"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b192"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>