﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 32 Numaralı Sicil (H. 1015 - 1016 / M. 1606 - 1607)<br>cilt: 36,&nbsp;sayfa: 45<br>Hüküm no: 18<br>Orijinal metin no: [4b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Keyvan Ağa b. Abdülmennân’ın evin yarı hissesini sattığı</b><br><br>Fahrü’l-emâsil ve’l-akrân Keyvan Ağa b. Abdülmennân mahfil-i kazâda fahrü’l-eşbâh Tersâne-i âmire reislerinden Abdi Reis b. Ali nâm kimesne muvâcehesinde bi’t-tav‘i’s-sâf ikrâr ve i‘tirâf edip mahmiye-i Galata hâricinde Kasımpaşa Câmi‘i mahallesinde bundan akdem vefât edip verâseti benim mu‘takam olmağın usûbet-i nesebiyye ile bana ve zevc-i metrûkü mûmâ-ileyh Abdi Reis’e münhasıra olan Gülizar bt. Abdullah muhallefâtından mahalle-i mezbûrede vâki‘ iki tarafı tarîk-i âmma ve bir tarafı Hamamcızâde mülküne ve bir cânibi Mehmed b. Ali mülküne ve bir cânibi yine mûmâ-ileyh Abdi Reis mülküne müntehî olup iki beyt-i ulvîyi ve altında bir mahzeni ve bir su kuyusunu ve muhavvatayı müştemil olan menzilin merhûme-i mezbûreden irs-i şer‘le bana intikāl eden nısf-ı şâyi‘ini cemî‘-i tevâbi‘ ve levâhıkıyla merhûme-i mezbûrenin zevci mûmâ-ileyh Abdi Reis’e on beş bin beş yüz nakid râyicü’l-vakt akçeye bey‘-i bâtt-ı sahîh-i şer‘î ile bey‘ edip meblağ-ı mezbûru mûmâ-ileyh Abdi Reis yedinden bi’t-tamâm ahz u kabz eyledim menzil-i mezbûrun nısfı verâseten ve nısfı şirâ-i şer‘î ile mülk-i mahz ve hakk-ı sırfıdır keyfe mâ yeşâ’ tasarruf eylesin dedikde mukırr-ı müşârün-ileyh Keyvan’ın vech-i meşrûh üzre sudûr eden ikrârını müşterî-i mûmâ-ileyh Abdi Reis vicâhen tasdîk ve şifâhen tahkīk eyledikde mâ vaka‘a gıbbe’t-taleb ketb olundu. Cerâ zâlike fî evâili Receb li sene hamse aşere ve elf.<br><br><br>Şuhûdü’l-hâl: Şaban b. Sadullah, Müyesser b. Ahmed Çelebi, Mehmed Bey b. Abdullah, kazzâz Mahmud, Mahmud Efendi b. ( ) el-Kâtib, Mehmed b. Mustafa el-Kâtib, el-Hâc Mehmed b. Hasan, Cezerî Mehmed b. Abdullah, Murad Çavuş b. Abdullah, Perviz b. Abdullah ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=19582"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19584"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt032&bsm=glt032b045"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt032&bsm=glt032o277"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>