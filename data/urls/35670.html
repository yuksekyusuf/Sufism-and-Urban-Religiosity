﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 419<br>Hüküm no: 532<br>Orijinal metin no: [100b-3, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Terekesi Beytülmal tarafından zabtedilen Şirin Hatun’un evinin yarı hissesinin müzayede ile satıldığı</b><br><br>Mahmiye-i Kostantıniyye mahallâtından Sultan Bâyezid Han câmi‘i kurbündeki Yeni mahallede bundan akdem vefât eden merhûme Şirin Hatun bt. Abdullah’ın muhallefâtına vâzı‘-ı yed olan mahmiye-i mezbûrede vâki‘ Beytü’l-mâl-i hâssın emîni Mehmed Çavuş b. Abdulmuin meclis-i şer‘a hâzır olup, müteveffât-ı mezbûrenin muhallefâtı dâhilindeki, mahalle-i merkūmede kâin, üzerinde iki fevkānî hâne bulunan tahtânî bir hâneyi, odayı ve kenîfi müştemil, hudûdu bir tarafından Gazzâl? Mustafa mülkü, bir tarafından menzil-i mevkūf, bir tarafından tarîk-ı hâs, bir tarafından da diğer Mustafa mülkü ile mahdûd bulunan cemî‘ menzilin nısf-ı şâyi‘ini râyicü’l-vakt on sekiz bin akçe semen-i mu‘ayyen-i makbûzla müteveffât-ı mezbûrenin zevci, hâmil-i kitâb el-Hâc Mustafa b. Mehmed’e îcâb kabûlü ve teslîm tesellümü hâvî bey‘-i bâtt-ı sahîh-i şer‘î ile bey‘ ettiğini ikrâr eyledi. el-Hâc Mustafa dahi kendi mâlıyla ve li-nefsihî iştirâ eyledi. Vâki‘ ikrâr müşterî-yi mezbûr tarafından vicâhen ve şifâhen tasdîk edildi. Mubâya‘a-i mezbûre menzil-i mesfûrun sûk-ı sultânîde ve mecma‘-ı nâs olan mahallerde tâlibîn ve râgıbîn beyninde kirâren müzâyede olunup ragabât-ı nâs bi’l-külliye münkatı‘a oldukdan sonra müşârün-ileyh üzerinde semen-i meblağ-ı merkūmda karâr edip ziyâde ile âhar tâlibi olmadığı ecilden vâki‘ oldu.<br><br>Cerâ zâlike ve hurrire fi’s-sâlis ve’l-ışrîn min-Ramazan el-mübârek min-şühûri sene hamse ve elf.<br><br>Şühûdü’l-hâl: Mustafa Çelebi b. Mehmed, Hüseyin Çavuş b. Mustafa, Osman b. Mehmed, Mustafa b. (…), Şaban b. Mustafa</p>          <br><a title="Önceki sayfa" style="text-decoration:none" href="./ayrmetin.php?idno=35669"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35671"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b419"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o424"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>