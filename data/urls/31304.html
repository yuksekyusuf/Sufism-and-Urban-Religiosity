﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 470<br>Hüküm no: 550<br>Orijinal metin no: [81b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yaşlılığı ve hastalığı sebebiyle Halil Ağa b. Mehmed’in kasaplar kethüdalığını kendi rızasıyla İsmail Ağa’ya bıraktığı</b><br><br>Nasb-ı kethüdâ-yı kassabân<br><br>Ma‘rûz<br><br>Âsitâne-i aliyye ve tevâbi‘i olan bilâd-ı selâsede kâin kassabân-ı ganem esnâfının müsin ve ihtiyâr ustalarından el-Hâc Hâfız Mehmed Emin ve el-Hâc Ahmed ve es-Seyyid İbrahim ve Yusuf ve el-Hâc Osman ve Gedikpaşalı Molla Mustafa ve Mehmed ve el-Hâc Mehmed vesâirleri meclis-i şer‘-i münîrde esnâf-ı mezbûreden bâ‘isü’l-i‘lâm İsmail Ağa b. Mehmed mahzarında her biri takrîr-i kelâm edip beher sene esnâfımızın ihtiyâr ustaları re’yleriyle esnâfımıza müte‘allik vukū‘yâfte olan umûr ve husûslarımızı rü’yet için bir kethüdâ nasb olunmak mu‘tâd-ı kadîm olduğundan mâ‘adâ mukaddemâ kethüdâmız olan es-Seyyid el-Hâc Halil Ağa nâm kimesne dahi bundan akdemce hacc-ı şerîfe azîmet etmekle keff-i yedinden diğer el-Hâc Halil Ağa b. Mehmed nâm kimesne işbu târih-i i‘lâm senesi şehr-i Recebi’l-ferdi evâilinde ma‘rifet-i şerle kethüdâ nasb ve ta‘yîn olunmuşdu lâkin merkūm diğer el-Hâc Halil Ağa zamân-ı nasbından beri hasta ve alîl olup umûr-ı esnâfı rü’yete iktidârı olmadığına binâen kethüdâlık-ı mezkûrdan rızâsıyla keff-i yed etmekle yerine cümlemizin mu‘temed ve muhtarımız olup her vechile kethüdâlık uhdesinden gelmeğe kādir olan mezbûr İsmail Ağa esnâf-ı mezkûra üzerine gurre-i şehr-i mezbûrdan i‘tibâriyle kethüdâ nasb ve ta‘yîn olunması matlûbumuzdur dediklerinde hakīkat-i hâl esnâf-ı merkūme ustaları merkūmûnun takrîr-i meşrûhları üzere olduğu bi’l-ihbâr zâhir ve mütehakkık olmağla cümlesinin marzî ve muhtarları olan mezbûr İsmail Ağa vech-i meşrûh üzere esnâf-ı merkūme üzerine kıbel-i şer‘den kethüdâ nasb ve ta‘yîn olundukda ol dahi kabûl ve hizmet-i lâzımesini kemâl-i sadâkat ve istikāmetle rü’yete ta‘ahhüd ve iltizâm etmekle ber-mûceb-i şürût-ı nizâm merkūm İsmail Ağa’nın kethüdâlığını müekked hüdavendigâr-ı sâbık cennet-mekân firdevs-[âşiyân] merhûm ve mağfûrun leh Sultan Abdülhamid Hân tâbe serâhu evkāf-ı celîleleri mütevellîlerinden yedine temessük i‘tâ olunması iktizâ eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî-14 min-Şevvâl sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31303"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31305"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b470"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o581"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>