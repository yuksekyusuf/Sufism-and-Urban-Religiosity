﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 216<br>Hüküm no: 169<br>Orijinal metin no: [69-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Cemile Hatun’un Zeynep Hatun’a emanet verdiği küpesinin iadesi talebiyle açtığı davanın reddedildiği</b><br><br>Ma‘rûz<br><br>Sâhibe-i arzuhâl mu‘arrefetü’z-zât Şerife Cemile bt. es-Seyyid Mustafa nâm hatun meclis-i şer‘-i münîrde derûn-ı arzuhâlde ismi mezkûre kezâlik zâtı mu‘arrefe Zeyneb bt. Feyzullah nâm hatun muvâcehesinde ben bin iki yüz elli altı senesi Rebî‘ülevveli hilâlinde mâlımdan iki bin guruş kıymetli bir çift zümrüd küpemi merkūme Zeyneb Hatun yedine îdâ‘ ve teslîm ve âhardan bana beş yüz guruş istidâne [70] ediverip zikr olunan küpeyi rehin vaz‘ etmek üzere merkūme Zeyneb Hatun’u tarafımdan tevkîl eylediğimde ol dahi zikri mürûr eden küpeyi ahz ve ber-minvâl-i muharrer vekâleti kabûl etmiş idi el-hâletü hâzihî zikri sebkat eden küpe mevcûd ise aynını değil ise bi’s-sübût kıymet-i mezkûresini mezbûre Zeyneb Hatun’dan hâlâ tazmîn taleb ederim deyü da‘vâ ettikde ol dahi cevâbında mârrü’l-beyân küpeyi müdde‘iye-i mezbûrenin mâlından ve yedinden ber-vech-i muharrer ahz u kabzını ikrâr ü i‘tirâf edip lâkin mârrü’z-zikr küpe te‘addî ve taksîrimsiz yedimden zâyi‘ olmuşdur deyip bu sûretde mezbûre Zeyneb Hatun husûs-ı mezkûrda yemîniyle tasdîk olunur ümenâdan olup ancak müdde‘iye-i mezbûre Şerife Cemile Hatun tâlibe-i tahlîf dahi olmamağın mûcebince müdde‘iye-i mezbûre Şerife Cemile Hatun da‘vâ-yı mezkûresiyle mezbûre Zeyneb Hatun’a bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 25 Za sene [1]257</p>          <br><a title="Önceki sayfa" style="text-decoration:none" href="./ayrmetin.php?idno=34821"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34823"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b216"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o616"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>