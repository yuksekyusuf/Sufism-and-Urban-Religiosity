﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 156<br>Hüküm no: 161<br>Orijinal metin no: [33b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sipahi Osman Bey b. Abdülgani b. Ahmed’in Kayyum el-Hac Mustafa b. Ömer’e kefalet sebebiyle olan borcunu tecil etmesi</b><br><br>Fi’l-asl vilâyet-i Anadolu’da Maraş sancağında Elbistan kazâsına tâbi‘ Pınarbaşı nâm karye ahâlîsinden olup hâlâ Bolu kazâsına tâbi‘ Sultan nâm karyede mutavattın zümre-i sipâhiyândan Osman Bey b. Abdülgani b. Ahmed nâm kimesne meclis-i şer‘-i şerîf-i enverde mahmiye-i İstanbul’da Keçeci Piri mahallesinde sâkin işbu râfi‘ü’l-kitâb Kayyûm el-Hâc Mustafa b. Ömer nâm kimesne mahzarında ikrâr-ı tâm ve takrîr-i kelâm edip mezbûr el-Hâc Mustafa’nın sâbıkā Kostaniçe kādısı olan gāib ani’l-meclis Mahmud Efendi b. Ali zimmetinde cihet-i karz-ı şer‘îden yüz esedî guruş ve yedinden iştirâ ve kabz eylediği bir mushaf-ı şerîf hediyesinden dahi kırk beş esedî guruş ki cem‘an yüz kırk beş esedî guruş hakkı olup meblağ-ı merkūm ben emr ve kabûlü hâviye kefâlet-i sahîha-i şer‘iyye ile kefil olmağla meblağ-ı mezbûr merkūm el-Hâc Mustafa’ya bi-hükmi’l-kefâle zimmetinde edâsı lâzım deynim olup lâkin hâlden edâya iktidârım olmayıp te’cîle tâlib olduğumda ol dahi târih-i kitâbdan yetmiş beş gün tamâmına değin bi’t-taleb te’cîl etmeğin meblağ-ı mezbûr yüz kırk beş guruş mezbûr el-Hâc Mustafa’ya zimmetimde mü’eccel deynimdir dedikde gıbbe’t-tasdîki’ş-şer‘î mezbûr el-Hâc Mustafa dahi meclis-i şer‘de Abdurrahim b. Hüseyin Efendi huzûrunda ikrâr u i‘tirâf edip ba‘de tamâmi’l-ecel meblağ-ı mezbûr yüz kırk beş guruşu mezbûr Osman Bey’den taleb ve da‘vâ ve ahz u kabza ve bana îsâle tarafımdan merkūm Abdurrahim Efendi’yi vekîl ve nâib-i menâb nasb u ta‘yîn eyledim dedikde ol dahi vekâlet-i mezbûreyi kabûl etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ ve’l-ışrîn min-Muharremi’l-harâm li-sene mi’e ve elf.<br><br>Şuhûdü’l-hâl: el-Hâc Hüseyin b. İbrahim, Mehmed b. Musli, Yusuf Efendi, Mustafa Efendi b. Nurullah, İbrahim Çelebi b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=28185"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28187"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b156"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o366"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>