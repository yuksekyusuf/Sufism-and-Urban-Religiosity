﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 281<br>Hüküm no: 249<br>Orijinal metin no: [33b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal gediği sahipleri Yanaki ile kardeşi Despino’nun kiraladıkları dükkândan çıkarılmaması</b><br><br>Topkapı’da Bakkāl<br><br>Ma‘rûz<br><br>Bakkāl tâifesinden Yanaki v. Kosta zimmî tarafından husûs-ı âtîde vekîl olduğu Ligori v. Yorgi ve Rizo v. Togodoş nâm zimmîler şehâdetleriyle sâbit olan Yani v. Yamandi ve kız karındaşı Despino bt. el-mersûm Kosta Nasrâniye tarafından kezâlik husûs-ı âtîde vekîl olduğu şahsını ârifân şâhidân-ı mesfûrân şehâdetleriyle sâbit olan âhar Yorgi v. Zahari nâm zimmîler meclis-i şer‘-i hatîrde kendi nefsinden asîl ve li-ebeveyn er karındaşı Ohannes v. Serope zimmî tarafından husûs-ı âtîde vekîl-i sâbitü’l-vekâlesi Kerupa zimmî muvâcehesinde Bakkālân Pazarbaşısı Süleyman Ağa ve Bölükbaşı es-Seyyid Ahmed ve sâir bi’l-cümle nizâm ustaları hâzır oldukları hâlde İstanbul’da Topkapı dâhilinde Çukurçeşme ittisâlinde kâin yedi kepenk bir bâb kadîm bakkāl dükkânı mersûmân Kerupa ve Ohannes zimmîlerin iştirâken ve şâyi‘an bi’l-icâreteyn bâ-temessük-i mütevellî taht-ı tasarruflarında ve dükkân-ı mezkûrda şehriye altışar guruş kirâ ile müvekkillerimiz mersûmân müşâhereten müstecir derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûme müvekkillerim mersûmân Yanaki zimmî ve Despino Nasrâniyenin bi’l-münâsafe yedlerinde iştirâken ve şâyi‘an mülkleri olmağla mersûmân Kerupa ve Ohannes zimmîler bu esnâda dükkân-ı mezkûrun üç kepenk mahâllini kahvehâne ihdâsıyla âhara îcâr ve dört kepenk mahâllinde kendileri metâ‘-ı âhar bey‘iyle mütemekkin olup lâkin dükkân-ı mezkûr kadîm bakkāl olarak Başmuhâsebe’de mukayyed şurût-ı nizâmımızda dâhil ve bu makūle bakkāl dükkânı gedikleri mâl-ı tüccâra mukābil olduğundan bu vechile tebdîl ve tağyîr olunmayarak ta‘mîr ve termîmi iktizâ eyledikde mülk sâhibleri ke’l-evvel ta‘mîr ve tecdîd eylemeleri dahi bâ-fermân-ı âlî şurût-ı nizâm-ı mer‘iyemizde iken zimmîyân-ı mersûmân ber-vech-i meşrûh dükkân-ı mezkûru akār-ı âhara tebdîl etmeleriyle ke’l-evvel bakkāl dükkânı olarak müvekkillerim mersûmân îcâr etmek üzere mesfûrâna tenbîh olunmak bi’l-vekâle matlûbumdur deyü da‘vâ etdiklerinde husûs-ı mezkûr istikşâf-ı hâl için Pazarbaşısı ve Bölükbaşısı ve nizâm ustaları hâzırûn-ı mezbûrûndan istintâk olundukda hâl müdde‘iyân-ı mersûmânın takrîrlerine mutâbık olduğunu haber verdiklerinden sonra mersûm Kerupa zimmî dahi kaziyye minvâl-i meşrûh üzere olduğunu bi’l-asâle ve bi’l-vekâle ikrâr ü i‘tirâf ve ber-mûceb-i emr-i âlî dükkân-ı mezkûru gedik sâhibleri müvekkilân-ı mersûmân Yanaki zimmî ve Despino Nasrâniye kirâ-yı kadîmi üzere îcâr ve teslîme müte‘ahhid olup bu vechile kat‘-ı nizâ‘ eyledikleri İstanbul Mahkemesi’den huzûr-ı âlîlerine i‘lâm olundu.<br><br>Fî 14 min-Safer sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31656"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31658"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b281"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o639"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>