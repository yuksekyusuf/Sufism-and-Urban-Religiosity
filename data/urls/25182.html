﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 313<br>Hüküm no: 295<br>Orijinal metin no: [37a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Veziriazam Ahmed Paşa’nın menzilinin Hüseyin Ağa’ya hibe edildiği</b><br><br>Hüccet-i kanavât-ı vezîr-i a‘zam.<br><br>Husûs-ı âti’l-beyânın mahâllinde tahrîri iltimâs olunmağın savb-ı şer‘den mevlânâ Keşfî Mustafa Efendi irsâl olunup ol dahi mahmiye-i İstanbul’da merhûm Sultan Süleyman Câmi‘-i şerîfi kurbünden Siyavuşpaşa Sarayı demekle ma‘rûf saraya varıp zeyl-i rakīmde isimleri mastûr olan Müslimîn huzûrlarında akd-i meclis-i şer‘ eyledikde bi’l-fi‘il sahib-i sadâret-i uzmâ olan vezîriazam-ı zî-şân hazret-i Ahmed Paşa yesserallâhu mâ yürîdü ve mâ yeşâ kıbel-i âlîlerinden ikrâr-ı âti’l-beyâna vekîl olup fahrü’l-a‘yân Osman Ağa b. Murtaza ve el-Hâc Abdülmümin Ağa b. Yakub şehâdetleri ile şer‘an vekâleti sâbite olan umdetü’l-emâcid ve’l-a‘yân el-Hâc Ebûbekir Ağa b. Murad meclis-i ma‘kūd-ı mezbûrda müvekkil-i müşârün-ileyh hazretlerinin ammi-zâdeleri işbu kitâb-ı sıhhat-nisâbın yed-i kerîmelerine vusûl ile şeref-yâb olan umdetü’l-e‘âzım ve’l-e‘âlî câmi‘ü’l-mehâmid ve’l-meâli Hüseyin Ağa tarafından ikrâr-ı âti’z-zikri tasdîke sâbitü’l-vekâle vekîl olan fahrü’l-a‘yân Oruç b. Hüseyin mahzarında bi’l-vekâle ikrâr ve i‘tirâf edip müvekkil-i müşârün-ileyh hazretleri mukaddemâ menzil-i mezbûrun dâhiliyesini ba‘de’l-ifrâz merkūm Hüseyin Ağa’ya hîbe-i tâm ile hîbe eylemiş idi hâlâ dâhiliyede vâki‘ bir kebîr su hazînesine Kırkçeşme suyundan cârî bir masûra su ve Süleymâniye suyundan cârî bir masûra suyu müştemil ve kanavâtıyla hakk-ı tasarrufunu mütevellîsi ( ) ağa ve hâlâ su nâzırı olan Mustafa Ağa b. İbrahim ma‘rifetleri ile müvekkil-i müşârün-ileyh Hüseyin Ağa’ya fâriğ olmuşdur ol vechile zikrolunan su seyl-i kanavât ile müvekkil-i mûmâ-ileyh Hüseyin Ağa’nın hakk-ı müfevvezî olmuşdur keyfe mâ yeşâ mutasarrıf [olsun] dedi dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ba‘de ma‘an irsâl olunan Mustafa b. Mehmed ile meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ min-şehr-i Ramazan sene 1073.<br><br>Şuhûdü’l-hâl: Mehmed Çelebi b. Mustafa, Osman Bey b. Mustafa, el-Hâc Abdülmümin b. Yakub, Ahmed Çelebi b. Abdünnebi, Hasan Beşe b. Abdullah, İsmail Çelebi b. İbrahim, Ömer b. Yusuf, Mustafa Bey b. Mehmed Paşa, Ali Bey b. Mehmed Paşa.</p>          <br><a title="Önceki sayfa" style="text-decoration:none" href="./ayrmetin.php?idno=25181"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25183"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b313"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1030"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>