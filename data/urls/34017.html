﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 247<br>Hüküm no: 110<br>Orijinal metin no: [41b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Büyük çarşının yangında yıkılan kemerlerinin keşfinin yapılması için çıkarılan emir</b><br><br>Bâ-sahh-ı âlî.<br><br>İstanbul kādısı fazîletlü efendi ve İhtisâb ağası ve Hâssa mi‘mâr ağa.<br><br>Münhedim olan Çarşı-yı kebîr kemerlerinin keşfi’çün emr-i âlî.<br><br>Bu def‘a bi-irâdetillâhî te‘âlâ vukū‘ bulan harîkde muhterik olan yorgancı ve yağlıkcı ve haffâf ve çadırcı ve abacı ve Batpazarı’nda kâin oturakcı ve Bezzâstân-ı atîk civârında vâki‘ zenneci ve kılabdancı ve şeritci ve kazzâz esnâfının emr-i ta‘ayyüşleri kendi ticâretlerine münhasır olduğuna binâen harîk vukū‘undan beri ticâretlerinden dûr olarak ıyâl ü evlâdlarıyla geçinmekde ıztırâb ve muzâyakaları derkâr ve bunların dükkânları Çarşı-yı kebîr’de olmak hasebiyle esnâ-yı harîkde ekser kemerleri münhedim olup bâkī kalanlar dahi çarçabuk ta‘mîr olunmadığı hâlde yağmur vukū‘unda külliyen münhedim olacağı bedîhî ve âşikâr olduğuna binâen zikrolunan dekâkîn mahalli ve kemerleri evvel emirde ma‘rifet-i şer‘le <<gereği gibi>> gereği gibi keşf ve mu‘âyene olunarak iktizâ eden mesârifi beher dükkânın zirâ‘ ve tahammülüne göre <<ashâbı>> ashâbı taraflarından i‘tâ olunmak ve metîn ve rasîn olmak üzere olmak üzere binâ ve inşâ ettirilmesine müsâ‘ade-i seniyye erzânî kılınması husûsu esnâf-ı merkūme tarafından bâ-arzuhâl istid‘â ve istirhâm olunup istid‘â olunduğu vechile tanzîm olunması zımnında me’mûrlar tarafından zinhâr bir gûne tama‘ ve irtikâb misilli hâlet vukū‘a gelmemesi husûsuna irâde-i seniyye ta‘allukuyla ol bâbda hatt-ı hümâyûn-ı inâyet-makrûn-ı hazret-i pâdişâhî sahîfe-pîrâ-yı sudûr buyrulmuş olmakdan nâşî mantûk-ı münîfi üzere evvel emirde çarşı-yı mezkûrda lâzımü’l-inşâ olan kemerlerin ber-vech-i dikkat keşf ve mu‘âyenesiyle lâzım gelen mesârifâtı tedkīk ve hesâb olunarak ba‘dehû her bir dükkânın zirâ‘ ve tahammülüne göre <ashâbı>> ashâbı taraflarından i‘tâ olunmak ve zinhâr kimesneye gadr ve te‘addî ve tama‘ ve irtikâb sûretleri vukū‘ bulmamak şartıyla ber-vech-i istid‘â metîn ve rasîn olarak inşâ ettirilmesi husûsuna mübâderet eyleyesin deyü.<br><br>Fî 16 S sene [1]242.</p>          <br><a title="Önceki sayfa" style="text-decoration:none" href="./ayrmetin.php?idno=34016"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34018"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b247"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o519"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>