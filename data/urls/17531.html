﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 356<br>Hüküm no: 578<br>Orijinal metin no: [57a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yahûdi Kemal’in süt alış-verişinde anlaşmazlığa düştüğü</b><br><br>Maʻrûz;<br><br>Sâhib-i arzuhâl Kemal nâm Yahûdi Avaso nâm karyeden derûn-ı arzuhâlde mastûr Marko v. Simo nâm zimmî muvâcehesinde bundan akdem narh-ı cârî üzere bana süt vermek üzere ber-vech-i peşin yüz seksen yedi buçuk ve karz on beş guruş yedimden mesfûr Marko ahz u kabz etmekle rûz-ı Hızır’dan mukaddem çetelemize göre turfanda taʻbîr olunur altı yüz <<iki narh-ı cârî üzere hesap görelim>> doksan iki vakıyye ve rûz-ı Hızır’dan sonra iki bin üç yüz vakıyye leben benim makbûzum olup beynimizde bahâsı katʻ olunmayıp narh-ı cârî üzere hesap görelim dedikde mesfûr Marko zimmî turfanda sütün her bir vakıyyesine dokuz akçe ve rûz-ı Hızır’dan sonra verdiği sütün her vakıyyesine altışar akçe mütâlebesiyle leben vermekde mümânaʻat ve kârhânenin taʻtiline bâʻis olur deyü daʻvâya tasaddî ve mesfûr Marko istintak olundukda ber-vech-i muharrer süt vermek üzere müddeʻî-i mesfûr Kemal yedinden peşin yüz seksen yedi buçuk ve karz on beş guruş kabzını ikrâr ve iʻtirâfından sonra maʻlûmü’l-kıyye sütün narh-ı cârî üzere ve kethüdâlarına dahi râzı olmayıp turfanda verdiği sütün kıyyesine <<altışar akçe taleb>> dokuzar akçe ve rûz-ı Hızır’dan sonra verdiği sütün kıyyesine altışar akçeden taleb ve âhar yerde murâfaʻa olurum deyü şirrete sâlik ve taʻcîzden hâlî olmadığı huzûr-ı âlîlerine iʻlâm olundu. Fermân hazret-i veliyyü’l-emrindir.<br><br>Fî 15 min-Recebi’l-ferd sene 1161</p>          <br><a title="Önceki sayfa" style="text-decoration:none" href="./ayrmetin.php?idno=17530"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17532"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b356"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o715"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>