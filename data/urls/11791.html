﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 522<br>Hüküm no: 460<br>Orijinal metin no: [151b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun bt. Hüseyin’in tasarrufundaki vakıf evi Ali Ağa Vakfı mütevellisi Mustafa Bey b. Abdullah’tan aldığı borca karşılık rehin göstermesi</b><br><br>Mahmiye-i Kostantıniyye’de Sarây-ı Atîk kurbünde vâki‘ Mercan Ağa mahallesinde sâkine Âişe Hatun bt. Hüseyin meclis-i şer‘-i şerîfde mahmiye-i mezbûrede Medîne-i Münevvere Evkāfı’na bi’l-fi‘il mütevellî olan mefharü’l-emâsil ve’l-a‘yân İsmail Çelebi b. ( ) mahzarında takrîr-i da‘vâ edip vakf-ı merkūmdan olup mahalle-i mezbûrede bir tarafı vakf-ı mezbûr ve bir tarafı Çavuş Vakfı ve bir cânibi mahalle-i mezbûre mescidine vakıf menzil ve bir cânibi tarîk-i âm ile mahdûd olan vakıf menzilin hakk-ı tasarrufu icâre-i mu‘accele ve müeccele ile babam mezbûr Hüseyin yedinde iken mukaddemâ vâki‘ olan harikda menzil-i mezkûr muhterik olmağın arsası üzerine babam mezbûr Hüseyin izn-i mütevellî ile kendi mâlından nefsi için cedîd menzil binâ edip ba‘de vefâtihî bana intikāl ettikde binâsı mülküm olan menzil-i mezkûru Ali Ağa Vakfı’na mütevellî olan Mustafa Bey b. Abdullah nâm cündîden istikrâz ettiğim seksen bin atîk akçe mukābelesinde mütevellî-i mezbûr Mustafa Bey’e rehin vaz‘ edip ol dahi irtihân ve kabûl ettikde yine mezbûr Mustafa Bey vakıf arsa üzerinde olan ebniyenin rehni sahîh değildir, menzil-i mezkûru meblağ-ı mezbûr mukābelesinde bana tefvîz ile meblağ-ı mezbûru ibkā ettikde menzil-i mezkûra yine sen mutasarrıfe ol deyu takrîr edip ben dahi menzil-i mezkûru mezbûr Mustafa Bey’e tefvîz edip ba‘dehû mezbûr Mustafa Bey bilâ-veled vefât etmekle sâbıkā Haremeyn-i Şerîfeyn mütevellîsi olan Ömer Ağa menzil-i mezkûr mahlûldur, âhara îcâr ederim deyu beni tahvîf edip yedimden hakk-ı sükût kırk bin akçemi bî-vech alıp vakf-ı mezbûrun muhâsebe defterine kayd etmişdir, hâlâ meblağ-ı mezbûru mütevellî-i merkūm İsmail Çelebi’den taleb ederim, suâl olunsun dedikde gıbbe’s-suâl mütevellî-i mezbûr cevâbında fi’l-hakīka menzil-i mezkûru mezbûre Âişe Hatun mütevellî-i mezbûr Mustafa Bey’e tefvîz edip ba‘de vefâtihî mahlûlünden mütevellî-i sâbık mezbûr Ömer Ağa menzil-i mezkûru yine mezbûreye yirmi bin akçeye îcâr edip vakfın muhâsebe defterine kayd etmişdir, ebniye-i mezkûre vech-i muharrer üzere mülkü olup mütevellî-i mezbûr Mustafa Bey’e rehin vaz‘ ettiği ma‘lûmum değildir deyicek, mezbûre Âişe Hatun’dan takrîrine muvâfık beyyine taleb olundukda udûl-ı Müslimînden Mustafa Halîfe b. Mehmed ve el-Hâc Mehmed b. Mustafa nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ ebniye-i mezkûreyi mezbûre Âişe’nin babası müteveffâ-yı mezbûr hâl-i hayâtında izn-i mütevellî ile kendi mâlından nefsi için ihdâs edip ba‘de vefâtihî mezbûreye intikāl etmekle mezbûre dahi meblağ-ı mezbûr seksen bin atîk akçe mukābelesinde mütevellî-i mezbûr Mustafa Bey’e bizim huzûrumuzda rehin vaz‘ edip ol dahi irtihân ve kabz u kabûl etti, husûs-ı mezbûra biz şâhidleriz, şehâdet dahi ederiz deyu edâ-i şehâdet-i şer‘iyye ettiklerinde ba‘de ri‘âyeti şerâiti’l-kabûl şehâdetleri makbûle olmağın mâ-hüve’l-vâkı‘ bi’t-taleb ketb olundu.<br><br>Hurrire fî-evâsıtı Şa‘bâni’l-mu‘azzam sene sitte ve selâsîn ve elf.<br><br>Şühûdü’l-hâl: Mehmed Bey b. Ahmed el-mütevellî, Mehmed Çelebi b. Gazanfer el-bevvâbü’s-sultânî, İskender b. Carullah, Ali Çelebi b. Hızır, Mustafa Çelebi b. Mehmed el-kâtib ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11790"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11792"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b522"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o675"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>