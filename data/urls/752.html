﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 69<br>Hüküm no: 35<br>Orijinal metin no: [9a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Küretünnühâs kazasına bağlı Ağlı nâhiyesinin Seydiler köyündeki Seyyid Zülfikar Tekkesi’nin hak sahipleri olan altı kişi arasında paylaşılması</b><br><br>Ma‘rûz,<br><br>Küretünnühâs kazâsına muzâfe Ağlı nâhiyesine tâbi‘ Seydiler nâm karyede vâki‘ Seyyid Zülfikar Tekyesi’nin tevliyet ve gallesi vâkıf-ı mûmâ-ileyhin mutlaka evlâd ve evlâd-ı evlâdına meşrûta olup amel-i kadîmi dahi bu vechile cârî olagelmeğin bu makūle mutlaka evlâda meşrûta vakfın tevliyet ve gallesine mevcûd olan cemî‘ evlâd-ı vâkıf müsâvat üzere mutasarrıf olmak muktezâ-yı şer‘-i şerîf olup bir müddetden beri evlâd-ı vâkıf altı nefere münhasır olduğundan tevliyet ve galle dahi altı sehm i‘tibârıyla tasarruf olunageldiği ve hatta bundan akdem sihâm ile ruûs beyninde muvâfakat tesâdüf eylediğinden maksûd-ı şer‘ olan müsâvat bulunmağla yine altı sehm i‘tibârıyla altı nefere tevcîh olunup el-yevm bir sehmi es-Seyyid Salih b. es-Seyyid İbrahim’in ve bir sehmi es-Seyyid Mustafa b. es-Seyyid Mustafa’nın ve bir sehmi es-Seyyid Mehmed b. Salih’in ve bir sehmi es-Seyyid İbrahim b. es-Seyyid Ahmed’in ve bir sehmi es-Seyyid Kasım b. es-Seyyid Mustafa’nın ve bir sehmi es-Seyyid Mehmed Salih b. es-Seyyid Mehmed’in başka başka beratla üzerlerinde olduğu askerî rûznâmçesinden derkenâr olunmağla meâl-i arz ve derkenâra nazar ve bi’t-tahkīk keyfiyet ve iktizâsı i‘lâm olunmak bâbında sâdır olan fermân-ı âlîşâna imtisâlen karye-i mezbûre ahâlîsinden bu esnâda Âsitâne-i aliyyeye gelen Haliloğlu es-Seyyid Eyüb b. Ahmed ve Pilavcıoğlu es-Seyyid Molla Hasan b. es-Seyyid Ahmed ve Avkozoğlu Yahya b. Osman nâm kimesneler meclis-i şer‘-i şerîfe celb ile keyfiyeti gereği gibi etrâfıyla suâl olundukda derûn-ı arzda tahrîr ve inhâ kılındığı üzere mezbûr es-Seyyid Mehmed Salih b. es-Seyyid Mehmed’in bilâ-veled fevti vâki‘ ve dârende-i arz merkūm es-Seyyid Mehmed müteveffâ-yı mezbûr es-Seyyid Salih ile li-ebeveyn karındaşlar olup babaları ismi mezbûr es-Seyyid Mehmed ve dedeleri ismi es-Seyyid Ali ve vâlideleri ismi Hadîce bt. Hasan ve maskat-ı re’sleri karye-i mezbûre olduğu ve bâlâda beyân olduğu vechile beş hisseye mutasarrıf olan beş nefer olan vâkıf ile mezbûr es-Seyyid Mehmed’den gayri müstahıkk-ı âharı olduğu ma‘lûmumuz değildir deyü herbiri beynlerinde olan vesâiti zikr [ve] beyân ile neseblerine alâ-tarîkı’ş-şehâde ihbâr etmeleriyle bu sûretde ber-muktezâ-yı te‘âmül-i kadîm cemî‘ evlâd-ı vâkıfın müsâvat üzere mutasarrıf olmaları şer‘an lâzım geldiğine nazaran müteveffâ-yı mezbûr hayatında dahi olsa i‘tibâr-ı sâbık-ı mezkûr tağyîr ile isbâ‘an tevcîhi îcâb edeceği ve el-hâletü hâzihî mezbûrun fevtiyle karındaşı merkūmun müşârik olacağı bi’l-evleviyye zâhir ve ber-mûceb-i ihbâr âhar kimesne olmayıp altı nefere münhasır olduğundan yine sihâm ile ruûs beyninde tevâfuk ve tesâvî bulunmağla i‘tibâr-ı sâbık-ı mezkûru tağyîre hâcet kalmayacağına binâen tevliyet-i mezkûrenin altı sehm i‘tibârıyla bir sehm mezbûr es-Seyyid Mehmed’e tevcîh olunmak muvâfık-ı şer‘-i şerîf olacağı huzûr-ı âlîlerine i‘lâm.<br><br>Fî 11 Ra sene [12]48</p>          <br><a title="Önceki sayfa" style="text-decoration:none" href="./ayrmetin.php?idno=751"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=753"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b069"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o201"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>