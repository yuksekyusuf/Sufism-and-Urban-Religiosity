﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 228<br>Hüküm no: 214<br>Orijinal metin no: [31a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kazer v. Kirkor ile Manas v. Asador’un diyet davasında sulh olmaları</b><br><br>Dem [ü] diyetden ibrâ<br><br>Vilâyet-i Anadolu’da Erzurum sancağında Tercan kazâsına tâbi‘ Ağatırı nâm karye ahâlisinden olup mahmiye-i İslâmbol’da Topkapısı dâhilinde Bâyezid Ağa mahallesinde kâin uncu değirmeninde mütemekkin iken bundan akdem hâlik olan Asvador nâm zimmînin babası ve hasran vârisi olduğu lede’ş-şer‘i’l-enver zâhir olan Kazer v. Kirkor nâm zimmî meclis-i şer‘-i hatîr-i lâzımü’t-tevkīrde işbu hâmilü’r-rakīm Manas v. Asador nâm zimmî muvâcehesinde bi’l-verâse ikrâr ve takrîr-i kelâm edip mesfûr Manas zimmî târih-i kitâbdan iki sene mukaddem oğlum mûrisim merkūm Asvador zimmî ile mahmiye-i mezbûrede Yenibahçe Çayırı nâm mevki‘de güreş edip oğlum mûrisim merkūm Asvador zimmî mesfûr Manas zimmînin güreşinin darbından nâşi sâhib-i firâş ve otuz gün mürûrunda müte’essiren hâlik olmuş idi deyü mûcib-i şer‘îsini mesfûr Manas zimmîden bu esnâda taleb ve da‘vâ eylediğimde ol dahi bi’l-külliye inkâr ve bu vechile beynimizde münâza‘ât-ı kesîre ve muhâsamât-ı şedîde cereyân etmiş idi. El-hâletü hâzihî beynimize muslihûn tavassutuyla ber-vech-i muharrer tesaddî eylediğim da‘vâ-yı mezkûremden beni mesfûr Manas zimmî ile an-inkâr seksen guruş üzerine inşâ-i akd-i sulh eylediklerinde ol dahi sulh-ı mezkûru kabûl ve bedel-i sulh olan meblağ-ı mezbûr seksen guruşu mesfûr Manas zimmî bana def‘ ü teslîm eyledikde ben dahi yedinden tamamen ahz ü kabz edip oğlum mûrisim hâlik-i merkūmun diyetine ve bi’l-cümle husûs-ı mezkûra müte‘allika âmme-i de‘âvî ve kâffe-i mutâlebâtdan mesfûr Manas zimmînin zimmetini ibrâ-i âmm-ı kātı‘u’n-nizâ‘la ibrâ ve ıskāt eylediğimde ol dahi bedel-i sulh nâmıyla bana medfû‘u olan meblağ-ı mezbûr seksen guruşa müte‘allika âmme-i de‘âvîden benim zimmetimi ibrâ ve ıskāt edip herbirimiz ber-minvâl-i muharrer âharın ibrâsını kabûl eyledik dedikde gıbbe’t-tasdîki’ş-şer‘î mâ-vaka‘a.<br><br>Fî 15 S sene 1197<br><br>Şühûdü’l-hâl: Es-Seyyid Halil b. Yusuf, Ali Beşe b. Mehmed, Osman Beşe b. Halil, İsa Beşe b. ( ), Molla Ali b. Halil.<br><br>Kabriyel v. Begos, Kazer v. Ohan, Garib v. Erimo, Mıgırdıç v. Oseb, Mardıros v. Hanyar, Artin v. Melkon ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10756"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10758"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b228"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o665"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>