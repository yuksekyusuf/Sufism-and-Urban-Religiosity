﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 210<br>Hüküm no: 221<br>Orijinal metin no: [43a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Doğramacı Salih’in kiracısı oldukları Suluhan’daki odalarının açılarak içindeki eşyaların Hancı Yusuf’a teslim olunması</b><br><br>Mahmiye-i İstanbul’da Uzunçarşı kurbünde vâki‘ merhûm Rüstem Paşa Evkāfı’ndan olup Suluhan demekle ma‘rûf hanın bi’l-fi‘il mütevellîsi olan ( ) Ağa nâm kimesne tarafından husûs-ı âti’l-beyâna sâbitü’l-vekâle vekîli olan işbu bâ‘isü’l-kitâb el-Hâc Yusuf Bey b. Ali nâm kimesne meclis-i şer‘de takrîr-i kelâm edip zikr olunan hanın odalarından bir bâb odanın müste’ciri olan Doğramacı Salih nâm kimesne altı seneden beri gaybet-i munkatı‘a ile gaybet etmeleri ile zikr olunan odalar mukaffel ve mu‘attal kalmağla vakfa küllî gadr olmağın zikr olunan odalar izn-i şer‘le feth olunmak için hâlâ kāimmakām-ı sadâret-i uzmâ olan sa‘âdetlü İbrahim Paşa -yesserallâhu mâ-yürîd ve mâ yeşâ- hazretleri yedime buyruldu-yı şerîf vermişdir, nazar olunup mûcebince zikirleri mürûr eden odalar feth ve içinde mevcûd olan eşyâları vech-i meşrûh üzere îdâ‘ olunmak matlûbumdur dedikde takrîr-i meşrûhunu nâtık buyruldu-yı şerîf ibrâz etmeğin imtisâlen-lehû savb-ı şer‘den Mevlânâ Keşfî Mustafa Efendi irsâl olunup ol dahi han-ı mezbûra varıp zeyl-i rakīmde muharrerü’l-esâmî olan Müslimîn huzûrunda evvelâ mezbûr Doğramacı Salih’in odasının kilidini feth etdiklerinde içinde bir destere ve üç küştere ve bir rende ve bir balta ve iki miyâneki ve üç burgu ve beş sagīr ceviz tahtası bulunmağın tahrîr edip sâniyen mezkûr Divko’nun odasını feth etdiklerinde bir fıçı içinde elli vakiye limon âbı ve beş boş fıçı ve bir kara kılıç ve bir köhne yasdık kılıfı ve bir köhne kebe ve iki köhne seccâde ve bir köhne hasır ve hasırlı şişe ve bir sâde şişe ve bir aba başlık ve kürk ve bir akçe tahtası ve üç sagīr tahta sandık ve bir demir ısgara ve bir saç ayağı ve bir hunûn teneke ve iki çuval ve bir sâde kantarçe bulunmağla eşyâ-i mezkûreyi tahrîr edip zikr olunan hanın hancısı olup mahmûdü’l-hâl olduğu zeyl-i tâife mastûrü’l-esâmî olan ihbârları ile zâhir ve mütehakkık olan el-Hâc Yusuf nâm kimesneye îdâ‘ ve teslîm, ol dahi istîdâ‘ ve tesellüm etmeğin vâki‘ hâli mevlânâ-yı mezbûr mahallinde tahrîr ba‘dehû ma‘an irsâl olunan Receb Çelebi ve Muhzır Ali ile meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ min-Recebi’l-ferd li-sene ihdâ ve semânîn ve elf.<br><br>Şuhûdü’l-hâl: Mehmed Beşe b. Ahmed, Mehmed Çelebi b. Hasan, Salih Beşe b. Abdullah, Hasan Beşe b. Abdullah, Mehmed Çelebi b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=2538"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2540"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b210"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o581"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>