﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 521<br>Hüküm no: 590<br>Orijinal metin no: [86b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yusuf Ağa b. Abdullah’ın firar eden Rus asıllı cariyesini satın almış olan İbrahim Çelebi b. Bâli’nin cariyeyi Yusuf Ağa’ya teslim ettiği</b><br><br>Mahmiye-i İstanbul’da Davudpaşa Mahallesiʼnde sâkin işbu râfi‘u’l-kitâb Yusuf Ağa b. Abdullah nâm kimesne dîvân-ı hazret-i sadr-ı aʻzamîde ma‘kūd mahfil-i kazâda İbrahim Çelebi b. Bâli nâm kimesne mahzarında üzerine da‘vâ ve takrîr-i kelâm edip işbu kasîrü’l-kāme açık kaşlı sarı elâ gözlü Rusiyyetü’l-asl Seyfi nâm câriyeyi târih-i kitâbdan altı sene mukaddem bir esirciden semen-i ma‘lûma iştirâ etmekle mülk-i müşterâm iken firâr etmekle hâlâ medîne-i Mağnisa’da [Manisa’da] mezbûr İbrahim Çelebi yedinde buldum bi-gayr-ı hakkın vaz‘-ı yed etmekle suâl olunup alıverilmesi matlûbumdur dedikde gıbbe’s-suâl mezkûr İbrahim cevâbında mevsûfe-i mezbûreyi târih-i kitâbdan beş ay mukaddem Mağnisa’da [Manisa’da] Ali Beşe nâm kimesneden iki yüz yedi guruş semen-i medfû‘a iştirâ etmekle vaz‘-ı yed <<etmekle>> ederim müdde‘î-i mezbûrun mülkü olduğu ma‘lûmum değildir deyücek müdde‘î-i mezbûrdan müdde‘âsını mübeyyine beyyine taleb olundukda udûl-i Müslimînden olup mahmiye-i mezbûrede Kemal Paşa Mahallesiʼnde sâkin Mehmed Ağa b. Mustafa ve Sultan Bayezid kurbünde sâkin Mustafa Çelebi b. Mehmed nâm kimesneler li-ecli’ş-şehâde meclis-i mezkûra hâzırân olup isre’l-istişhâd fi’l-hakīka müdde‘î-i mezbûr Yusuf Ağa mevsûfe-i mezbûre Seyfi’yi târih-i kitâbdan altı sene mukaddem bir esirciden semen-i ma‘lûm ve medfû‘a bizim huzûrumuzda iştirâ etmekle mülk-i müşterâsıdır biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olup müdde‘î-i mezbûr tahlîf-i şer‘î ile tahlîf olundukdan sonra mûcebiyle mevsûfe-i mezbûreyi müdde‘î-i mezbûra teslîme mezbûr İbrahim’e ba‘de’t-tenbîh mezkûr İbrahim dahi mevsûfe-i mezkûre Seyfi’yi müdde‘î-i mezbûra teslîm etmeğin mâ-vaka‘a bi’t-taleb ketb olundu.<br><br>Fî 5 min-Şa‘bâni’l-mu‘azzam sene 1121<br><br>Şuhûdü’l-hâl: el-Hâc Mustafa Efendi, Mehmed Efendi el-Kâtib, el-Hâc Hüseyin Beşe, Bıçakçı Hüseyin Beşe, el-Hâc Mehmed, Halil Çelebi, diğer el-Hâc Mehmed, el-Hâc Osman ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4868"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4870"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b521"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o579"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>