﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 118<br>Hüküm no: 63<br>Orijinal metin no: [8a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mumcu Peço v. Hristo’nun Hüseyin b. Ali’deki alacaklarını tahsil ettiği</b><br><br>Maʻrûz;<br><br>Mumcu tâifesinden Peço v. Hristo nâm zimmî işbu bâʻisü’l-iʻlâm Hüseyin b. Ali nâm kimesne ile terâfuʻlarında mezbûr Hüseyin zimmetinde benden iştirâ ve kabz eylediği beher vakıyyesi yüz onar akçeye yüz vakıyye mum fitili bahâsından on bir bin akçe ve yine her çekisi doksanar akçeye yirmi çeki hatab bahâsından bin sekiz yüz akçe ve beher vakıyyesi otuz ikişer akçeye elli iki vakıyye mum bahâsından bin altı yüz altmış dört akçe ve kömür ve kakırdak bahâsından üç yüz akçe ile beher vakıyyesi yirmi sekiz akçe kıymetli bin beş yüz vakıyye don yağı zimmetinde hakkım olmağla taleb ederim deyü daʻvâ etdikde mezbûr Hüseyin dahi zikri mürûr eden fitil ve hatab ve mum ve kömür ve kakırdak ve yetmiş vakıyye don yağı bahâlarından cemʻan on altı bin yedi yüz yirmi dört akçe zimmetinde müddeʻî-i mesfûr Peço’ya deyni olduğunu ikrâr ve ziyâde bin dört yüz otuz vakıyye revganı baʻde’l-inkâr ziyâde beyâna havâle ve ikrârı mertebesi meblâğ-ı mezbûrun edâsıyla mezbûr Hüseyin ilzâm olundukdan sonra müddeʻî-i mesfûr Peço zimmî mezbûr Hüseyin zimmetinde mahkûmün-bih olan meblâğ-ı mezbûrdan dokuz bin akçesini dâyinim Molla Osman’a havâle ve bâkī yedi bin yedi yüz yirmi dört akçesini mezbûr Hüseyin yedinden ahz ü kabz eyledim dedikde ol dahi baʻde’t-tasdîk Eyüb mahkemesinde tescîl olunduğu bi’l-iltimâs huzûr-ı âlîlerine iʻlâm olundu.<br><br>Fî 11 min-Muharremi’l-harâm sene 1160</p>          <br><a title="Önceki sayfa" style="text-decoration:none" href="./ayrmetin.php?idno=17015"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17017"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b118"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o764"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>