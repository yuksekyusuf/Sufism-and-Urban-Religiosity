﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 247<br>Hüküm no: 267<br>Orijinal metin no: [36b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bağcı Yorgi v. Rodi’nin, Seyyid Mustafa b. Ömer Ağa aleyhine açtığı alacak davasının reddedildiği</b><br><br>Mu‘ârazadan men‘<br><br>Ma‘rûz<br><br>Arzuhâl eden Bağcı Yorgi v. Rodi nâm zimmî meclis-i şer‘-i münîrde derûn-ı arzuhâlde mezkûrü’l-ism müteveffâ Çörekçi es-Seyyid Ömer Ağa’nın kebîr oğlu es-Seyyid Mustafa mahzarında müteveffâ-i mezbûr hayatında yedimden iştirâ ve kabz eylediği ma‘lûmü’l-vezn ve’l-kıyye revgan-ı sâde semeninden ba‘de külli’l-hesâb zimmetinde dört yüz yirmi yedi guruş yirmi dört para alacağım olup kable’l-edâ fevt ve düyûn-ı müsbitesine tezkiresi vefâ etmeyip beyne’l-guremâ taksîm olundukda ben diyâr-ı âharda olduğuma binâen kısmet-i guremâdan dahi nesne istîfâ mümkün olmayıp lâkin müteveffâ-i mezbûrun hayatında iki bâb çörekçi dükkânında mevcûde beyne’l-esnâf gedik tâ‘bir olunup merhûm cennet-mekân firdevs-âşiyân Sultan Mustafa Hân hazretlerinin vakf-ı celîlelerinden olan âlât-ı lâzime-i ma‘lûme müteveffâ-i mezbûrun hayatında îcâresinde olup vefâtından sonra oğlu mezbûra âdiyen intikāl etmekle meblağ-ı mezkûr dört yüz yirmi yedi guruş yirmi dört parayı gedik-i mezkûr mücerred oğlu mezbûra intikāl eylediğine binâen gedik-i mezkûru âhara ferağ ve bedelinden yâhud kendi malından bana edâ etmek üzere merkūm es-Seyyid Mustafa’ya cebr olunsun deyü takrîr-i meşrûhu üzere merkūm es-Seyyid Mustafa’nın tereke-i müteveffâ-i mezbûre adem-i vaz‘-ı yedini mu‘terif iken tasaddî eylediği da‘vâsı meşrû‘a olmamağla kelâmına iltifât olunmadığı huzûr-ı âlîlerine i‘lâm olundu.<br><br>Fî-13 min-Zilhicce sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=31020"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31022"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b247"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o626"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>