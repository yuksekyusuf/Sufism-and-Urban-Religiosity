﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 444<br>Hüküm no: 456<br>Orijinal metin no: [111a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mihaliç ahalisinden İsmail Beşe’nin haksız yere aldığı cerime davasında sulh olduğu</b><br><br>Vilâyet-i Anadolu’da Mihaliç kazâsına tâbi‘ Kadıköyü nâm karye ahâlîsinden İsmail Beşe b. İsmail nâm kimesne mahmiye-i İstanbul’da meclis-i şer‘-i hatîr-i lâzımü’t-tevkīrde işbu bâ‘isü’l-vesîka el-Hâc Arslan b. Abdullah nâm kimesne mahzarına ikrâr ve takrîr-i kelâm edip bundan akdem mezbûr el-Hâc Arslan kasaba-i mezbûrda Yeniçeri Serdârı iken cerîme nâmıyla bi-gayrı hakkın on beş guruşumu ahz u kabz ve istihlâk etmekle meblağ-ı mezbûru merkūm el-Hâc Arslan’dan taleb ve da‘vâ eylediğimde ol dahi inkâr etmeğin beynimizde nizâ‘-ı kesîr vâki‘ olmuş idi, el-hâletü hâzihi muslihûn tavassut edip da‘vâ-i mezkûrumdan beni merkūm el-Hâc Arslan ile dokuz guruş üzerine musâlaha eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr dokuz guruşu merkūm el-Hâc Arslan yedinden tamâmen ahz u kabz edip mâ‘adâsına ve husûs-ı mezbûra müte‘allıka da‘vâdan merkūm el-Hâc Arslan’ın zimmetini ibrâ ve iskāt eyledim dedikde gıbbe’t-tasdîkı’ş-şer‘î mâ hüve’l-vâkî bi‘t-taleb ketb olundu.<br><br>Fî-selhi Cemâziyelâhire li-sene sitte aşere ve mi’e ve elf.<br><br>Şuhûdü’l-hâl: Cafer Beşe b. İbrahim, Hasan Beşe b. Mehmed, Osman Beşe b. Mustafa, Mustafa beşe b. Hasan mumcu, el-Hâc Yusuf b. Osman, Mehmed Çelebi b. Ali, Mustafa Çelebi b. Ali, Ali Beşe b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=41985"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41987"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b444"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o582"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>