﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 118<br>Hüküm no: 83<br>Orijinal metin no: [16a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Premedi kazasının Mercek köyü halkından Ali Beşe’nin mera davasının mahallin kadısı huzurunda görüşülmesi</b><br><br>Bâ-mühr-i hazret-i efendi,<br><br>Ma‘rûz,<br><br>Vilâyet-i Rumeli’nde Premedi kazâsı kurâlarından Mercek nâm karye sâkinlerinden olup mahmiye-i İstanbul’da sâkin Dellâk tâifesinden arzuhâlde ismi mezkûr Ali Beşe b. Mehmed meclis-i şer‘-i münîrde kazâ-i mezkûre muzâfe Postana nâm karye re‘âyâsından sâhib-i arzuhâl Resto v. Zoto nâm zimmî muvâcehesinde zikr olunan Postana karyesi ahâlîlerinden Hıristo v. Panka ve Pato v. Çiko ve Kosta v. Niko ve Yanko v. Mitro nâm zimmîler hâzır oldukları hâlde işbu mesfûr Resto zimmî sâlifü’l-beyân bi’l-cümle Mercek karyesi ahâlîlerine mahsûs olan mer‘âmızı sekiz seneden beri fuzûlî zabt ve tasarruf ve beher sene zimmetinde yirmi beşer guruşluk otlak bahâsından sekiz senede cem‘an iki yüz guruşluk otlak bahâsını dahi umûmen ahâlî-i karye taraflarından taleb ederim deyü merkūm Ali Beşe’nin tasaddî eylediği da‘vâsı umûmen ahâlî-i karye taraflarından vekâlet-i âmme iddi‘âsı olup takrîr-i meşrûhu üzere bu tarafda tashîh-i da‘vâ ve isbât-ı müdde‘â müte‘assir olduğundan mâ‘adâ zimmî-yi mesfûr Resto ile merkūm Ali Beşe mahâllinde ahâlî-i karye-i mezkûr mevcûd oldukları hâlde terâfu‘a terâzî ve ittifâk etmeleriyle ber-minvâl-i muharrer mahâllinde kādıları huzûrunda husûs-ı mezkûru rü’yet ve terâfu‘ olmaları için her biri yedlerine emr-i âlî i‘tâ buyurulmak bâbında istid‘â-yı inâyet eyledikleri ma‘lûm-ı devletleri buyuruldukda fermân men-lehü’l-emr hazretlerinindir.<br><br>Fî 26 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42188"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42190"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b118"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o600"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>