﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 496<br>Hüküm no: 517<br>Orijinal metin no: [127a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saraybosna Cizyedarı Hüseyin Ağa’nın borcuna Ali Ağa b. Yusuf ve Ali Ağa b. Abdullah’ın kefil olmaları</b><br><br>Bin yüz üç senesinde Saraybosna keferesi cizyedârı olan Hüseyin Ağa b. Mustafa b. Mehmed mahmiye-i mezbûrede meclis-i şer‘de tüccârdan işbu râfi‘ü’s-sifr Gavril v. Avron nâm Yahûdî muvâcehesinde ikrâr ve takrîr-i kelâm edip işbu merkūm Gavril’e cihet-i karz-ı şer‘îden altı bin sekiz yüz kırk beş guruş deynim olmağla meblağ-ı mezbûrun beş yüz guruşunu târîh-i kitâbdan otuz gün tamâmına edâya ta‘ahhüd edip bâkī altı bin üç yüz kırk beş guruşunu icâleten edâya iktidârım olmayıp tedrîc ile edâ etmek üzere istimhâl etdiğimde ol dahi meblağ-ı bâkī-i mezbûru te‘hîr ve imhâl eyledi hâlâ mecmû‘-ı mebâliğ-i mezbûr altı bin sekiz yüz kırk beş guruş merkūm Gavril’e ber-vech-i muharrer zimmetinde vâcibü’l-edâ deynimdir dedikde gıbbe’t-tasdîkı’l-mu‘teber mahmiye-i mezbûrede Ma‘cûncu mahâllesi ahâlîsinden Ali Ağa b. Yusuf b. Mehmed ve Galata muzâfâtından kasaba-i Kasımpaşa’da Kasımpaşa mahâllesi ahâlîsinden diğer Ali Ağa b. Abdullah b. Abdurrahman meclis-i mezkûrda her biri ikrâr ve takrîr-i kelâm edip biz dahi işbu medyûn-ı mezkûr Hüseyin Ağa’nın nefsine ve hîn-i mutâlebede meclis-i şer‘e ihzârına ve firâr ve gaybet ederse zimmetinde olan mecmû‘-ı meblağ-ı mezbûr altı bin sekiz yüz kırk beş guruşa emr u kabûlü hâviye kefâlet-i sahîha-i şer‘iyye ile her birimiz ma‘an kefil olduk dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu. Fi’l-yevmi’s-sânî ve’l-ışrîn min-Recebi’l-ferd sene 1116.<br><br>Şuhûdü’l-hâl: Fahrü’l-akrân Şeyhî Mehmed Efendi, Fahrü’l-küttâb Abdülbaki Efendi kâtib-i gedikliyân, Fahrü’l-küttâb Mustafa Efendi kâtib-i alemşâhî, Mustafa Çavuş el-mübâşir, İvaz Çavuş b. Şaban, Hüseyin b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=42046"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42048"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b496"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o566"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>