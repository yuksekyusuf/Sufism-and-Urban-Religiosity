﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 747<br>Hüküm no: 1237<br>Orijinal metin no: [101b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa, Seyyid Ali Efendi ve Turnacı İbrahim Ağa’nın alacak-verecek hususunda birbirlerinin zimmetlerini ibra ettikleri</b><br><br>Ma‘rûz<br><br>Medîne-i Üsküdar’a muzâfe Karamürsel nâhiyesine tâbi‘ Aydınlı karyesi ahâlisinden Mustafa b. Yusuf medîne-i mezbûrede mahfil-i Bâb’da meclis-i şer‘-i hatîrde es-Seyyid Ali Efendi b. Mustafa mahzarında bundan akdem mezbûr es-Seyyid Ali Efendi zimmetinde cihet-i deyn-i şer‘îden yüz altmış dört guruş hakkımın elli guruşunu ahz ve yüz on dört guruşu zimmetinde bâkī kalıp mezbûr es-Seyyid Ali Efendi’nin dahi gāib ani’l-meclis Turnacı İbrahim Ağa zimmetinde yüz on dört guruş alacak hakkı olmağla mezbûr es-Seyyid Ali Efendi deyn-i meblağ-ı merkūm yüz on dört guruş ile beni gāib-i mezbûr üzerine havâle-i mukayyede ile havâle ve hîn-i havâlede herbirimiz havâleyi kabûl etmişdik lâkin ben meblağ-ı bâkī-i merkūm yüz on dört guruşu gāib-i mezbûrdan taleb eylediğimde edâdan imtinâ‘ eylediğine binâen havâle-i mezkûreden rücû‘ etmemle yine mezbûr es-Seyyid Ali Efendi’den taleb ederim deyü bundan akdem müdde‘î-i mezbûrun mezbûr es-Seyyid Ali Efendi’den …? tahakkuk etmeksizin meblağ-ı merkūmu mutâlebesi mesmû‘a olmayıp müdde‘î-i mezbûr bî-vech-i şer‘î mu‘ârazadan men‘ olundukdan sonra müdde‘î-i mezbûr meblağ-ı bâkī-i merkūm yüz on dört guruşun on dört guruşunu tekrar gāib-i mezbûrdan ahz ve yüz guruşu gāib-i mezbûr zimmetinde kalmışken dâyin-i merkūm Mustafa ile mezbûr es-Seyyid Ali Efendi rızâlarıyla havâle-i mezkûreyi feshetdiklerinden sonra mezbûr es-Seyyid Ali Efendi meblağ-ı merkūm yüz guruşu işbu meclis-i şer‘de mezbûr Mustafa’ya bi’r-rızâ def‘ ü teslîm eylediğinden ol dahi yedinden tamamen ahz ü kabz edip gerek mezbûr es-Seyyid Ali Efendi’nin ve gerek gāib-i mezbûr İbrahim Ağa zimmetlerini ibrâ ve ıskāt ve herbiri âharın ber-vech-i muharrer ibrâsını kabûl edip bu vechile kat‘-ı münâza‘a eyledikleri bi’l-iltimâs huzûr-ı âlîlerine i‘lâm olundu.<br><br>Fî 16 min-Ş sene 1206.</p>          <br><a title="Önceki sayfa" style="text-decoration:none" href="./ayrmetin.php?idno=54261"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54263"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b747"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o997"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>