﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 161<br>Hüküm no: 120<br>Orijinal metin no: [18b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Başcı Mahmud Camii Vakfı mütevellisi Mehmed Sadık’ın vakfa ait ev arsasını Rukiye bt. Abdullah’a kiraya vermesi</b><br><br>İstihkâm<br><br>Ashâb-ı hayrâtdan merhûm Başcı el-Hâc Mahmud Câmi‘-i şerîfinde Salih Efendi nâm sâhibü’l-hayrın evlâdiyet ve meşrûtiyet üzere mütevellîsi Mehmed Sadık b. el-mezbûr Salih Efendi meclis-i şer‘-i şerîf-i enverde işbu bâ‘isetü’l-kitâb Rukiye bt. Abdullah nâm hatun tarafından vech-i âtî üzere tasdîka vekîl olduğu ber-nehc-i şer‘î sâbit olan Molla Ali b. Halil nâm kimesne mahzarında bi’t-tevliye takrîr-i kelâm ve ifâde-i merâm edip mütevellîsi olduğum vakf-ı mezbûr müsakkafâtından olup mahmiye-i İslâmbol’da Nevbahar mahallesinde vâki‘ bir tarafdan Mücellid zevcesi arsası ve bir tarafdan Haffâf Veliyüddin arsası ve bir tarafdan tarîk-i hâs ve bir tarafdan tarîk-i âm ile mahdûd müştemilât-ı ma‘lûmeyi hâvî beher şehr otuz akçe icâre-i müecceleli bir bâb vakıf menzil mezbûre Rukiye Hatun’un taht-ı tasarrufunda iken menzil-i mezkûr bundan akdem harîk-i kebîr’de muhterik olup ancak hükm-i nukzda bir mikdâr taş mevcûd olup arsa-i sırfa kalmağla arsa-i mezkûre üzerine vakıf içün icâre-i mu‘accelesine mahsûben müvekkile-i mezbûre Rukiye Hatun ve âharı rağbet etmeyip ve cânib-i vakıfda dahi binâya müsâ‘ade olmamağın hükm-i nukzda olan nukz semen-i misliyle âhara bey‘ ve arsa-i mezkûre icâre-i müeccele-i mezkûresiyle âhara îcâr ve üzerine ihdâs olunan binâ bânîsinin mülkü olmak üzere izin verilmek taraf-ı vakfa evlâ ve enfa‘ olduğunu zeyl-i kitâbda muharrerü’l-esâmî bî-garaz Müslimîn meclis-i şer‘a ihzâr ve ben bi’t-tevliye mezûn olmamla hükm-i nukzda olan ma‘lûmü’l-mikdâr taşı semen-i misli idiği Müslimûn-ı merkūmûn ihbârlarıyla zâhir olan beş guruş semen-i makbûza bey‘ ve teslîm eylediğimden sonra müvekkile-i mezbûre Rukiye Hatun yedine taraf-ı vakıfdan müceddeden i‘tâ eylediğim bir kıt‘a temessük mantûkunca menzil-i mezkûrun arsasını beher şehr otuzar akçe icâre-i müeccele-i kadîmesiyle müvekkile-i mezbûreye îcâr ve teslîm ol dahi istîcâr ve tesellüm ve kabûl ve üzerine mâlıyla nefsi içün her ne binâ ihdâs eder ise müvekkile-i mezbûrenin mülkü olmak üzere izin verdiğime binâen kıbel-i şer‘den dahi bir kıt‘a hüccet-i şer‘iye i‘tâ olunmak bi’t-tevliye murâdımdır dedikde hakīkat-i hâl minvâl-i meşrûh üzere olduğunu Müslimûn-ı merkūmûn ihbâr ve vekîl-i merkūm Molla Ali dahi tasdîk etmeğin ber-mantûk-ı temessük mütevellî-i mezbûr menzil-i mezkûrun arsası beher şehr otuzar akçe mukāta‘alı ve üzerine her ne binâ ihdâs eder ise mülkü olmak üzere müvekkile-i mezbûre Rukiye Hatun yedine li-ecli’l-istihkâm kıbel-i şer‘den işbu vesîka-i enîka ketb ü imlâ olunup def‘ olundu.<br><br>Fî 5 min-Zilhicceti’ş-şerîfe sene 1196<br><br>Şühûdü’l-hâl: Mehmed Efendi b. ( ) İmâm, Müezzin Mehmed Ârif, Molla Ömer Müezzin, Veliyüddin Ağa Haffâf, Salih b. Halil, Mustafa b. Mustafa, Ömer Beşe b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=10662"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10664"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b161"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o678"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>