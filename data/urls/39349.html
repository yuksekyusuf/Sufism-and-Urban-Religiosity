﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 90<br>Hüküm no: 57<br>Orijinal metin no: [9b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Prehoroni v. Yani’nin, Arabacılar Meydanı’ndaki ekmekçi dükkânı ile alakası bulunmadığını beyan ettiği</b><br><br>Dârü’l-Hilâfeti’s-seniyye mahmiye-i Kostantıniyye’de Unkapanı mahallesi sükkânından bâ‘isü’l-kitâb el-Hâc Kāyid b. Ahmed nâm kimesne mahfil-i kazâda Prehoroni v. Yani nâm zimmî muvâcehesinde takrîr-i kelâm edip merhûme Dâye Hatun Vakfı’ndan olup mahmiye-i merkūmede Arabacılar Meydanı kurbünde vâki‘ bir tarafı Sinan Paşa Vakfı’na ve bir tarafı İbrahim Paşa Vakfı’na ve bir tarafı tarîk-i âmma ve bir tarafı İmâm Sinan Efendi sâkin olduğu vakıf menzile müntehî olup bin on bir senesi şehri [Recebü]’l-müreccebinin evâilinde ücret-i mu‘accele ve yevmî on iki akçe ücret-i müeccele ile mütevellîsi Mustafa Bey’den istîcâr eylediğim bir bâb ekmekçi dükkânı husûsunda mezbûr ile da‘vâ ve husûmetim vardır, dükkân-ı mezkûr merkūmun ücret-i mu‘accele ve müeccele ile tasarrufunda olup el-ân yedinde midir, suâl olunup zabt-ı makāl için takrîri tahrîr olunmak matlûbumdur dedikde gıbbe’s-suâl mezbûr Prehoroni cevâbında zikr olunan dükkân mahmiye-i merkūmede Kumkapı tarafında sâkin Hasan Bey nâm kapıcının yedinde ve tasarrufundadır, benim dükkân-ı mersûmda bi-vechin mine’l-vücûh alâka ve medhalim yokdur dedikde vâki‘-i hâl hıfzan li’l-makāl ketb ve tahrîr olundu.<br><br>Hurrire fî-evâsıtı Recebi’l-ferd li-seneti selâse ve selâsîn ve elf.<br><br>Şuhûdü’l-hâl: Es-seyyid Hasan b. es-Seyyid Ahmed, Hasan Çavuş b., Ali b. Sellâm, Mehmed b. Ahmed, Ali b. Nâsır, el-Hâc Mahmud b. Muhzır.</p>          <br><a title="Önceki sayfa" style="text-decoration:none" href="./ayrmetin.php?idno=39348"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39350"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b090"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o428"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>