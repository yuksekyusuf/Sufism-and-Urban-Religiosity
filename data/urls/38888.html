﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 432<br>Hüküm no: 508<br>Orijinal metin no: [79b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Mehmed Refik’in vefat eden annesinden intikal eden miras hususunda babası Seyyid Mehmed’in zimmetini ibra etmesi</b><br><br>Mîrâsdan ibrâ<br><br>Mahmiye-i İstanbul’da Şeyh Ebulvefa kurbünde Yahyagüzel [mahallesinde] sâkine iken bundan akdem müteveffiye olan Afife bt. İsmail’in verâseti zevc-i metrûku es-Seyyid Mehmed Efendi b. Mehmed Salim ile hîn-i vefâtında sagīr ve hâlâ kebîr oğlu es-Seyyid Mehmed Refik Efendi’ye inhisârı tahakkukundan sonra mezbûr es-Seyyid Mehmed Refik Efendi meclis-i şer‘-i şerîf-i enverde babası ve hâl-i sugrunda vasîsi işbu bâ‘isü’l-kitâb fazîletlü merkūm es-Seyyid Mehmed Efendi mahzarında ikrâr-ı tam ve takrîr-i kelâm [80a] edip mûrisem vâlidem müteveffiye-i mezbûrenin hîn-i vefâtında ben sagīr bulunmamla yanında mevcûde bi’l-cümle terekesinden bâ-defter-i kassâm benim hisse-i irsiyeme isâbet eden dört bin guruşu babam mûmâ-ileyh bi’l-vesâye ahz ü kabz etmekle meblağ-ı mezbûr dört bin guruşu babam mûmâ-ileyh ceste ceste bana def‘ ü teslîm, ben dahi yedinden tamamen ve kâmilen ahz ü kabz edip min-ba‘d meblağ-ı mezbûrdan babam mûmâ-ileyh es-Seyyid Mehmed Efendi’nin yed ve zimmetinde bir akçe ve bir habbe bâkī kalmamağla hukūk-ı mîrâsa ve sâir beynimizde cereyân eden cemî‘ hukūk-ı şer‘iyeye müte‘allika âmme-i da‘vâ ve kâffe-i mutâlebâtdan babam mûmâ-ileyh es-Seyyid Mehmed Efendi’nin zimmetini ibrâ-yı âmm-ı sahîh-i şer‘î ve iskāt-ı tamm-ı sarîh-i mer‘î ile ibrâ ve iskāt eylediğimde ol dahi ber-vech-i muharrer ibrâ-i mezkûrumu kabûl eyledi dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 8 L sene [1]242.<br><br>Şühûdü’l-hâl: Bezzâzistânî Hasan Ağa, Berber Osman Ağa, Muhzır Emin Çelebi, Muhzır Ali Çelebi, Muhzır Mehmed Çelebi, Muhzır Feyzullah Çelebi, Muhzır İsmail Çelebi, Muhzır Abdulfettah Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38887"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38889"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b432"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o492"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>