﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 390<br>Hüküm no: 402<br>Orijinal metin no: [50b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Beşe b. Abdülmennan’nın Oruc Beşe b. Osman’dan satın aldığı Rus asıll cariye Timurhan’ın sara hastası olduğunun anlaşılması üzerine iade edilmesi</b><br><br>Redd-i câriye ve yemîn.<br><br>Mahmiye-i İstanbul’da vâki‘ Hoşkadem mahallesinde sâkin bâ‘isü hâze’l-kitâb Osman Beşe b. Abdülmennan mahfil-i kazâda esirci tâifesinden Oruc Beşe b. Osman mahzarında üzerine da‘vâ ve takrîr-i kelâm edip târih-i kitâbdan yirmi beş gün mukaddem mezbûr Oruc Beşe işbu hâzıra bi’l-meclis Rusiyetü’l-asl Timurhan nâm câriyeyi cemî‘ uyûbdan sâlime olmak üzere yüz on dokuz esedî guruşa bana bey‘ ve teslîm ve kabz-ı semen ben dahi vech-i muharrer üzere iştirâ ve kabz ve kabûl etmiş idim. Lâkin târih-i kitâbdan üç gün mukaddem câriye-i mezkûre Timurhan’ın sar‘a marazı ile marîza olduğuna muttali‘ oldum. Hâlâ câriye-i mezkûre mezbûr Oruc Beşe’ye redd ü teslîm ve semen-i mezkûr yine bana def‘ ü teslîm olunmak matlûbumdur suâl olunsun dedikde gıbbe’s-suâl mezbûr Oruc Beşe cevâbında fi’l-hakīka târih-i mezkûrda câriye-i mezbûreyi merkūm Osman Beşe’ye cemî‘ uyûbdan sâlime olmak üzere meblağ-ı mezbûr yüz on dokuz esedî guruşa bey‘ ve teslîm ve kabz-ı semen eyledim. Lâkin câriye-i mezkûrenin maraz-ı mezkûr ile marîza olduğu ma‘lûmum değildir deyü ber-minvâl-i muharrer câriye-i mezkûreyi bey‘ ve kabz-ı semen eylediğini ikrâr lâkin hîn-i bey‘de maraz-ı mezbûr mevcûd olduğunu inkâr etmeğin müdde‘î-yi mezbûrdan müdde‘âsını mübeyyin beyyine taleb olundukda hâssa etibbâdan Ahmed Efendi b. Mehmed ve Mustafa Efendi b. Mehmed meclis-i şer‘a hâzırân olup isre’l-istişhâd mezbûrân fi’l-hakīka işbu câriye-i mezkûre sar‘a marazı ile marîzadır ve maraz-ı mezkûr yirmi beş günde hâdis olur maraz değildir kadîmdir biz bu husûsa bu vech üzere şehâdet dahi ederiz deyü her biri edâ-i şehâdet-i şer‘iye eylediklerinde ba‘de ri‘âyeti’l-kabûl şehâdetleri makbûle oldukdan sonra câriye-i mezkûrenin zikrolunan marazına muttali‘ oldukdan sonra câriye-i mezkûreyi istihdâm etmeyip kavlen ve fi‘ilen kendiden kabûlüne müş‘ir ahvâl sâdır olmadığına mezbûr Osman Beşe’ye yemîn teklîf olundukda ol dahi alâ-vefki’l-mesûl yemîn billâhi te‘âlâ etmeğin mâ-vaka‘a bi’t-taleb ketb olundu.<br><br>Fi’l-yevmi’l-hâdî ve’l-işrîn min-Ramazani’l-mübârek li-sene isneyn ve seb‘în ve elf.<br><br>Şuhûdü’l-hâl: Mustafa Çelebi b. Hasan, Halil b. Musa, Mehmed Halîfe el-müezzin, Mustafa Beşe b. Ahmed, Ali Beşe b. Abdullah, Osman Bölükbaşı.</p>          <br><a title="Önceki sayfa" style="text-decoration:none" href="./ayrmetin.php?idno=25288"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25290"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b390"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1016"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>