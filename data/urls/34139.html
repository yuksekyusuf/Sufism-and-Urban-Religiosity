﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 412<br>Hüküm no: 232<br>Orijinal metin no: [79b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yanan evlerin yerine yenilerinin yapılması</b><br><br>Muhterık arsaları binâ ve tahta kaplamasına dâir emr-i âlî<br><br>İstanbul kādısı fazîletli efendi<br><br>Bi-hikmeti’llâhi te‘âlâ Dersa‘âdet ve havâlîsinde mukaddem ve mu’ahhar harîkler vukū‘uyla ashâbı i‘tibâr sûreti göstermeyerek hâli üzere vîrâne kalmış ve fukarâdan olanlara bir şey denilemez ise de zî-kudret olanlar dahi hâne ve konaklarını inşâ etmeyip kimi vakt ü hâli mülâhaza ederek ve kimi dahi ba‘zı evhâm-ı beyhûdeye zâhib olarak teennî ve te’ehhur sûretini tutmuş oldukları zâhir olup hamden lillâhi te‘âlâ vakt ü hâl âsâyiş üzere olarak dârü’s-saltanatü’s-seniyyenin i‘mârı ehass-ı matlûb-ı âlî ve cümlenin arâmiş ve rahatı nezd-i merhamet-vend-i mülûkânede maksûd ve merzâ olduğundan gerek ulemâ ve ricâl ve ketebe ve hademe ve gerek esnâf ve sâir zî-kudret olanlar o makūle muhterık olan hânelerini ve yâhud diledikleri mahallerde hâne ve sâhilhâneler inşâ ve esbâb-ı âsâyişleri icrâ ile devâm-ı ömr ve şevket-i şâhânene i‘tinâ eylemeleri muktezâ-yı emr u fermân-ı kerâmet-unvân-ı mülûkâneden olmağla eimme-i mahallâtı celb ile hiç ferd beyhûde evhâma zâhib olmayarak muhterık olan hâne ve sâhilhânelerini matlûbları vechile inşâ ve sâir diledikleri mahallerde dahi hâne ve konaklar îcâd ederek sâye-i himâye-vâye-i şâhânede esbak üzere olmalarını büyük ve küçük mahalleri ahâlîsine ifâde eylemelerini tenbîhe mübâderet ve tahta kaplaması mukaddem memnû‘ ise de el-hâletü hâzihî inşâ edecekleri hânelerini herkes tahta kaplamak ve sıvatmak sûretlerinde muhayyer olarak bu keyfiyet me’mûrlara tenbîh ve i‘lân kılındığı beyân ve tefhîme dikkat eyleyesin deyü<br><br>Fî 13 L sene [12]45</p>          <br><a title="Önceki sayfa" style="text-decoration:none" href="./ayrmetin.php?idno=34138"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34140"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b412"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o481"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>