﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 371<br>Hüküm no: 344<br>Orijinal metin no: [77a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kenan Ağa b. Abdullah’ın Mustafa Çelebi b. Mehmed’deki alacağını teslim aldığı</b><br><br>Mahmiye-i İstanbul’da Küçük Ayasofya’da Hüseyin Ağa Mahallesi sükkânından Kenan Ağa b. Abdullah meclis-i şer‘-i hatîr-i lâzımü’t-tevkīrde yine mahmiye-i mezbûrede Hocapaşa Mahallesi’nde sâkin işbu bâ‘isü’l-kitâb Mustafa Çelebi b. Mehmed mahzarında ikrâr-ı tâm ve takrîr-i kelâm edip târih-i kitâbdan on ay mukaddem ben Aydın Sancağı avârızı bedeli cem‘ine me’mûr ve mezkûr Mustafa Çelebi Tire mütesellimi Mehmed Ağa nâm kimesnenin kethudâsı olmağla kasaba-i Nazilli’de sâkin gāib ani’l-meclis Ömer Efendi nâm kimesneyi bî-vech ba‘zı töhmet ile ithâm ve mezbûru habs edip ve yine kasaba-i mezbûre kurbünde Hacı Beğli nâm karye ahâlîsini dahi ihzâr [ve] karyenizde kan olmuşdur deyü habs ve eziyet etmekle merkūm Ömer Efendi’yi halâs için yedi yüz esedî ve karye-i mezbûre ahâlîsini halâs için yüz esedî ki min-haysü’l-mecmû‘ tahlîsleri için bi-gayr-ı hakkın sekiz yüz esedî guruşumu ahz ü kabz etmekle meblağ-ı mezbûru mezkûr Mustafa Çelebi’den da‘vâ ve müdde‘âmı şühûd-ı udûlle muvâcehesinde şer‘an isbât edip meblağ-ı mezbûru merkūm Mustafa Çelebi bana red ve teslîm etmek üzre hükm-i hâkimü’ş-şer‘ dahi lâhık olmuşidi el-hâletü hâzihî meblağ-ı mezbûr yedi yüz esedî guruşu mesfûr Mustafa Çelebi yedinden bi’t-tamam ve’l-kemâl ahz ü kabz ve tesellüm eyledim meblağ-ı mezbûrdan mezkûr Mustafa Çelebi’de bir akçe ve bir habbe hakkım kalmayıp bi-vechin mine’l-vücûh da‘vâ ve nizâ‘ım yokdur dedikde gıbbe’t-tasdîkı’l-mu‘teber mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis min-şehri Rebî‘i’l-âhir li-sene ihdâ ve tis‘în ve elf.<br><br>Şuhûdü’l-hâl: İbrahim Ağa b. Mustafa, Yedekçi Mehmed Ağa Bezzâzistânî, Musa Çelebi b. Rıdvan, Mustafa Çelebi b. Sakazâde, Ahmed Çelebi b. Piyale.</p>          <br><a title="Önceki sayfa" style="text-decoration:none" href="./ayrmetin.php?idno=41492"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41494"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b371"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o424"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>