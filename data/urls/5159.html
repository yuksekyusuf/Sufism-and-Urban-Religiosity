﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 251<br>Hüküm no: 235<br>Orijinal metin no: [50b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Paşa sancağındaki Katraniçe mukataasını es-Seyyid Mustafa Ağa’ya iltizam eden Hasan Ağa b. Mustafa’nın parasını aldığı</b><br><br>Mahrûse-i Galata kazâsına tâbi‘ kasaba-i Kasımpaşa’da Câmi‘-i kebîr Mahallesi’nde sâkin umdetü’l-eşbâh Hasan Ağa b. Mustafa nâm kimesne meclis-i şer‘-i şerîf-i enverde bâ‘isü hâze’l-kitâb fahrü’l-a‘yân es-Seyyid Mustafa Ağa mahzarında ikrâr ve takrîr-i kelâm edip vilâyet-i Rumeli’de Paşa sancağında vâki‘ Katraniçe ve tevâbi‘i mukāta‘ası bâ-berât-ı âlîşân tasarrufumda olmağla mukāta‘a-i mezkûreyi [bin] yüz kırk bir ve yüz kırk iki senelerinde bin dokuz yüz guruşdan cem‘an üç bin sekiz yüz guruşa der-uhde ve ilzâm ol dahi ber-vech-i muharrer iltizâm ve kabûl ve bedel-i mezkûr üç bin sekiz yüz guruşu mûmâ-ileyh es-Seyyid Mustafa Ağa yedinden tamamen ahz u kabz eylediğimden sonra husûs-ı mezkûre ve târih-i kitâba gelince beynimizde cereyân eden ahz u i‘tâya müte‘allika âmme-i da‘vâdan ben mûmâ-ileyh es-Seyyid Mustafa Ağa’yı ibrâ-i âmm-ı râfi‘u’l-hısâm ile ibrâ ve iskāt eylediğimde ol dahi ber-vech-i muharrer beni ibrâ-i âm ile ibrâ ve iskāt eyledi min-ba‘d birbirimiz ile vechen mine’l-vücûh da‘vâ ve nizâ‘ ve husûmetimiz yokdur dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 16 Cemâziyelâhir sene [1]143.<br><br>Şuhûdü’l-hâl: Za‘îm Ömer Ağa b. Halil, es-Seyyid Mehmed Ağa b. Ali, el-Hâc Mehmed Ağa b. el-Hâc Halil, el-Hâc Süleyman b. Kapudan Mustafa, Mehmed Bey b. Veli, el-Hâc Halil b. Mustafa, Ali Ağa b. Hüseyin, Mustafa Ağa b. Hasan, Hısn-ı Mansûrî Mustafa Efendi, Sinan Kapudânzâde Mehmed Çelebi, umdetü’l-a‘yân Kapıcıbaşı Mehmed Ağa, el-Hâc Süleyman b. Ali, Abdi Beşe b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=5158"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5160"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b251"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o714"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>