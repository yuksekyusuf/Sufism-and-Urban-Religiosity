﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 78<br>Hüküm no: 42<br>Orijinal metin no: [7a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Maktul Hamza Efendi’nin devlete intikal eden ağaççı dükânının Mustafa Efendi b. Nasuh’a satıldığı</b><br><br>Bundan akdem <<emr-i sultânî ile>> reîsülküttâb olup emr-i şerîf-i sultânî ile mağzûben katl olunan Hamza Efendi’nin cümle terekesi cânib-i mîrîye kabz olunmak fermân olunmağın maktûl-i mezbûrun terekesini bey‘e ve semenini kabza meʼmûr olup bi’l-fi‘l atebe-i aliyye-i sultâniyyede vezâretle başdefterdâr olan düstûr-ı mükerrem, müşîr-i mufahham, nâzımu mesâlihi’l-enâm bi-ahseni’l-i<<‘mâl>>ntizâm, müdebbirü umûri’s-saltanati’l-aliyye bi’l-fikri’s-sâkıb, mütemmimü mehâmmi’l-enâmi bi’r-re’yi’s-sâib, sâhibü’l-izzi ve’l-ikbâl, âmirü’l-hazâini bi-ahseni’l-a‘mâl, zü’l-kadri’r-refî‘ ve’l-câhi’l-menî‘ hazret-i Abdulbâki Paşa -dâme bi’l-hayri zikrühû ve feşâ- mahfil-i şer‘-i hatîr-i lâzımü’t-tevkīrde Dîvân-ı âlî -dâme mahfûfen bi’l-ma‘âlî- de fahrü erbâbi’t-tahrîr ve’l-kalem Mustafa Efendi b. Nasûh mahzarında ikrâr ve takrîr-i kelâm edip maktûl-i mesfûrun terekesinden olup mahmiye-i İstanbul’da Odunkapısı dâhilinde vâki‘ bir tarafı sâbıkā Kıbrıs Defterdârı Memi Efendi mülküne ve bir tarafı kal‘a dîvârına ve bir tarafı Yazıcı ( ) nâm zimmî mülküne ve bir tarafı tarîk-i âmma müntehî olup arz[ı] Ayasofya Vakfı’ndan olmağla cânibi vakfa ayda on beş akçe ücret-i maktû‘ası olan bir bâb ağaçcı dükkânının ebniyesinin nısf-ı mu‘ayyeni sûk-ı sultânîde nidâ ve müzâyede olundukda sekiz bin fıddî râyic fi’l-vakt akçede mûmâ-ileyh Mustafa Efendi üzerinde karâr edip bir akçe ziyâde ile âhar tâlibi olmayıp ve semen-i merkūm mebî‘-i mersûmun semen-i misli olduğu mukarrer olmağın mahdûd-ı mesfûru vech-i merkūm üzere bey‘e meʼmûr olduğum ecilden mûmâ-ileyh Mustafa Efendi’ye meblağ-ı mezkûr sekiz bin akçeye bey‘ edip meblağ-ı mezbûru bi’t-tamâm mîrî için mezkûrun yedinden ahz u kabz eyledim, keyfe mâ yeşâ tasarruf eylesin dedikde gıbbe’t-tasdîk vicâhen mâ-hüve’l-vâkı‘ bi’t-taleb ketb olundu.<br><br>Tahrîren fi’l-yevmi’s-sâdis ve’l-ışrîn min-Cumâdelâhire li-seneti selâse ve selâsîn ve elf.<br><br>Şuhûdü’l-hâl: İbrahim Efendi Rûznâmçeci bi’d-Dîvân, Hızır b. Ali, Receb b. Memi, Mustafa Efendi Halîfe-i Mukāta‘a-i Avlonya, Ali Çelebi b. el-Vezzân, Mehmed b. Abdullah, Hacı İsa.</p>          <br><a title="Önceki sayfa" style="text-decoration:none" href="./ayrmetin.php?idno=39333"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39335"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b078"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o431"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>