﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 731<br>Hüküm no: 808<br>Orijinal metin no: [125a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin b. Mustafa’nın Hasan Paşa’dan satın aldığı menzilini şüfa hakkı olduğunu ispat eden Ümmühani bt. Süleyman’a bedeli karşılığında devrettiği</b><br><br>Mahmiye-i Edirne’de Firuz mahallesinde sâkin Hüseyin b. Mustafa nâm kimesne meclis-i şer‘-i hatîr-i lâzimü’t-tevkīrde mahalle-i merkūmede sâkin işbu bâ‘isü’l-kitâb Ümmühani bt. Süleyman nâm hâtun mahzarında ikrâr ve takrîr-i kelâm edip zikrolunan mahallede vâki‘ bir tarafdan merkūme Ümmühani mülkü ve bir tarafdan Pîlhâne virâneliği ve tarafeynden tarîk-ı âm ile mahdûd bir fevkānî ve iki tahtânî odayı ve sofayı ve su kuyusunu ve eşcâr-ı müsmire ve gayr-ı müsmireyi müştemil cemî‘ menzil bundan akdem Hasan Paşa nâm kimesnenin yedinde mülkü ve hakkı olduğu hâlde merkūm Hasan Paşa cemî‘ menzil-i merkūmu kâffe-i hukūk ve merâfıkı ile on beş bin dört yüz fıddî râyic [fi’l]-vakt akçeye bana bey‘-i bâtt-ı sahîh ile bey‘ ve teslîm edip ben dahi nefsim için iştirâ ve tesellüm ve kabz eylediğimden sonra mezbûre Ümmühani menzil-i merkūm hâlâ yedimde olan mülk menzile muttasıl olmağla hakk-ı şüf‘a benimdir deyu üzerime da‘vâ-yı muvâsebe ve istihkāk edip iştirâmı istimâ‘ı hîninde da‘vâ-yı muvâsebe için işhâdı ve inde’l-men‘ li-ecli’l-istihkāk işhâdını ve da‘vâ-yı şüf‘asında şerâit-i şüf‘ayı mevâkı‘-ı (muvakkı‘-ı) kitâb tûbâ lehü ve hüsnü-meâb huzûrunda beyyine-i âdile ile isbât edip mûmâ-ileyh dahi ba‘de ri‘âyeti şerâiti’l-istimâ‘ ve’l-hükm bi-hükmi’ş-şüf‘a menzil-i merkūmu mezbûre Ümmühani için üzerime hükm-i sahîh-i şer‘î eyledikden sonra bâyi‘-i mezbûra verdiğim on beş bin dört yüz akçe semen ile cemî‘ menzil-i mezbûru merkūme Ümmühani Hâtun’a temlîk ve teslîm edip ol dahi temellük ve tesellüm eyleyip meblağ-ı mezbûr on beş bin dört yüz akçe merkūme Ümmühani’nin yedinden tamâmen ahz u kabz eyledim min ba‘d cemî‘ menzil-i merkūm mezbûrenin mülk-i mahzı ve hakk-ı sırfıdır menzil-i mezbûra ve semen-i merkūma müte‘allik bi-vechin mine’l-vücûh alâka ve medhalim kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’s-sâlis min-Zilhicceti’ş-şerîfe sene 1068.<br><br>Şühûdü’l-hâl: Mustafa [b.] Mehmed, Ebûbekir b. Kelami, Hasan [b.] Müstecâb, Mehmed [b.] Ahmed, Mehmed [b.] Veli, Yusuf [b.] Abdullah, Arslan Beşe, Bayram Beşe b. ( ), Halil Çelebi [b.] Eyüb.</p>          <br><a title="Önceki sayfa" style="text-decoration:none" href="./ayrmetin.php?idno=41086"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41088"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b731"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o788"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>