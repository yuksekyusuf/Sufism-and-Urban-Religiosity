﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 131<br>Hüküm no: 121<br>Orijinal metin no: [24b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çubukâbad kazasındaki Gülbaba Zaviyesi zâviyedar, türbedâr ve tekkenişini olan Seyyid Mehmed Ârif b. Seyyid Halil Bey’in görevlerini Seyyid Şehabeddin b. Seyyid Hasan’a devretmesi</b><br><br>Sâdır olan fermân-ı âlîlerine imtisâlen medîne-i Ankara nâibi es-Seyyid Hasan Tahir Efendi dâ‘îlerinin mührü mutâbık arzıyla rûznâmçe-i askerî kaleminden muhrec derkenâra nazar olundukda Anadolu’da Ankara sancağında Çubukâbad kazâsında vâki‘ Gülbaba Zâviyesi’nin vazîfe-i mu‘ayyene ile zâviyedâr ve türbedâr ve tekke-nişîni olan es-Seyyid Mehmed Ârif b. es-Seyyid Halil Bey bâ-berât-ı âlî mutasarrıf olduğu cihât-ı mezkûrâtın kendi hüsn-i rızâsıyla erbâb-ı istihkākdan ve ehl-i sünnetden derûn-ı arzda mezkûrü’l-ism es-Seyyid Şehabeddin b. Seyyid Hasan dâ‘îlerine ferâğat ve kasr-ı yed edip yedinde olan beratını dahi teslîm ettiğini arz-ı mezkûr meâlinden müstefâd olmuş ise de vâki‘ olan teveccühâtın Hacı Bektaş-ı Veli seccâde-nişîni arzıyla olageldiği ve bu makūle Hacı Bektaş-ı Veli seccâde-nişîni arzıyla tevcîh [oluna]gelen tekâyâ ve zevâyânın ahkâmı ilgā olunmağla bundan böyle istid‘â vukū‘unda muhallefâtdan mukayyed irâde-i seniyye kaydına mürâca‘at ve Mukāta‘at Hazînesi tarafından i‘lâm olunmadıkça berat verilmemesi muahharan sünûh eden irâde-i aliyye muktezâsından idiği askerî rûznâmçesinden ve zâviye-i mezkûrenin me’mûrîn ma‘rifetiyle zabt ve tahrîrine dâir bir gûne kaydı bulunmadığı muhallefâtdan başka derkenâr olundukdan sonra zâviye-i mezbûrenin teveccühâtı Hacı Bektaş-ı Veli seccâde-nişîni arzıyla olagelen zevâyâdan ise de zâviyedârı ehl-i sünnet ve’l-cemâ‘atden olup bir aded tarla ve öşrine münhasır idiği mukaddemâ mahâllinde ma‘rifet-i şer‘le tahkīk ederek zâviyedârına terk olunmuş olmağla bu sûretde zâviye-i mezkûre mülgā Bektâşî zevâyâsından olarak Mukāta‘at Hazînesi’nden zabtolunmadığına binâen istid‘â olunan husûs hazîne-i merkūmeye dokunur mevâddan olmadığı mukāta‘at nâzırı sa‘âdetlü atûfetlü Mehmed Emin Efendi bendeleri ve i‘lâmdan müstebân ve merkūm es-Seyyid Mehmed Arif’in sahib-i berat olup kendi hüsn-i rızâsıyla mezbûr es-Seyyid Şehabeddin b. es-Seyyid Hasan cihet-i mezkûreyi ferâğ ve kasr-ı yed vâki‘ idiği medîne-i mezbûr ahâlîsinden Der-aliyye’de müsâfiren sâkinler Mehmed b. Mustafa ve Ahmed b. Mehmed nâm kimesnelerin alâ-tarîkı’ş-şehâde haber vermeleriyle sahîh ve bedîdâr olmağın bu sûretde cihât-ı mezkûrenin teveccühündeaslâ be’s ve mahzûr kalmamağla fâriğ-i merkūmun kasr-ı yedinden vazîfe-i mersûmesiyle mezbûr es-Seyyid Şehabeddin b. es-Seyyid Hasan’a ber-mûceb-i arz tevcîh ve yedine müceddeden berat-ı şerîf-i âlîşân sadaka ve ihsân buyurulmak iktizâ eylediği huzûr-ı âlîlerine i‘lâm olundu.</p>          <br><a title="Önceki sayfa" style="text-decoration:none" href="./ayrmetin.php?idno=837"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=839"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b131"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o185"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>