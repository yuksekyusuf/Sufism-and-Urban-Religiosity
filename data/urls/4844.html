﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 502<br>Hüküm no: 565<br>Orijinal metin no: [82b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadice bt. Hasan Çelebi’nin boşandığı kocası Mustafa’nın ödemesi şartıyla küçük çocukları İsmail’in ihtiyaçları için nafaka tayin edildiği</b><br><br>Mahmiye-i İstanbul’da Neslişah Mahallesiʼnde sâkine işbu bâ‘isetü’l-vesîka Hatice’nin babası ve tarafından husûs-ı âti’z-zikre vekîl olduğu zât-ı mezbûreyi ma‘rifet-i şer‘iyye ile ârifân Mustafa b. Şa‘ban ve Ali b. İvaz şehâdetleriyle şer‘an sâbit olan Hasan Çelebi b. Mehmed nâm kimesne meclis-i şer‘-i şerîf-i enverde takrîr-i kelâm ve tâʻbir ani’l-merâm edip müvekkilem mezbûrenin zevc-i sâbıkı gāib ani’l-meclis Mustafa’nın firâşından hâsıl ve müvekkilem mezbûreden mütevellid bi-hakkı’l-hıdâne hâlâ hacr u terbiyesinde olan sadrî sagīr oğlum İsmail’in nafaka ve kisveye ihtiyâcı olmağla babası gāib-i mezbûr Mustafa üzerine kıbel-i şer‘den kadr-i ma‘rûf nafaka ve kisve-bahâ farz ve takdîr olunmak matlûbumdur dedikde hâlâ [hâl] bâlâda tahrîr olunduğu vech üzere olduğu lede’ş-şer‘ zâhir ve mütehakkık oldukdan sonra hâkim-i muvakki‘-ı sadr-ı kitâb tûbâ-lehû ve hüsnü-meâb hazretleri dahi sagīr-i mezbûr İsmail’in nafaka ve kisve-bahâsıʼçün babası gāib-i mezbûr Mustafa üzerine târih-i kitâbdan beher yevm ikişer [akçe] nafaka ve kisve-bahâ farz ve takdîr edip meblağ-ı mefrûz-ı mezbûru sagīr-i mezbûrun nafaka ve kisve ve sâir levâzım-ı zarûriyyesine harc u sarfa ve lede’l-iktizâ istidâneye ve inde’z-zafer babası gāib-i mezbûr Mustafa üzerine rücû‘a müvekkile-i mezbûreye izin vermeğin mâ-vaka‘a bi’t-taleb ketb olundu.<br><br>Fî 10 min-Şa‘bâni’l-mu‘azzam sene 1121<br><br>Şuhûdü’l-hâl: Mustafa Çelebi b. Şa‘ban, Hasan b. Mustafa, Ali b. İvaz, Abdülkerim b. Ahmed, Mehmed b. Ahmed, Ahmed b. Osman ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4843"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4845"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b502"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o583"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>