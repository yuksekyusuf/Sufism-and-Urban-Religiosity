﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 393<br>Hüküm no: 373<br>Orijinal metin no: [82a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Köylerindeki otlağa Şeyh Sinan Erdebilî zaviyesi şeyhinin tasarruf ettiğinden bahisle men edilmesi için dava açan Kemaller köyü ahalisinin davalarının reddedildiği</b><br><br>Vilâyet-i Rumeli’nde Çorlu kazâsına tâbi‘ Kemâller nâm karye ahâlîsinden Mehmed b. Himmet ve Süleyman b. Ali ve Mehmed b. Veli ve Mehmed b. Hasan nâm kimesneler meclis-i şer‘-i şerîf-i enver ve mahfil-i dîn-i münîf-i ezherde mahmiye-i İstanbul’da Ayasofya-i Kebîr Câmi‘-i Şerîfi kurbünde vâki‘ Kutbü’l-ârifîn Şeyh Sinan Erdebilî zâdeye senede [zâviyesine] hâlâ şeyh olan bâ‘isü hâze’l-kitâb umdetü’s-sâlikîn Şeyh Mehmed Efendi b. el-merhûm Şeyh Ahmed mahzarında her biri takrîr ve da‘vâ edip karye-i mezbûrede vâki‘ etrâf-ı erba‘ası karye-i mezbûre mer‘âsıyla mahdûd ve mümtâz otlak mer‘âmız dâhilinde olup tasarrufuna biz müstahık iken merkūm Şeyh Mehmed Efendi mârrü’z-zikr otlağı her sene zabt ve tasarruf edip bizi müdâhale etdirmez suâl olunup men‘ olunması matlûbum[uz]dur dediklerinde gıbbe’s-suâl merkūm Şeyh Mehmed Efendi cevâbında Kemâller nâm karye feth-i hâkānîden beri zâviye-i mezkûrede sâkin fukarâ ve etrâf ve eknâfdan gelip tekye-i mezkûrede sâkin olan müsâfirîne hâsılı ta‘âmiye olmak üzre vakıf ve hâsıl olan <<eşcâr>> a‘şâr-ı şer‘iye ve rüsûm-ı mukarrere ve resm-i kışlak ve bi’l-cümle ra‘iyyet-i vakfa hâsıl kaydolunmağla işbu yedimde olan sûret-i defter-i hâkānî ve emr-i şerîf-i âlî-şân mûcebince mârrü’z-zikr kışlağı zabt ve hâsılını vakıf için kabz ederim deyü tuğrâ-yı garrâ-yı sultânî ile muhallâ sûret-i defter-i hâkānî ve emr-i şerîf-i cihân-mutâ‘ ibrâz edip nazar olundukda fi’l-hakīka karye-i mezkûre hatt-ı hümâyûn-ı sa‘âdet-makrûnla zâviye-i mezbûre şeyhine zâviye-i mezbûrede sâkin fukarâ ve müsâfirîn ta‘âmiyeleri için vakf olup a‘şâr-ı şer‘iye ve resm-i bâgāt ve resm-i ağıl ve resm-i arûs ve tapu-yı zemîn ve bi’l-cümle rüsûm-ı mukarreresini vakfa hâsıl kaydolunduğu mukayyed ve mastûr ve emr-i şerîf-i âlî-şânda dahi karye-i mezbûre ahâlîsi cânib-i mîrîden arpa ve saman ve sancakbeyi teklîfi vâki‘ oldukda biz çekeriz ol mukābelede kışlak resmini biz alırız deyü nizâ‘ ederler ise kışlak nâmına defterde resm-i ağıl kaydolunmağla kışlak resminde re‘âyânın medhali yokdur kışlak resmi sahib-i arzındır deyü musarrah bulunup ve mezbûrûn karye-i mezkûre kadîmü’l-eyyâmdan bâlâda tafsîl olunan minvâl üzre zâviye-i mezkûrede şeyh olanlara hâsılı dârende ve müsâfirînin ta‘âmiyeleri için vakf olduğunu dahi her biri mu‘terif ve mezkûr Şeyh Mehmed Efendi’nin takrîr-i meşrûhunu tasdîk ve tahkīk etmeğin mûcebiyle mezbûrûn bî-vech mu‘ârazadan men‘ olunup işbu vesîka bi’t-taleb <<ketb>> hıfzan li’l-makāl ketb olundu.<br><br>Fî-evâili Rebî‘ülâhir sene [10]91.<br><br>Şuhûdü’l-hâl: Mustafa Efendi b. Mehmed, Şeyh Mustafa Efendi b. eş-Şeyh Mehmed, Muharrem Efendi b. ( ), Mehmed Efendi b. ( ), Salih Çelebi b. ( ), Halil Dede, Abdülhayr [b.] Ahmed, Kara Mehmed Dede.</p>          <br><a title="Önceki sayfa" style="text-decoration:none" href="./ayrmetin.php?idno=41521"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41523"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b393"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o419"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>