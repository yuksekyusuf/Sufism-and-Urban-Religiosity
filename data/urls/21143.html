﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 163<br>Hüküm no: 79<br>Orijinal metin no: [19a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhume Ayşe bt. Hasan Ağa’nın amca oğlu olduğunu ispat eden Aydın b. Durak’ın, hissesine düşen terekeyi varislerden talep ettiği</b><br><br>Mahrûse-i Galata a‘mâlinden kasaba-i Tophâneˈde Fındıklıˈda merhûm Molla Çelebimahallesi sükkânından râfi‘-i hâzeˈl-kitâb Aydın b. Durak meclis-i şer‘-i hatîrde bundan akdem mahalle-i mezbûre sâkinelerinden iken vefât eden Âişe bt. Hasan Ağaˈnın zevc-i metrûku olup biˈl-verâse muhallefâtına vâzi‘uˈl-yed olan Mustafa Ağa b. Hüseyin mahzarında üzerine da‘vâ ve takrîr-i kelâm edip mezbûre Âişe vefât edip ve verâseti zevc-i mezbûre Mustafa Ağaˈya ve vâlidesi Fatma nâm hatun ve sadriye sagīre kızı Fatma ile ben li-ebeveyn ammisi oğlu olmağla muhallefâtının on iki sehimden bir sehmi bana â’id olmuş iken mezbûr Mustafa Ağa mâni‘ olur suâl olunup ihkāk-ı hak olunmak taleb ederim dedikde gıbbeˈs-suâl mezbûr Mustafa muhallefât-ı müteveffât-ı mezbûre vaz‘-ı yedini ikrâr verâsetini inkâr edicek müdde‘î-i mezbûrdan da‘vâsına beyyine taleb olundukda udûl-ı Müslimînˈden ve sikāt-ı muvahhidînden olup vilâyet-i Rum Avlonya sancağında vâki‘ Piremadi kazâsına tâbi‘ Fıraş nâm karye ahâlîsinden Mustafa Efendi b. Hasan ve Mehmed Efendi b. Ali nâm kimesneler li-ecliˈş-şehâde meclis-i şer‘a hâzırân olup isreˈl-istişhâd fiˈl-hakīka müdde‘î-i mezbûr Aydın müteveffiye-i mezkûre Âişe Hatunˈun li-ebeveyn ammisi oğlu ve vârisidir minvâl-i vech üzre mezbûre Âişeˈnin babası mezkûr Hasan Ağa ile müdde‘î-i mezbûr Aydınˈın babası Durak li-ebeveyn karındaşlar olup babaları ismi Murad ve dedeleri ismi Abdullah ve maskat-ı re’sleri karye-i mezbûre mahallâtından İskender mahallesi demekle ma‘rûf mahalle ve binâen alâ-zâlik müdde‘î-i mezbûr Aydın müteveffiye-i merkūme Âişeˈnin min-cihetiˈl-usûbetiˈn-nesebiye vârisidir biz bu husûsa bu vech üzre şâhidiz şehâdet dahi ederiz deyü her biri edâ-i şehâdet eylediklerinde gıbbeˈt-ta‘dîl veˈt-tezkiye şehâdetleri makbûle olmağın mûcebiyle ba‘deˈl-hükm mâ vaka‘a biˈt-taleb ketb olundu.<br><br>Fî-evâil-i şehr-i Muharremiˈl-harâm li-sene erba‘a ve semânîn ve elf.<br><br>Şuhûdüˈl-hâl: el-Hâc Mustafa b. Hasan Ağa, Yakub b. Ahmed, Sunullah b. Hamza, Rasûl Efendi el-imâm, İsa Bey b. Halil, Hüseyin b. Ali, Ahmed Beşe</p>          <br><a title="Önceki sayfa" style="text-decoration:none" href="./ayrmetin.php?idno=21142"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21144"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b163"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o1009"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>