﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 540<br>Hüküm no: 410<br>Orijinal metin no: [99a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Babası Osman Beşe’den küçük kızı Ayşe’ye kalan ev harap olduğundan satılmasına izin verildiği</b><br><br>Mahmiye-i İstanbul’da Çelebioğlu mahallesinde sâkin iken bundan akdem vefât eden Osman Beşe b. İbrahim’in sagīre kızı Âişe’nin vâlidesi ve vasiye-i mansûbesi bâ‘isetü’l-kitâb Havva Hatun bt. Mahmud mahfil-i kazâda takrîr-i kelâm edip mahalle-i mezbûrede vâki‘ bir tarafdan Fâtıma Hanım menzili ve bir tarafdan Yu[suf] Paşa Hanı ve bir tarafdan Kebabcı Ali menzili ve bir tarafdan tarîk-i âm ile mahdûd Dâye Hatun Vakfı’ndan icâreteyn-i ma‘lûmeteyn ile müteveffâ-yı mezbûrun ile’l-vefât tasarrufunda olup ba‘de vefâtihî kızı sagīre-i mezbûreye intikāl eden nısf menzil harâba müşrif olup hâsılı harcına vefâ etmediğinden mâ‘adâ icâre-i müeccelesi cânib-i vakfa edâya sagīre-i mezbûrenin malının vüs‘ati olmamağla menzil-i mezbûr ma‘rifet-i mütevellî ve bedel-i misli ile âhara ferâğ olunup bedel-i ferâğ istirbâh olunmak sagīre-i mezbûre hakkında nef‘-i mahz olmağın vech-i muharrer üzere âhara ferâğa kıbel-i şer‘den izin taleb ederim dedikde vasiye-i mezbûrenin kelimât-ı meşrûhası vâkı‘a mutâbık idiği mahalle-i mezbûre ahâlîsinden İbrahim Çelebi b. Mustafa ve el-Hâc Süleyman b. Abdullah ve Mehmed Çelebi b. Ahmed haberleri ile lede’ş-şer‘ zâhir ve mukarrer olmağın hâkim-i muvakkı‘-ı sadr-ı kitâb tûbâ-lehû ve hüsnü-meâb efendi hazretleri zikr olunan nısf menzili ma‘rifet-i mütevellî ile ve bedel-i misli ile âhara ferâğa ve tefvîze vasiye-i mezbûra izin verilmeğin mâ-vaka‘a bi’t-taleb kayd şüd.<br><br>Hurrire fî 8 min-şehri Rebî‘ülâhir sene 1110.<br><br>Şuhûdü’l-hâl: Uşşâkī Mehmed Efendi, İbrahim Çelebi b. Mustafa, Ahmed Çelebi b. Süleyman, İbrahim Çelebi b. Mehmed, Süleyman Beşe b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=37353"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37355"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0540"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1146"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>