﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 296<br>Hüküm no: 347<br>Orijinal metin no: [69b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Edirneli Melkon ve babasının alacaklarını tahsil etmeleri</b><br><br>Bâ-mühr-i hazret-i efendi<br><br>Ma‘rûz,<br><br>Edirneli Melkon v. Bogos zimmî kendi tarafından asâleten ve babası mesfûr Bogos v. Melkon tarafından dahi husûs-ı âti’l-beyânda vekîl olduğu Agob v. Mardıros ve Kigork v. Arotin zimmîler şehâdetleriyle sâbit olmağla vekâleten mahmiye-i İstanbul’da meclis-i şer‘-i münîrde mahrûse-i Edirne’de bâ-fermân-ı âlî Hüseyin Çavuş mübâşeretiyle Âsitâne’ye ihzâr etdirdiği İstefan v. Sekyas muvâcehesinde bin yüz yetmiş senesi Zilka‘desi’nin yedinci günü târîhiyle işbu yedime verdiği deyn temessükü nâtık olduğu üzere mahmiye-i mezkûrede Tahta Han’da kendi malımdan yedine ikrâz ve teslîm, ol dahi iktirâz ve kabz ve masârıfına sarfla istihlâk eylediği dört yüz Mısır zincirlisi altın ile üç yüz Macar altını ve iki yüz elli guruş beyaz akçe ki cem‘an zimmetinde alacak hakkım olan iki bin dört yüz guruşu mesfûr İstefan zimmîden taleb ve da‘vâ eylediğimde ol dahi benim müdde‘âmı inkâr etmekle beynimizde ba‘de vukū‘i’l-münâza‘a bâ-vesâtet-i muslihîn da‘vâ-yı mezkûremden beni zimmî-yi mesfûr ile an-inkâr bin iki yüz elli guruş bedel-i makbûza sulh eylediklerinde ben dahi ba‘de’l-kabûl ziyâde müdde‘âma ve hukūk-ı mezkûra ve târîh-i i‘lâma gelince bi’l-cümle sâire müte‘allika âmme-i de‘âvî ve kâffe-i mutâlebâtdan mesfûr İstefan zimmînin zimmetini kendi tarafımdan asâleten ve babam müvekkil-i mesfûr tarafından vekâleten ibrâ-i âmm-ı kātı‘u’n-nizâ‘ ile ibrâ ve iskāt eylediğimde ol dahi bedel-i sulh-ı mezkûr bin iki yüz elli guruşa ve kezâlik bi’l-cümle sâire müte‘allika âmme-i da‘vâdan benim zimmetimi ibrâ-i âm ile ibrâ ve her birimiz âharın bi’l-asâle ve bi’l-vekâle ibrâsını kabûl eylediğimizden sonra ba‘de’l-yevm babam müvekkil-i mesfûr Bogos zikr olunan meblağa veyâhud tarîk-i âhar ile zimmî-i mesfûr İstefan’dan bir nesne da‘vâ ve ahzederse mikdâr-ı me’hûzuna ben kefîl ve zâmin olmuşumdur deyü ikrâr ve bu vechile külliyen kat‘-ı nizâ‘ etmeleriyle mukaddemâ mesfûr İstefan zimmînin ihzârı bâbında sâdır olan emr-i âlînin mahâllinden kaydı terkīn buyurulmak ricâsında oldukları ma‘lûm-ı devletleri buyuruldukda fermân men-lehü’l-emr hazretlerinindir.<br><br>Fî 18 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42452"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42454"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b296"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o546"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>