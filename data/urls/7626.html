﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 443<br>Hüküm no: 586<br>Orijinal metin no: [75b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice bt. Abdullah’ın, Surre Emini Hacı Hasan Vakfı’ndan kiracısı olduğu menzile yaptırdığı binaların masrafının ödenmesi talebiyle vakfın mütevellisi Mehmed Efendi b. Hacı Hasan’a açtığı davada sulh oldukları</b><br><br>Bâ-mühr-i hazret-i efendi<br><br>Ma‘rûz<br><br>İstanbul’da Hacı Evhad mahallesi sâkinelerinden olup zâtı ta‘rîf-i şer‘î ile mu‘arrefe Hadîce bt. Abdullah nâm hatun meclis-i şer‘de sahib-i arzuhâl Hüseyin b. İbrahim mahzarında Surre emîni el-Hâc Hasan Vakfı’nın mütevellîsi olan Mehmed Efendi b. el-Hâc Hasan’ın vekîl-i şer‘îsi Abdülcelil Çelebi b. İbrahim hazır olduğu hâlde vakf-ı mezkûr musakafâtından mârrü’z-zikr Hacı Evhad mahallesinde vâki‘ etrafı Hasan Ağa menzili ve bostan ve tarîk-ı âm ile mahdûd ma‘lûmü’l-müştemilât beher şehr yirmi beşer akçe icâre-i müecceleli vakıf menzili bundan esbak mütevellî-i mezbûr Mehmed Efendi taraf-ı vakfdan olmak üzere el-Hâc Abdi’ye bin yüz elli bir senesinde bi’l-icâreteyn îcâr ve mezbûr el-Hâc Abdi dahi sene-i mezbûrede bâ-ma‘rifet-i mütevellî bedel-i ma‘lûm ile bana ferâğ ve tefvîz edip yedimde hakk-ı müfevvazım iken mezbûr Hüseyin menzil-i mahdûd-ı mezkûr bi’l-icâreteyn benim tasarrufumda idi hatta bin yüz kırk yedi senesinde diyâr-ı âhara gider olduğumda menzil-i mezkûrun icâre-i müeccelesini taraf-ı vakfa edâya kayınvâlidem diğer Hadîce bt. Abdullah’ı tarafımdan vekîl edip ol dahi edâ eder iken mütevellî-i mezbûr Mehmed Efendi menzil-i mezkûru bi-gayr-ı vech mezbûr el-Hâc Abdi’ye îcâr ol dahi mezbûre Hadîce Hatun’a ferâğ etmekle tasarrufuma istirdâd ederim deyü benden vekîl-i mezbûr hazır olduğu hâlde da‘vâ ve müdde‘âsını ber-nehc-i şer‘î isbât edip menzil-i mahdûd-ı mezkûrdan kasr-ı yedime tenbîh olundukda ben dahi menzil-i mezkûra malım ile mülküm olmak üzere bâ-izn-i mütevellî müceddeden binâ ve ihdâs eylediğim ebniyeye sarf eylediğim ma‘lûmü’l-mikdâr meblağı mezbûr Hüseyin’den taleb ve da‘vâ sadedinde olduğumda beynimizde ba‘de vukū‘ı’l-münâza‘a tavassut-ı muslihûn ile mezbûr Hüseyin ve mütevellî-i vakf-ı merkūm Mehmed Efendi ile yüz guruş bedel-i makbûza sulh olup ba‘de’l-yevm menzil-i mezkûrda ihdâs eylediğim ebniyeye ve sâire müte‘allika âmme-i da‘vâdan mezbûr Hüseyin’in ve mütevellî-i mezbûrun zimmetlerini vakf-ı mezkûru ibrâ-i âm ile ibrâ ve ıskāt eyledim onlar dahi bana medfû‘ları olan yüz guruşa müte‘allika da‘vâdan herbiri benim zimmetimi ibrâ-i âm ile ibrâ ve ıskāt eyledi dediğini mezbûr Hüseyin ve vekîl-i merkūm tasdîk edip bu vechile kat‘-ı nizâ‘ eyledikleri huzûr-ı âlîlerine i‘lâm olundu bâkī fermân men-lehu’l-emrindir.<br><br>Fî 15 Muharrem sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7625"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7627"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b443"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o585"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>