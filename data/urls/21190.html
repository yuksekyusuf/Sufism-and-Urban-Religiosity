﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 215<br>Hüküm no: 126<br>Orijinal metin no: [29a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un, merhum babası Osman Beşe’nin terekesine el koyan annesi Hatice’den hissesini aldığı</b><br><br>Mahrûse-i Galata aʽmâlinden kasaba-i Fındıklıˈda Çukur Câmi‘i mahallesi sâkinelerinden Âişe Hatun bt. Osman Beşe meclis-i şerʽ-i hatîrüˈt-tevkīrde vâlidesi hâmile-i hâzeˈl-kitâb Hadîce bt. Abdullah mahzarında ikrâr ve takrîr-i kelâm edip bundan akdem mahalle-i mezbûrede sâkine iken vefât eden babam mezkûr Osman Beşeˈnin hîn-i vefâtında cümle muhallefâtını vâlidem mezbûre Hadîce Hatun ahz ü kabz edip muhallefât-ı mezbûrede biˈl-ırsiˈş-şerʽî bana isâbet hisseyi karza vermeyip taleb eylediğimde vermeden imtinâʽ etmekle beynimizde münâzaʽa vâkıʽa olmuş idi elhâletü hâzihî vesâtet-i muslihîn ile husûs-ı mezkûrdan beynimizi kırk beş esedî guruş üzerine ıslâh olundukda ben dahi sulh-ı mezbûru kabûl ve bedel olan meblağ-ı merkūmu vâlidem mesfûre Hadîce Hatun yedinden tamamen ahz u kabz edip husûs-ı mezbûrdan zimmetini ibrâ-i âmm-ı râfiʽüˈl-husâm ile ibrâ ve ıskāt eyledim baʽdeˈl-yevm husûs-ı mezkûra müteʽallika vechen mineˈl-vücûh ve sebeben mineˈl-esbâb merkūme Hadîce Hatun ile daʽvâ ve nizâʽım kalmadı dedikde gıbbeˈt-tasdîkiˈş-şerʽî mâ vakaʽa biˈt-taleb ketb olundu.<br><br>Fiˈl-yevmiˈs-sânî min-şehri Rebîʽiˈl-evvel li-sene erbaʽa ve semânîn ve elf.<br><br>Şuhûdüˈl-hâl: Ali Beşe el-mübâşir, Hasan Bey b. Abdullah, Mehmed b. Hasan, Mustafa b. Mansur, Ahmed Beşe b. Musa, Mustafa Beşe b. Abdi, İbrahim b. Bayram, Ahmed b. Osman</p>          <br><a title="Önceki sayfa" style="text-decoration:none" href="./ayrmetin.php?idno=21189"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21191"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b215"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o999"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>