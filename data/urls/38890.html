﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 433<br>Hüküm no: 510<br>Orijinal metin no: [80a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice bt. Abdullah’ın vasisi Kılıçcı Mehmed İzzet Ağa’yı azlederek eşi Halil Ağa’yı vasi tayin etmesi</b><br><br>Husûs ile vasiyet<br><br>Husûs-ı âti’l-beyânın mahâllinde ketb ü tahrîri için cânib-i şerî‘at-ı garrâdan bi’l-iltimâs irsâl olunan Mevlana es-Seyyid Numan Efendi mahmiye-i İstanbul’da Aksaray civârında vâki‘ Hadice bt. Abdullah b. Abdurrahman’ın menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i nebevî ettikde zâtı Müslimûn-ı merkūmûn ta‘rîfleriyle mu‘arrefe olan mezbûre Hadice Hatun meclis-i ma‘kūd-ı mezkûrda hâlâ zevci ve zikri âtî vesâyâsını tenfîze vasîyy-i muhtâr nasb ü ta‘yîn eylediği işbu bâ‘isü’l-vesîka Halil Ağa b. Süleyman mahzarında ikrâr-ı tam ve takrîr-i kelâm edip işbu bir kıt‘a vasiyet hücceti nâtıka olduğu üzere vesâyâ-yı mu‘ayyene ve gayrı mu‘ayyenemi tenfîze Kılıçcı Mehmed İzzet Ağa b. Mehmed Sadık nâm kimesneyi vasîyy-i muhtâr nasb ü ta‘yîn etmiş idim. El-hâletü hâzihî ben vasiyetimden rücû‘ birle mezbûr Kılıçcı Mehmed İzzet Ağa’yı vesâyetden azil ve ihrâç etmemle ben bi-emrillâhi te‘âlâ vefât eylediğimde cemî‘ terekemi ve zimem-i nâsda olan hukūkumu zevcim merkūm ahz ü kabz edip düyûn-ı müsbetem zuhûr eder ise ba‘de’l-edâ bâkī kalan terekemin sülüsünü ifrâz ve sülüs-i mezkûrdan iki yüz elli guruş iskāt-ı salât ve kefâret-i savm ü yemîn ve nüzûrât ve bâkī kalmış zükûtum için devir ve fukarâ-yı Müslimîne tasadduk oluna ve yüz ellişer guruşdan cem‘an dört yüz elli guruşa üç kıt‘a mushaf-ı şerîf iştirâ olunup müstahıkkīnden birer kimesneye verile ve üçer yüz guruşdan cem‘an altı yüz guruşa münâsib ve muhtâc olan mahallerde iki bi’r-i mâ hafr oluna ve sülüs-i mezkûrdan fazla kalır ise fazla-i mezbûra vasîm zevcim merkūm yediyle vücûh-ı birr ü hayrâta harc ü sarf oluna ve sülüsân terekem zevcim vasîm mezbûr ile sâir veresem beynlerinde alâ-mâ farazallâh tevzî‘ ve taksîm oluna deyü vasiyet ve tenfîzine zevcim merkūm Halil Ağa’yı vasîyy-i muhtâr ve Haffâf Hüseyin Ağa’yı üzerine nâzır nasb ü ta‘yîn eylediğimde onlar dahi ber-vech-i muharrer vesâyet ve nezâret-i mezkûreyi kabûl eylediler dedikde gıbbe’t-tasdîki’ş-şer‘î vâki‘ hâli mevlana-yı merkūm mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr eylemeğin mâ-vaka‘a [bi’t-taleb ketb olundu.]<br><br>Fî 5 N sene [1]242<br><br>Şühûdü’l-hâl: Muhzır Ebûbekir Çelebi, Mehmed Emin b. İsmail, Derviş İbrahim b. Ahmed, Çukadâr Mustafa Ağa.</p>          <br><a title="Önceki sayfa" style="text-decoration:none" href="./ayrmetin.php?idno=38889"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38891"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b433"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o492"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>