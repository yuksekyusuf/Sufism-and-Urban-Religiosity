﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 245<br>Hüküm no: 263<br>Orijinal metin no: [36a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Cerrâh Mehmed Haşim Ağa’nın, borcuna karşılık rehin verdiği İbrahim Efendi b. Mustafa’nın eşyalarını geri vermesi gerektiği</b><br><br>Ma‘rûz<br><br>Sâhib-i arzuhâl es-Seyyid İbrahim Efendi b. Mustafa meclis-i şer‘-i münîrde sâbıkā kaynatası arzuhâlde mezkûr Cerrâh es-Seyyid Mehmed Haşim Ağa b. İbrahim mahzarında merkūm es-Seyyid Mehmed Haşim Ağa bin iki yüz on dört senesi Cemâziyelûlâsı’nın on altıncı günü işbu hâzır bi’l-meclis es-Seyyid Mehmed’den iktirâz ve kabz eylediği üç yüz guruş deyni mukābelesinde rehin vaz‘ etmek için benden isti‘âre ve kabz eylediği simli bir kılıç ve bir sim sa‘at ve bir göğez çuka biniş ve bir çift sim bilezikli peştovumu dâyîn-i merkūma rehin ve teslîm etmişdi el-hâletü hâzihi eşyâ-i mezkûreyi rehniyetden tahlîs ve bana teslîm etmek üzere mezbûr es-Seyyid Mehmed Haşim Ağa’ya tenbîh olunması murâdımdır deyü da‘vâ ettikde ol dahi cevâbında merkūma deynim olan üç yüz guruş mukābelesinde müdde‘î-i mezbûr eşyâ-i mezkûresini kendiye rehin vaz‘ etmişdim deyip kendinin isti‘âre-birle kabzını inkâr etmekle müdde‘î-i mezbûr es-Seyyid İbrahim Efendi ber-vech-i muharrer müdde‘âsını lede’t-tezkiye adl ve makbûlü’ş-şehâde idükleri ihbâr olunan Kırımî es-Seyyid Hasan Efendi b. es-Seyyid Mahmud ve Attâr es-Seyyid Mehmed b. Mustafa nâm kimesneler şehâdetleriyle bi’l-muvâcehe ber-nehc-i şer‘î isbât etmeğin mûcebiyle eşyâ-i mezkûreyi rehniyetden fek ve tahlîs ve müdde‘î-i mezbûra teslîme Cerrah-ı merkūm es-Seyyid Mehmed Haşim’e tenbîh olunduğu İslâmbol Mahkemesi’nden huzûr-ı âlîlerine i‘lâm olundu.<br><br>Fî-9 min-Zilhicce sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=31016"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31018"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b245"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o627"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>