﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 103<br>Hüküm no: 75<br>Orijinal metin no: [44-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kokona’nın anne ve babasından kalan miras hissesini kırk beş bin akçe karşılığı kardeşi Mihal’e devrettiği</b><br><br>Havâss-ı aliyye kazâsı muzâfâtından Hasköy nâm karye sâkinlerinden iken bundan akdem mürd olan Yani v. Nahal’in zevcesi Dosine bt. ( ) nâm Nasrâniyyenin verâseti bi-hasebi’l-irsi’ş-şer‘î [45] sulbî kebîr oğlu Mihal ve sadriye kebîre kızı Kokona’ya münhasıra olduğu şer‘an mütehakkik oldukdan sonra mezbûre Kokona meclis-i şer‘de li ebeveyn karındaşı işbu hâmilü’l-kitâb mezbûr Mihal muvâcehesinde ikrâr ve takrîr-i kelâm edip babamız hâlik-i mezbûrun ve vâlidemiz hâlike-i mesfûr[e]nin muhallefâtından karye-i mezbûrede bir tarafı lebideryâ ve bir tarafı Arostos v. Yani nâm zimmî mülkü ile ve bir tarafı Angeli v. Mavrodi mülkü ile ve bir tarafı tarîk-i âm ile mahdûd olan mülk menzilden ve Kağıthâne karye bağları dâhilinde vâki‘ lede’l-ahâlî ma‘lûmü’l-hudûd bir kıt‘a bağdan ve sâir menkūlât ve esâs-ı beytden bana isâbet eden sülüs hisse-i şer‘iyyem mukābelesinde karındaşım mezbûr Mihal yedinden kırk beş bin nakd-i fıddî râyic fi’l-vakt akçe ahz u kabz edip husûs-ı mezbûre müte‘allik benden veya bi’l-vâsıta da‘vâ ve nizâ‘ sudûr ederse lede’l-hükkâmi’l-kirâm mesmû‘a ve makbûle olmasın dedikde mukırra[-i] mezbûrenin vech-i meşrûh üzre cârî olan ikrâr ve takrîrin el-mukarru lehü’l-mezbûr Mihal bi’l-muvâcehe tasdîk ve [bi’l-müşâfehe tahkīk] etmeğin mâ vaka‘a bi’t-taleb ketb olundu. Tahrîren fi’l-yevmi’s-sâdis mine’l-Muharremi’l-harâm sene erba‘a ve erba‘în ve elf.<br><br><br>Şuhûdü’l-hâl: Mehmed Efendi el-müsta‘id, Ahmed Çelebi [b.] Muslu, Mahmud Çelebi [b.] Mehmed serrâc, Hüseyin Bey b. Mehmed serrâc, Mehmed b. Bilal, Hüseyin Beşe [b.] Abdullah, Hüseyin Çavuş b. Bâli, Abdünnebi b. Ali, Aleks v. Tomori, Dimitri v. Kosta, Arsiye [v.] Dimitri, Kosta v. Dimitri, Nikola v. Andriye, Zaharya [v.] İstekno, Yani v. Yorgi, Papa v. Yani, Arustos Angeli v. Mavrodi </p>          <br><a title="Önceki sayfa" style="text-decoration:none" href="./ayrmetin.php?idno=23302"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23304"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b103"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o548"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>