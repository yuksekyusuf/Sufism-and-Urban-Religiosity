﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 346<br>Hüküm no: 326<br>Orijinal metin no: [44b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kapan tüccarından Ahmed Ağa’ya olan borcunu ödemesi hususunda Tüccar Abdullah Ağa’ya tenbihte bulunulması</b><br><br>400 guruş hüküm<br><br>Ma‘rûz<br><br>Âsitâne-i aliyye’de sâkine Kapan tüccârından Ahmed Ağa b. Mehmed nâm kimesne meclis-i şer‘-i münîrde tüccârdan Abdullah Ağa b. Mehmed Emin muvâcehesinde vilâyet-i Anadolu’da Trabzon iskelesinde sefîne reislerinden Kādıoğlu Memiş Alemdar hâzır olduğu hâlde yine sefîne reislerinden işbu Ahmed Reis ve Veliyüddin b. Ahmed Ağa ve gāib ani’l-meclis Molla Süleyman nâm kimesneler hâzır bi’l-meclis merkūm Kādıoğlu Memiş Alemdar benim sefînemde reisim olup yedinde olan malımdan iskele-i mezbûrede iki bin dört yüz guruş istikrâz ve ahz u kabz ve ol dahi poliçe tarîkiyle yedlerine def‘ u teslîm mezbûrûn Ahmed Reis ve Veliyüddin Ağa ve gāib ani’l-meclis Molla Süleyman işbu Abdullah Ağa her birilerinin mührüyle temhîr eyledikleri temessükü hâzır-ı merkūm Memiş Alemdar ile irsâl ve merkūm Abdullah Ağa havâleten kabûl ve mârrü’z-zikr temessükün zahrına işbu bin ikiyüz yirmi üç senesi Saferi’l-hayrı gurresinde edâ ederim deyü tahrîr ve temhîr etmekle hâlâ taleb ederim deyü ba‘de’d-da‘vâ ve’l-istintâk merkūm Abdullah Ağa cevâbında minvâl-i muharrer üzere iskele-i merkūmede merkūmûn Ahmed Reis’in ve Veliyüddin Ağa b. Ahmed nâm kimesneler ile gāib ani’l-meclis Molla Süleyman’ın merkūm Memiş Alemdar’dan istikrâz ve kabz ve temessükü kendüye irsâl ve havâleten kabûl ve kabûlünü müş‘ir temessük-i mezkûr zahrına ikrârını muhtevî tahrîr ve temhîrini ikrâr ü i‘tirâf etdikde lâkin meblağ-ı merkūm iki bin dört yüz guruşu merkūm Memiş Alemdar’dan mezbûr Ahmed Ağa’nın malından olmak üzere istikrâz ve ahz ü kabz etdiklerinden sonra ehl-i örf tâifeleri cerâyim olarak kendülerden bi-gayrı hakkın ahz eyledi deyü tasaddî eylediği def‘i meşrû‘a olmamağla iltifât olunmayıp meblağ-ı muhâlün-bih-i mezkûr ik bin dört yüz guruşu vech-i şer‘î üzere müdde‘i-i mezbûra edâ ve teslîme ba‘de’l-hükm ve’t-tenbîh olunduğu İstanbul Mahkemesi’nden huzûr-ı [âlîlerine i‘lâm olundu].<br><br>Fî 13 Rebî‘ülâhir sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31733"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31735"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b346"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o628"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>