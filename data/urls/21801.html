﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 98<br>Hüküm no: 62<br>Orijinal metin no: [8a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Salih Çelebi b. İbrahim’in menzillerini kardeşi Ali Çelebi b. İbrahim’e sattığı</b><br><br>Mahrûse-i Galata muzâfâtından kasaba-i Fındıklı’da el-Hâc Receb mahallesinde sâkin Salih Çelebi b. İbrahim nâm kimesne meclis-i şer‘de li-ebeveyn er karındaşı işbu sâhibü’l-kitâb Ali Çelebi b. İbrahim nâm kimesne mahzarında ikrâr ve takrîr-i kelâm edip mahalle-i mezbûrede vâki‘ bir tarafdan el-Hâc Hasan Vakfı ve bir tarafdan ba‘zen Kolancı Hasan Reis mülkü ve ba‘zen Gül Hâtun Vakfı ve bir tarafdan Saka Yusuf mülkü ve bir tarafdan tarîk-i hâs ile mahdûd tabaka-i ulyâda üç bâb oda ve bir sofa ve vüstâda üç bâb oda ve bir sofa ve süflâda mahtab ve kenîfi müştemil mülk menzilin nısf-ı şâyi‘i benim ve nısf-ı şâyi‘-i âharı karındaşım mezbûr Ali’nin iştirâken mülkümüz olmağın menzil-i mahdûd-ı mezkûrda olan nısf hisse-i şâyi‘am ile menzil-i mezbûra muttasıl arsasının merhûm Hacı Hasan Vakfı’na mukāta‘a-i kadîmesi olup müstakıllen mülküm olan fevkānî bir matbah ve bir kilâr ve tahtânî kenîfi müştemil mülk menzilimi karındaşım mezbûr Ali Çelebi’ye tarafeynden îcâb ve kabûlü hâvî bey‘-i bâtt-ı sahîh-i şer‘î ve safka-i vâhide ile yüz seksen guruşa bey‘ u teslîm edip ol dahi ber-vech-i muharrer iştirâ ve tesellüm ve kabûl eyledikden sonra semeni olan meblağ-ı mezbûr yüz seksen guruşu karındaşım mezbûr Ali Çelebi’nin yedinden bi’t-tamâm ahz u kabz eyledim ve menzil-i mezbûra müte‘allika âmme-i da‘vâdan karındaşım mezbûr Ali Çelebi’nin zimmetini ibrâ ve ıskāt eyledim ba‘de’l-yevm menzil-i mahdûd-ı mezkûrun mecmû‘u karındaşım mezbûr Ali Çelebi’nin mülkü olup benim kat‘an alâka ve medhalim kalmamışdır keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâbi‘ min-Recebi’l-ferd li-sene 1137.<br><br>Şuhûdü’l-hâl: İmâm Abdurrahman Efendi b. el-Hâc İbrahim, el-Hâc Osman b. Mehmed, Helvacı el-Hâc Süleyman, Mehmed Yazıcı b. el-Hâc Ahmed, Demirci Hasan Beşe, Manav Ahmed Çelebi, Hüseyin Yazıcı b. Mustafa, İbrahim b. Muharrem. </p>          <br><a title="Önceki sayfa" style="text-decoration:none" href="./ayrmetin.php?idno=21800"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21802"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b098"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o474"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>