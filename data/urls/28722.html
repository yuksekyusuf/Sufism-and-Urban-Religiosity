﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 408<br>Hüküm no: 306<br>Orijinal metin no: [97a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Ağa b. İbrahim Ağa’nın Mustafa Ağa’dan alacaklı olduğunu ispatlayamadığı</b><br><br>Mahmiye-i İstanbul’da Dizdâriye mahallesinde sâkin Çorlulu Hüseyin Ağa b. İbrahim nâm kimesne dîvân-ı kāimmakām-ı hazret-i sadrazamîde ma‘kūd meclis-i şer‘-i şerîf-i enverde mukaddemâ rikâb-ı hümâyûnda sadâret-i uzmâ ve vekâlet-i kübrâ kāimmakāmı iken vedâ‘-ı âlem-i fânî eden merhûm Osman Paşa’nın hayatında kethudâsı olan işbu râfi‘ü’l-kitâb Mustafa Ağa b. Hüseyin mahzarında takrîr ve da‘vâ ve tasvîr-i müdde‘â edip hâlâ Cidde vâlîsi olan düstûr-ı mükerrem sa‘âdetlü Mustafa Paşa hazretlerinin yüz beş senesinde sadrazam iken merhûm-ı mûmâ-ileyh Osman Paşa kethudâsı olmağla gāib ani’l-meclis Beşli Ağası Ahmed Ağa’nın kasaba-i İsmail’den vezîr-i müşârun-ileyhin matbahına irsâl eylediği üç bin yüz seksen vakıyye revgan-ı sâdenin semenine mahsûb olmak üzere bin iki yüz guruşu mûmâ-ileyh Osman Paşa’nın emriyle ben kendi malımdan mezbûr Beşli Ağa’sı Ahmed Ağa’ya def‘ u teslîm eylediğimden sonra gelip meblağ-ı mezbûru mûmâ-ileyh Osman Paşa’dan taleb eylediğimde kethudâm Mustafa Ağa’dan ahz u kabz eyleye deyü bana emir eyledikden sonra meblağ-ı mezbûrdan altı yüz seksen guruşunu vezîr-i müşârun-ileyhin sarf kâtibi İbrahim Efendi yedinden ahz u kabz edip beş yüz yirmi guruşu dahi mûmâ-ileyh Osman Paşa’nın emrettiğine binâ’en mezbûr Mustafa Ağa’dan taleb ederim suâl olunsun dedikde müdde‘î-i mezbûrun takrîr-i meşrûhu üzere deyn-i mezbûra kefâlet veyâ havâleyi mutazammın ve ber-vech-i muharrer hîn-i emirde mezbûr Mustafa Ağa’nın dahi kabûlünü müş‘ir nesne da‘vâ etmeyip mutlak medyûn-ı mezbûrun emrine binâ’en meblağ-ı mezbûru mezkûr Mustafa Ağa’dan talebi meşrû‘ olmayıp da‘vâsı lağv-ı mahz olmağla mezbûr Mustafa Ağa’ya suâl dahi teveccüh etmeyip müdde‘î-i mezbûr Hüseyin Ağa bî-vech mu‘ârazadan men‘ olunup mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâdis min-Zilkâ‘deti’ş-şerîfe li-sene seb‘a ve mie ve elf.<br><br>Şuhûdü’l-hâl: Umdetü erbâbü’t-tahrîr ve’l-kalem tezkire-i evvel Yusuf Efendi, zübdetü ashâbi’t-tastîr ve’r-rakām tezkire-i sânî Hâfız Efendi, umdetü’l-eşbâh ve’l-a‘yân Mehmed Ağa ser-çavuşân.</p>          <br><a title="Önceki sayfa" style="text-decoration:none" href="./ayrmetin.php?idno=28721"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28723"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b408"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o819"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>