﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 375<br>Hüküm no: 430<br>Orijinal metin no: [70b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sadaret Kethudası Kalemi ikinci halifesi Hacı Mehmed Said Efendi’nin vakfiyelerinin tevliyet şartlarında bazı değişiklikler yapması</b><br><br>Vakfiye<br><br>Mâ-fîhi mine’t-tebdîl ve’r-rücû‘ ve’t-tagayyür ba‘zi’ş-şurût ve’l-fürû‘, cerâ indî en-nâibü’l-mürsel min-cânibi’ş-şer‘i’l-enver ve hukime bi-sıhhatihî ve ücizet bi-zâlike nefezet hükmiehu ene’l-fakīr ileyhi te‘âlâ eş-şehîr Meşrebzâde zâdesi Ali Râif el-müvellâ hilâfeten bi-mahkemeti Mahmud Paşa gufira lehümâ<br><br>Husûs-ı âti’l-beyânın mahâllinde ketb ü tahrîri için savb-ı şer‘-i enverden bi’l-iltimâs irsâl olunan Mevlana es-Seyyid Numan Efendi Dârü’l-hilâfeti’l-aliyye-i Kostantıniyyetü’l-mahmiyede Süleymaniye Câmi‘-i şerîfi kurbünde Bezzâz-ı cedîd mahallesinde vâki‘ Kethudâ-yı Sadr-ı âlî Kalemi ikinci halîfesi sa‘âdetlü el-Hâc Mehmed Said Efendi’nin menziline varıp zeyl-i sahîfede muharrerü’l-esâmî Müslimîn huzûrlarında akd-i meclis-i şer‘-i âli ettikde mûmâ-ileyh el-Hâc Mehmed Said Efendi meclis-i ma‘kūd-ı mezkûrda zikri âtî vakfına mütevellî nasb olunan Halîlesi fahrü’l-muhadderât Şerife Emine bt. es-Seyyid Mehmed Said tarafından müsbet-i şer‘îsi Yorgânî Osman Ağa b. Ali mahzarında ikrâr-ı tam ve takrîr-i kelâm edip bundan akdem tescîl-i şer‘î ve teslîm ile’l-mütevellî eylediğim dört kıt‘a vakfiyelerde vakf-ı mezkûrlarımın tebdîl ü ta‘yîri ve taklîl ü teksîrleri merreten ba‘de uhrâ kendi yedimde ibkā eylediğime binâen bu def‘a dahi vakfiye-i mezkûrlarımın tevliyet şartımın mecmû‘undan rücû‘ edip şöyle şart eyledim ki tevliyet-i mezkûre mâdâm ki hayatda oldukça ben mütevellî olup vazîfe-i mu‘ayyenesine mutasarrıf olam ve halîlem mûmâ-ileyhâ Emine Hanım kāimmakām-ı mütevellî ve işbu hâzır bi’l-meclis küttâbdan İbrahim Efendi b. el-Hâc Ahmed câbî olup ba‘de’l-vefât kalem-i mezkûrdan bir mütedeyyin kimesne câbî olup vazîfe-i mu‘ayyenesine mutasarrıf ola ve kalem-i mezkûrda ser-halîfe bulunan efendiler vakf-ı mezkûruma nezâret edip vaktâki şarâb-ı memâtı nûş ve “irci‘î” nidâsın gûş eylediğimde vakf-ı mezkûruma zevcem müvekkile-i mûmâ-ileyhâ Şerife Emine Hanım mütevelliye olup kezâlik ser-halîfe bulunan efendi nezâret eyleye, ba‘de vefâtihâ nâzır-ı vakıf olan Reîsülküttâb efendi intihâbı ve ser-halîfe bulunanlar ma‘rifetleriyle kalem-i mezkûr hulefâsından bir mütedeyyin kimesne mütevellî ola ve vakf-ı mezkûruma akrabâ-i ta‘allukātımdan bir ferd müdâhale ve ta‘arruz etmeyeler ve vakf-ı mezkûrumun tebdîl ü tağyîri ve taklîl ü teksîri merreten ba‘de uhrâ yedinde ola deyü ta‘yîn-i şurût ve tebyîn-i kuyûd eyledim dedikde, mukırr-ı vâkıf-ı mûmâ-ileyh el-Hâc Mehmed Said Efendi’nin bi’l-cümle takrîrini vekîl-i mezbûr bi’l-vekâle vicâhen ve şifâhen tahkīk eylediğini mevlana-yı merkūm ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ etmeğin ba‘de’t-tenfîzi’ş-şer‘î mâ-vaka‘a bi’t-taleb ketb olundu.<br><br>Hurrire fî 17 Ş sene [1]242.<br><br>Şühûdü’l-hâl: Hâcegândan es-Seyyid Mehmed Naşir Efendi b. el-Hâc Ahmed, Hâcegândan es-Seyyid Mustafa Münib Efendi, Hulefâdan es-Seyyid Ömer es-Seyrî b. es-Seyyid Hafız İshak.</p>          <br><a title="Önceki sayfa" style="text-decoration:none" href="./ayrmetin.php?idno=38809"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38811"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b375"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o501"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>