﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 422<br>Hüküm no: 468<br>Orijinal metin no: [189-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Doktor Muhyiddin Bey’in başkanlığında Müessesat-ı Hayriye-i Sıhhiye teşkilatının kurulması</b><br><br>Dâhiliye Nezâreti’nden<br><br>362<br><br>Hülâsa: Müessesât-ı Hayriye-i Sahîha’nın [Sıhhiye’nin] sûret-i teşekkülü hakkında.<br><br>Huzûr-ı Âlî-i Hazret-i Meşîhat-penâhî’ye,<br><br>Ma‘rûz-ı bende-i dîrîneleridir ki,<br><br>Münâsebât-ı medeniye ve mu‘âmelât-ı iktisâdiye îcâbâtından olarak memâlik-i Ecnebiye ile vukū‘ bulan ihtilâtından dolayı Dersa‘âdet ahvâl-i sıhhiyesinin kesb ettiği ehemmiyet nazar-ı dikkate alınarak envâ‘-ı emrâz-ı müstevliyenin te’sîrât-ı muhribesinin kesr ü izâlesi ve sıhhat ve selâmet-i umûmiyenin te’mîn-i muhâfazası için pây-ı tahtda bulunan müessesât-ı sıhhiyenin terakkiyât-ı fenniyeye tevfîkan ıslâh ve tanzîmlerine nezâret etmek ve şehremâneti meclis a‘zâsından Doktor Muhyiddin Bey’in taht-ı riyâsetinde bulunmak üzere müessesât-ı sıhhiyeye mensûb mütemeyyizân-ı me’mûrîn ve etibbâdan mürekkeben “Müessesât-ı Hayriye-i Sıhhiye” nâmıyla bir idâre teşkîl ve emânet-i müşârün-ileyhâya merbût hastahâne ve müessesât-ı sıhhiye ve sâire idârelerinin de bu müesseseye rabtı ve teferru‘âtı Şûrâ-yı Devlet Mâliye Dâiresi’nin fî 26 Receb sene 1327 ve fî 3 Temmuz sene 1325 târihli buyruldu-yı sâmî ile teblîğ olunan karârı iktizâsından olduğu hâlde emânet-i müşârün-ileyhânın sûret-i iş‘ârına nazaran bazı devâirin müessese-i mezkûrenin teşekkülünden bî-haber olduğu anlaşıldığından ta‘alluk eden mevâd hakkında doğrudan doğruya bu idâreye mürâca‘at edilmek ve bu bâbda bir gûne müşkilât ve teahhurâta meydân verilmemek üzere umûm devâir-i merkeziyeye beyân-ı ma‘lûmât ve icrâ-yı teblîgāt olunmuşdur, taraf-ı âlî-i fetvâ-penâhîlerince de ona göre îfâ-yı mu‘âmeleye himmet buyurulması bâbında emr u fermân hazret-i men-lehu’l-emrindir.<br><br>Fî 20 Şevval sene 1327 ve fî 22 Teşrîn-i evvel sene 1325.<br><br>Dâhiliye Nâzırı Nâmına Müsteşâr<br><br>Fuad</p>          <br><a title="Önceki sayfa" style="text-decoration:none" href="./ayrmetin.php?idno=36392"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36394"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b422"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o482"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>