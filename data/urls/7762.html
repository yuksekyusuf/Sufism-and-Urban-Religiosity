﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 529<br>Hüküm no: 722<br>Orijinal metin no: [93a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hoşalay kazasının Erkekarpa köyünden Mehmed’in, babasının ölümüne sebep olduğu iddiasıyla aynı köyden Salih b. Şaban’a açtığı davada sulh olduğu</b><br><br>Ma‘rûz<br><br>Vilâyet-i Anadolu’da Kastamonu sancağında Hoşalay kazâsına tâbi‘ Erkekarpa nâm karyede sâkin iken bundan akdem vefât eden Salih b. Kalender’in verâseti zevce-i menkûha-i metrûkesi Sâliha bt. İbrahim nâm hatun ile sulb-ı kebîr oğlu sahib-i arzuhâl Mehmed’e ve sagīr oğlu Mahmud’a münhasıra ba‘dehû zevce-i merkūme Sâliha Hatun dahi vefât edip verâseti sadrî oğulları mezbûrân Mehmed ve Mahmud’a münhasıra olduğu şer‘an zâhir ve müte‘ayyin oldukdan sonra mezbûr Mehmed meclis-i şer‘-i enverde derûn-ı arzuhâlde mezkûrü’l-ism karye-i mezbûre ahâlîsinden diğer Salih b. Şa‘bân nâm kimesne muvâcehesinde kıbel-i şer‘-i şerîfden yedlerine i‘tâ olunan hüccet-i musâlahada tafsîl ve beyân olduğu vech üzere mezbûr Mehmed târih-i i‘lâmdan üç sene mukaddem merkūm diğer Salih babam mezbûr Salih’i karye-i mezbûrede sâkin iken bi-gayr-ı hakkın amden darb ve cerh etmekle üç gün mürûrunda cerh-i mezkûrdan müteessiren vefât eyledi deyü tesâddî eylediği [93b] da‘vâsından bâ-tavassut-ı muslihîn merkūm diğer Salih ile an-inkâr kırk guruş bedel-i makbûza sulh olup husûs-ı mezkûra ve târih-i i‘lâma gelince husûs-ı sâireye müte‘allika âmme-i da‘vâdan merkūm diğer Salih’in zimmetini ibrâ ve ıskāt eyledikde ol dahi bedel-i sulh deyü medfû‘u olan meblağ-ı mezbûra ve sâireye müte‘allika âmme-i da‘vâdan mezbûr Mehmed’in zimmetini ibrâ ve ıskāt eyledikde herbiri âharın ibrâsını kabûl ile kat‘-ı nizâ‘ eyledikleri Mahkeme-i Bâb’da tescîl ve huzûr-ı âlîlerine i‘lâm olundu emr ü fermân veliyyü’l-emr hazretlerinindir.<br><br>Fî 9 Ca sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7761"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7763"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b529"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o568"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>