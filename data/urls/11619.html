﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 334<br>Hüküm no: 288<br>Orijinal metin no: [88a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bekir Ağa’nın İstanbul’da Hoca Rüstem mahallesinde kiracısı olduğu vakıf evin tamiri için ne kadar masraf yaptığının tespiti talebi</b><br><br>Haremeyn-i Şerîfeyn Vakfı’ndan mahmiye-i İstanbul’da Hoca Rüstem mahallesinde vâki‘ lede’l-cîrân ma‘lûmü’l-hudûd olup tûlen yirmi ve arzen on dört be-hesâb-ı şatrancî iki yüz seksen zirâ‘ arsa üzere mebnî fevkānî ve tahtânî büyût-ı müte‘addideyi ve iki sofayı ve ahırı ve kenîfi müştemil menzilin icâre-i mu‘accele ve yevmî on beş akçe icâre-i müeccele ile hâlâ müste’ciri olan bâ‘isü’l-kitâb Bekir Ağa b. ( ) <<mahzarında>> meclis-i şer‘de vakf-ı mezbûra bi’l-fi‘il mütevellî olan fahrü’l-akrân Veli Bey b. Abdullah mahzarında takrîr-i kelâm ve ta‘bîr ani’l-merâm edip bundan [akdem] menzil-i mezbûr bi’l-külliye harâba müşrif olup imârete muhtâc oldukda kendi mâlımla imâret ve meremmet <<edip>> etmişidim. Hâlâ kıbel-i şer‘den üzerine varılıp ne mikdâr akçeye tahammülü vardır tahrîr olunması matlûbumdur dedikde savb-ı [şer‘den] Hüseyin Efendi ve Hâssa mi‘mârlardan Üstâd Ali b. Halil irsâl olunup zeyl-i kitâbda mastûretü’l-esâmî olan Müslimîn ile mahall-i mezbûra varılıp vâki‘ hâl mütevellî-i merkūm mahzarında keşf ve müşâhede olundukda fi’l-hakīka zikr olunan menzil ber-vech-i muharrer müceddeden imâret olunmuş bulunup bu cümleye sarf olunan kereste-i mütenevvi‘asının üstâdiyye ve ırgadiyye ve hammmâliyeleriyle cem‘an ba‘de külli’l-hesâb yüz seksen bin iki yüz on beş akçeye tahammülü vardır dedikde mâ-vaka‘a isre’t-taleb ketb olundu.<br><br>Fî-evâhiri Cumâdelâhire li-sene ihdâ ve selâsîn ve elf.<br><br>Şühûdü’l-hâl: İshak Efendi el-Müderris, Kasım Bey b. ( ), Ömer Çelebi, İsmail b. ( ), Mustafa b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=11618"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11620"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b334"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o739"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>