﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 105<br>Hüküm no: 63<br>Orijinal metin no: [40-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Katrine bt. Pandeli’nin ölümüyle vârislerine intikal eden bogasici dükkânı gediğinden küçük çocuklarına düşen hisselerin satılmasına izin verilmesi</b><br><br>Tevfik, izinli vekâlet<br><br>Numara: 76, 72,5 guruş<br><br>Medîne-i Isparta mahallâtından Emre mahallesinde sâkine iken bundan akdem vefât eden teba‘a-i Devlet-i Aliyye’nin Rum milleti nisvânından Katrine bt. el-müteveffâ Pandeli v. İvaz’ın sadrî sagīr oğulları Mina ve Kozima ve Andon evlâdı el-müteveffâ Petro’nun li-ebeveyn hâleleri ve tesviye-i emirlerine bâ-hüccet-i şer‘iye vasîyy-i mansûbları mahalle-i mezkûrede sâkin teba‘a-i merkūmeden İvaz ile merkūm İvaz’ın li-ebeveyn kız karındaşları kezâlik mahalle-i mezkûrede sâkineler teba‘a-i merkūme nisvânından Despina ve Gustov? ve Dilhem’in? li-ebeveyn karındaşları olup taraflarından ber-vech-i âtî vekâlet iddi‘â eden teba‘a-i merkūmeden bâ‘isü’l-kitâb Atnaş m. zikri âtî bogasici dükkânı gediğine bi’l-emâne vâzı‘ü’l-yed olan kezâlik teba‘a ve millet-i merkūmeden Haci Sava v. Mihail muvâcehesinde üzerine da‘vâ ve takrîr-i kelâm edüp mahmiye-i İstanbul’da Çarşı-yı Kebîr’de Yolgeçen Hanı civârında Kumaşçı Küçükoğlu Dülbendçi Tatos dükkânları beynlerinde kâin kırk yedi numara ile murakkam bir bâb bogasici dükkânı derûnunda mevcûde Hudâvendigâr-ı esbak cennet-mekân Gāzi Sultan Mahmud Hân-ı sânî -tâbe serâhû- Hazretleri Evkāf-ı celîleleri müstegallâtından gedik ta‘bîr olunur âlât-ı lâzıme-i ma‘lûmenin altmış dört sehm i‘tibârıyla şehriye yetmiş dokuz akçe icâre-i müeccelelü yirmi sekiz sehm hisse-i şâyi‘ası babam müteveffâ-yı merkūm Pandeli intikālinden benimle karındaşlarım gāibûn-ı merkūmûn ile sağlığında müteveffât-ı merkūme Katrine’nin âdiyen bi’l-icâreteyn taht-ı tasarrufumuzda iken kız karındaşım merkūme Katrine’nin fevtiyle âlât-ı gedik-i mezkûrda olan südüs hissesi oğulları sıgār-ı merkūmûna hasbe’l-âde intikāl edüp ve merkūm Haci Sava hisse-i merkūmeye babam müteveffâ-yı merkūmun sağlığında teslîmiyle bi’l-emâne vâzı‘ü’l-yed olup ancak benimle karındaşlarım gāibûn-ı merkūmûndan herbirimiz âlât-ı gedik-i mezkûrda olan hisselerini âhara ferâğ murâd edüp sıgār-ı merkūmûnun hisseleri kalîl olarak uhdelerinde ibkāsıyla intifâ‘ mümkün olmamağla sıgār-ı merkūmûnun hisseleri dahi benimle karındaşlarım gāibûn-ı merkūmûnun hisseleriyle ma‘an bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunmak sıgār-ı merkūmûn haklarında her vechile enfa‘ ve evlâ olduğuna binâen yirmi sekiz sehm âlât-ı gedik-i mezkûrdan sıgār-ı merkūmûnun hisselerini bedel-i misliyle bâ-re’y-i mütevellî âhara ferâğa kıbel-i şer‘den izin talebine ve ba‘de’l-izn karındaşlarım gāibûn-ı merkūmûnun hisseleriyle ma‘an bedel-i misliyle bâ-re’y-i mütevellî âhara ferâğa ve bedelini ahz ü kabza ve makbûzumu kendülere irsâl ve îsâle ve husûs-ı mezkûr mütevakkıf olduğu umûrun küllîsine yedimde olup işbu sene-i mübâreke Recebi’l-ferd’inin yirmi yedinci günü târihiyle müverraha İsparta kazâsı nâibi Bağdâdîzâde es-Seyyid Abdurrahim Efendi’nin imzâ ve hâtemini hâviye bir kıt‘a vekâlet hücceti ve zahrına muharrer Hamid Sancağı Bidâyet Mahkemesi’nin mazbatası mantûklarınca karındaşlarım gāibûn-ı merkūmûndan İvaz bi’l-asâle ve bi’l-vesâye ve Despina ve Gustov? ve Dilhem? bi’l-asâle taraflarından beni bi’l-muvâcehe vekâlet-i âmme-i mutlaka-i sahîha-i şer‘iye ile vekîl nasb ü ta‘yîn eylediklerinde ben dahi vekâlet-i mezkûreyi kabûl etmemle suâl olunup yirmi sekiz sehm âlât-ı gedik-i mezkûrdan karındaşlarım gāibûn ve sıgār-ı merkūmûnun hisselerden keff-i yed ve bana [41] teslîme merkūm Haci Sava’ya tenbîh olunmak murâdımdır dedikde gıbbe’s-suâl ol dahi cevâbında hisse-i âlât-ı gedik-i mezkûra vaz‘-ı yedini tâyi‘an ikrâr mâ‘adâ müdde‘î-i merkūmun vekâlet müdde‘âsını ba‘de’l-inkâr hüccet ve mazbata-i mezkûru mütâla‘a olundukda hüccet-i mezkûrenin mührü mutâbık ve me‘âli vekâlet-i mezkûreyi beyândan ibâret idiği fetvâhâneden tahşiye ve temhîr kılındığı ve me‘âli dahi müdde‘î-i merkūmun takrîr-i meşrûhuna mutâbık olduğu ve mazbata-i mezkûre dahi mazmûn-ı hüccet-i mezkûreyi müeyyid ve musaddık bulunduğuna binâen hüccet-i mezkûrenin tezvîr ve tasnî‘den sâlim olduğu münfehim ve Mecelle-i Ahkâm-ı Adliye’nin bin sekiz yüz yirmi birinci mâddesi mûcebince bu misillü tezvîr ve tasnî‘den sâlim olan senedât-ı şer‘iyenin mazmûnuyla bilâ-beyyine amel ve hüküm câiz olmağla müdde‘î-i merkūmun vekâletine ba‘de’l-hükm ve’t-tenbîh Astarcılar kethudâsı tarafından i‘tâ olunan memhûr bir kıt‘a ilmühaber mantûkunca sıgār-ı merkūmûnun gedik-i mezkûrda olan hisse-i şâyi‘aları bundan akdem lede’l-müzâyede ve gıbbe inkı[tâ]‘i’r-rağbe el-yevm bedel-i misli idiği zeyl-i kitâbda muharrerü’l-esâmî Müslimîn ihbârlarıyla zâhir ve mütehakkık olan lira-yı Osmânî yüz guruş hesâbıyla iki bin yüz altmış yedi guruş mukābelesinde bâ-re’y-i mütevellî âhara ferâğa kıbel-i şer‘den müvekkili karındaşı gāib-i merkūm İvaz’a izâfetle vekîl-i merkūm Tanaş’a izin verilmeğin mâ-vaka‘a bi’t-taleb ketb olundu.<br><br>Fî 9 Zilhicce sene [1]300<br><br>Şühûdü’l-hâl: Şükrü Efendi b. Hüseyin, Münâdî el-Hâc Numan Ağa b. Abdüllatif ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=11980"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11982"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b105"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o350"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>