﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Adalar Mahkemesi 1 Numaralı Sicil (H. 1178-1184 / M. 1764-1771)<br>cilt: 75,&nbsp;sayfa: 110<br>Hüküm no: 120<br>Orijinal metin no: [28a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Beşe’nin uhdesindeki yarım hisse evini kardeşine sattığı</b><br><br>Maldepe karyesinde sâkin Mustafa Beşe b. Salih meclis-i şer‘-i hatîrde li-ebeveyn er karındaşı işbu bâ‘isü’l-vesîka Mehmed Beşe b. Salih mahzarında bi-tav‘ihi ikrâr ve takrîr-i kelâm edüp akd-i âti’z-zikrin sudûruna değin <<mukaddemâ>> yedimde mülküm olup nâhiye-i mezbûra tâbi‘ Samandıra karyesinde vâki‘ etrâf-ı erba‘ası Korkulukzâde Ali Beşe ve Topçuoğlu Feyzullah ve Abdülbakizâde İbrahim Beşe menzilleri ve tarîk-i âm ile mahdûd fevkānî iki bâb oda ve iki sofa ve bir sundurma [ve] kenîf ve tahtında iki bâb ahır ve bir samanlık ve fırın ve bir mikdâr avlu ve bahçe ve bi’r-i mâyı müştemil mülk menzilin nısfı benim olup ve nısf-ı âharı karındaşım mezbûr Mehmed Beşe’nin olmağla el-hâletü hâzihi ben menzil-i mezkûrda olan nısf hisse-i şâyi‘amı tarafeynden îcâb ve kabûlü hâvî ve şurût-ı müfsideden ârî bey‘-i bâtt-ı sahîh-i şer‘î ile karındaşım müşterî-i mezbûr Mehmed Beşe’ye otuz guruşa bey‘ u teslîm ve temlîk eylediğimde ol dahi ber-vech-i muharrer iştirâ ve tesellüm ve temellük ve kabz u kabûl eyledikden sonra semeni olan meblağ-ı mezkûr otuz guruşu karındaşım müşterî-i mezbûr yedinden tamâmen ahz ü kabz eyledim fîmâ-ba‘d mârrü’z-zikr menzilde olan nısf hisse-i şâyi‘amda vechen mine’l-vücûh ve sebeben mine’l-esbâb kat‘â benim alâka ve medhalim kalmayup karındaşım müşterî-i mezbûr Mehmed Beşe’nin mülk-i müşterâsı ve hakk-ı sırf-ı sahîhi olmuşdur keyfe mâ yeşâ ve yehtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâdi aşer min-şehri Rebî‘i’l-evvel li-sene isnâ ve semânîn ve mi’ete ve elf.<br><br>Şuhûdü’l-hâl: Serdâr Mehmed Ağa, Nalband İbrahim Ağa, Ahmed Efendi, Molla Abdullah b. el-Hâc Mehmed, Hüseyin Ağa b. Mustafa, Ömer Ağa b. Mustafa, es-Seyyid Emrullah b. Mehmed, Korkulukzâde Ali Beşe, Abdülbakizâde İbrahim Beşe.</p>          <br><a title="Önceki sayfa" style="text-decoration:none" href="./ayrmetin.php?idno=120"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=122"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ada001&bsm=ada001b110"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ada001&bsm=ada001o161"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>