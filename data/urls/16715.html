﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 145<br>Hüküm no: 101<br>Orijinal metin no: [25a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mumcu tâifesinden Panayot’un vârisi olmaksızın ölümüyle beytülmâla kalan ahırın Zeyneb Hatun’a satılması</b><br><br>Husûs-ı âti’l-beyânın mahallinde ketb u tahrîri iltimâs olunmağın savb-ı şer‘-i enverden Mevlânâ Mustafa Efendi b. Hüseyin irsâl olunup ol dahi Havâss-ı Refîʻa kazâsından Mevlevîhâne Yenikapısı hâricinde vâki‘ hâlâ Hâslar beytülmâlını kabza meʼmûr olan fahrü’l-akrân İbrahim Ağa b. Halil’in sâkin olduğu menzile varıp zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî ettikde sâlifü’z-zikr Yenikapı hâricinde Mahmud Ağa Mahallesi’nde mumcu tâifesinden iken bundan akdem hâlik olan Panayot v. Sava’nın? zâhirde vâris-i ma‘rûfu olmayıp terekesi cânib-i beytülmâla âid olmağla hâlik-i mezbûrun terekesini kabz eden mûmâ-ileyh İbrahim Ağa meclis-i ma‘kūd-ı mezkûrda işbu râfiʻatü’l-kitâb Zeyneb Hatun bt. İbrahim mahzarında bi’l-emâne ikrâr-ı tâm ve takrîr-i kelâm edip hâlik-i mezbûrun mahalle-i mezbûrede vâki‘ iki tarafdan bağçe ve iki tarafdan tarîk-i âm ile mahdûd bir bâb harâb ahır yeri bi’l-izni’ş-şer‘î sûk-ı sultânîde baʻde’l-müzâyede ragabât-ı nâs bi’l-külliye münkatıʻa oldukdan sonra mezbûre Zeyneb Hatun üzerinde kırk guruşda karâr edip ziyâde ile tâlib-i âhar zuhûr etmeyip ve meblağ-ı mezbûr ahır-ı mahdûd-ı mezkûrun el-yevm semen-i misli idiği zeyl-i kitâbda muharrerü’l-esâmî Müslimîn ihbârıyla lede’ş-şer‘i’l-enver zâhir ve mukarrer oldukdan sonra tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile semen-i misli olan meblağ-ı mezbûr kırk guruşa mezbûre Zeyneb Hatun’a bi’l-emâne beyʻ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl ve kabz eylediğinden sonra semen-i misli olan meblağ-ı mezbûr kırk guruşu mezbûre Zeyneb Hatun yedinden bi’l-emâne ahz u kabz eyledim, baʻde’l-yevm ahır-ı mahdûd-ı mezkûre merkūme Zeyneb Hatun’un mülk-i müşterâsı ve hakk-ı sırfı olmuşdur, keyfe mâ teşâ ve tahtâr mutasarrıfe olsun dedikde gıbbe’t-tasdîki’ş-şer‘î vâki‘ hâli mevlânâ-yı mezbûr mahallinde ketb u tahrîr, ba‘dehû ma‘an baʻs olunan ümenâ-i şer‘le meclis-i şer‘a gelip herbiri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâmin min-Recebi’l-ferd li-sene semân ve hamsîn ve mi’e ve elf.<br><br>Şuhûdü’l-hâl: Fahrü’l-kirâm Mevlevîhâne Şeyhi Mehmed Efendi, diğer Mehmed Efendi b. Ahmed, İbrahim Ağa b. Ahmed, Aşcı Ali Dede b. ( ), Halil Efendi b. ( ), Hasan Beşe b. Mehmed, es-Seyyid Mehmed b. es-Seyyid Mustafa, es-Seyyid Ömer b. ( ), Ömer Efendi b. Osman ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=16714"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16716"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o472"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>