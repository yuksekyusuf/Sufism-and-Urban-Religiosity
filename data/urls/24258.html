﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 145<br>Hüküm no: 153<br>Orijinal metin no: [16b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Edirne balıkçılık kethüdâlığını iltizâma alan Yorgaki’nin kethüdâlık süresinin belirlenmesi</b><br><br>Atebe-i aliyyemde istihdâm olunan bâkī kullarından olup husûs-ı âti’z-zikre me’mûr olan fahrü’l-akrân Mehmed Bey b. Ahmed meclis-i şer‘de Yorgaki v. Kosta muvâcehesinde üzerine da‘vâ edip, merkūm Yorgaki mahrûse-i Edirne’de Balıkçılık kethüdâlığını bin yirmi üç senesi Saferü’l-muzafferi’nde her sene altışar bin akçeye iltizâm edip, târih-i kitâba gelince zabt etmekle hesâb-ı mezbûr üzre mukırr-ı mezbûrun kıst-ı mîrî için taleb ederim dedikde, gıbbe’s-suâl merkūm Yorgaki cevâbında, fi’l-vâki‘ zikr olunan kethüdâlığı târih-i merkūmda vech-i mersûm üzre iltizâm edip on bir gün zabt etmiş iken, işbu meclisde hâzır olan Yani v. Manol nâm zimmî emr-i şerîf ile benim yedimden alıp, bu ana gelince zabt eylemişdir. Benim ancak on gün zabtım vardır demeğin, vâki‘ hâl merkūm Yani’den suâl olundukda, fi’l-vâki‘ zikr olunan kethüdâlığı merkūm Yorgaki on bir gün zabt ettikden sonra emr-i pâdişâhî ile ben dahi alıp altı ay zabt eyledim, lâkin iltizâm tarîkiyle zabt etmedim dedikde, mâ vaka‘a kayd şüd. Fi’l-yevmi’s-sâdis ve’l-ışrîn min şehri Rebî‘ilevvel li sene seb‘a [ve ışrîn ve elf.]<br><br><br>Şuhûdü’l-hâl: Piyâle Bey b. Abdullah el-cündî, Murad b. Mehmed, Mehmed b. Ahmed, Mehmed b. ( ), Mustafa b. Hızır.</p>          <br><a title="Önceki sayfa" style="text-decoration:none" href="./ayrmetin.php?idno=24257"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24259"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o580"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>