﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 182<br>Hüküm no: 176<br>Orijinal metin no: [35a-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kara Molla İbrahim ve damadı Abdulfettah’ın menzillerini Ali b. Cafer’e satmaları</b><br><br>Menzil mübâya‘ası, 240 guruş.<br><br>Vilâyet-i Anadolu’da Arabkir kasabası ahâlisinden olup mahmiye-i İstanbul’da Sultan Mehmed kurbünde Zülalî Çeşmesi sokağında sâkin Kara Molla İbrahim b. İsmail ve dâmâdı Abdulfettah b. Ömer meclis-i şer‘-i şerîf-i enverde işbu bâ‘isü’l-vesîka Ali b. Cafer mahzarında her biri ikrâr-ı tam ve takrîr-i kelâm edip kasaba-i mezbûrede Hocalıoğlu mahallesinde [35b] vâki‘ bir tarafdan Açmalıoğlu Ahmed menzili ve üç tarafdan tarîk-i âm ile mahdûd bir oda ve bir ahır ve bir tennûr evi ve bir zemîn evi ve bir hark yolu ve bir kiler ve bir mikdâr havluyu müştemil bir bâb mülk menzilin nısfı benim ve nısf-ı merkūm Abdulfettah’ın yedimizde iştirâken mülk ve hakkımız olmağla biz sâlifü’l-beyân menzil-i mahdûd-ı mezkûru tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile merkūm Ali’ye iki yüz kırk guruşa bey‘ ü temlik ve mahâllinde zabta tarafımızdan merkūmu taslît eylediğimizde ol dahi ber-vech-i muharrer iştirâ ve temellük ve kabûl eyledikden sonra semeni olan meblağ-ı mezbûr iki yüz kırk guruşu müşteri-yi merkūm bana def‘ ü teslîm biz dahi yedinden tamamen ahz ü kabz ve beynimizde iktisâm eyledik fîmâ-ba‘d menzil-i mahdûd-ı mezkûr merkūm Ali’nin mülk-i müşterâsı ve hakk-ı sırfı olup bizim kat‘a alâka ve medhalimiz kalmamağla mebî‘-i mezkûrun tağrîr ve gabnine müte‘allika da‘vâdan her birimiz âharın zimmetini ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde, gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî-gurrei R sene [1]242<br><br>Şûhûdü’l-hâl: Muhzır Emin Çelebi, Muhzır İsmail Çelebi, Muhzır Feyzullah Çelebi, Muhzır Ebûbekir Çelebi, Muhzır Mehmed Çelebi, İbrahim Çelebi el-muhzır.</p>          <br><a title="Önceki sayfa" style="text-decoration:none" href="./ayrmetin.php?idno=38555"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38557"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b182"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o534"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>