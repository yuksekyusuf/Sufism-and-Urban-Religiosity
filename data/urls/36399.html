﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 426<br>Hüküm no: 474<br>Orijinal metin no: [191-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tensik Kanunu’nun tasdik tarihi olan 17 Haziran 1325’ten itibaren geçerli olduğu</b><br><br>Taraf-ı Âlî-i Hazret-i Meşîhat-penâhî’ye,<br><br>Ma‘rûz-ı bende-i dîrîneleridir ki,<br><br>Fî 22 Teşrîn-i evvel sene 1325 târihli tezkireye zeyldir. Tensîk Kānûnu’nun hükmü târih-i tasdîkinden bed’ ile tensîk komisyonları netîce-i mukarrerâtının i‘lânı târihine kadar cârî olacağı Şûrâ-yı Devlet karârı iktizâsından ise de mezkûr kānûnun tasdîk-i âlîye iktirânı târihi 17 Haziran sene 1325 olduğu hâlde nezâret muhâsebesinde mevcûd kānûnunda târih-i neşri 25 Haziran sene 1325 olarak muharrer olduğu ve Matbû‘ât-ı Dâhiliye İdâresi’nden verilen müzekkirede dahi kānûn-ı mezkûrun 27 Haziran sene 1325 târihinden i‘tibâren Takvîm-i Vakāyi‘ ile i‘lânına başlanıldığı ifâde kılınmış olduğu beyânıyla tevârih-i mezkûrenin hangisi mu‘teber olacağına dâir istifsârı hâvî Dâhiliye Nezâret-i Aliyyesi’nden vârid olan tezkire-i cevâbîye Şûrâ-yı Devlet’e lede’l-havâle Tanzîmât Dâiresi’nden i‘tâ olunan mazbatada Tensîk Kānûnu’nun tasdîkiyle beraber sinni altmış beşi tecâvüz eden me’mûrların her hâlde mütekā‘id ad edilmeleri muktezî bulunduğu kānûnun hükm-i sarîhi îcâbından olmasına ve ekser devâirce me’mûrların mezkûr kānûndan istifâde edecekleri mülâhazasıyla târih-i tasdîkinden i‘tibâren rızâlarına bakılmaksızın tekā‘üde sevk edilmiş olmaları dahi bu fikre müstenid bulunmasına nazaran mezkûr kānûnun târih-i tasdîki olan fî 17 Haziran sene 1325 târihinden mu‘teber olması lâzım geleceği inbâ ve mûcebince devâir-i sâireye de teblîgāt icrâ olmağla Dâire-i Celîle-i İlmiyece de ona göre îfâ-yı muktezâsı bâbında emr u irâde hazret-i men-lehu’l-emrindir.<br><br>Fî 19 Zilhicce sene 1327, fî 19 Kânûn-ı evvel sene 1325.<br><br>Sadrıa‘zam<br><br>Hüseyin Hilmi</p>          <br><a title="Önceki sayfa" style="text-decoration:none" href="./ayrmetin.php?idno=36398"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36400"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b426"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o481"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>