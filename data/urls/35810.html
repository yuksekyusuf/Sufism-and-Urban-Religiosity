﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 221<br>Hüküm no: 135<br>Orijinal metin no: [28a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mızraklı Dimo v. Kosta’dan miras kalan börekçi fırını hisselerine dair mirasçılarının hüccet talebi</b><br><br>Börekçi fırını ihbârı<br><br>Kezâlik mahrûse-i Galata’ya muzâfe Büyükdere karyesinde sâkin iken bundan mukaddem fevt olan teba‘a-i Devlet-i aliyye’nin Rum milletinden ve simidçi esnâfından Mızraklı Dimo v. Kosta v. Giro’nun verâseti her biri teba‘a-i Devlet-i aliyye’den zevce-i metrûkesi Zoyice bt. Hıristo ile sulbî kebîr oğulları Anaştaş ve Vasil ve sulbiye kebîre kızı Vasilike’ye münhasıra ve tashîh-i mesele-i mirâsları kırk sehimden olup sihâm-ı mezkûreden beş sehmi zevce-i merkūme Zoyice’ye ve on dörder sehimden yirmi sekiz sehmi merkūmân Anaştaş ve Vasil’e ve yedi sehmi dahi merkūme Vasilike’ye isâbeti lede’ş-şer‘i’l-enver zâhir ve mütehakkık oldukdan sonra şahsı ta‘rîf-i şer‘î ile mu‘arrefe olan merkūme Zoyice merkūme Vasilike tarafından husûs-ı âti’l-beyânda vekîl-i şer‘îsi teba‘a-i Devlet-i aliyye’nin Rum milletinden ve esnâf-ı merkūmeden Yani v. Todori ile merkūmân Anaştaş ve Vasil hâzır oldukları hâlde meclis-i şer‘-i şerîf-i hatîrde mahrûse-i Galata ve tevâbi‘inde vâki‘ çörekçi ve börekçi esnâfının kethüdâsı el-Hâc Mustafa Ağa bin Hasan ve yiğitbaşısı Mustafa Efendi b. Osman ve esnâfından Mustafa Ağa b. Mehmed ile her biri teba‘a-i Devlet-i aliyye’nin Rum milletinden ve esnâf-ı merkūmeden Yeni mahalleli Yorgi v. İstrati ve Üsküdarlı Yani v. Kosta ve Çengel karyeli Hıristo v. Oyanos ve Rumeli Fenerli Kosti v. Yani hâzır oldukları hâlde takrîr-i kelâm ve ta‘bîr ani’l-merâm edip nâhiye-i mezkûreye tâbi‘ Tarabya karyesinde vâki‘ bir tarafdan Karakolhâne ve bir tarafdan Berber Yanko’nun berber dükkânı ve bir tarafdan leb-i deryâ ve taraf-ı râbi‘i tarîk-i âm ile mahdûd cennet-mekân merhûm ve mağfiret-nişân Sultan Bayezid-i Velî Hân tâbe serâhu hazretlerinin evkāf-ı celîleleri müsakkafâtından nısf hisse-i şâyi‘ası şerbethâneci Yorgi v. Zaharya’nın ve rub‘ hissesi hâzırân-ı merkūmân ile merkūme Vasilike’nin babaları müteveffâ-yı merkūmdan müntakil ve âhar rub‘ hissesi Todori’nin bi’l-icâreteyn taht-ı tasarruflarında olan şehriye on iki guruş kirâlı bir bâb börekçi fırını derûnunda mevcûde beyne’l-esnâf gedik ta‘bîr olunur âlât-ı lâzime-i ma‘lûmenin yüz yirmi sehm i‘tibârıyla altmış sehm hisse-i şâyi‘ası nefs-i Harameyn-i muhteremeyn Evkāfı müstegallâtından olarak otuz sehm hisse-i şâyi‘ası hâzırân-ı merkūmân ile müvekkile-imerkūmenin babaları müteveffâ-yı merkūmdan müntakil ve âhar otuz sehm hisse-i şâyi‘ası merkūm Todori’nin bâ-temessük-i mütevelli bi’l-icâreteyn [28b] taht-ı tasarruflarında olup mâ‘adâ altmış sehm hisse-i şâyi‘ası dahi yedimizde olup bin iki yüz kırk iki senesi Zilhicceti’ş-şerîfesinin yirminci günü târihiyle müverraha ve ol târihde mahrûse-i mezkûre kādısı olan Nidâyî Mahmud Efendi merhûmun imzâ ve hatemini hâviye işbu hüccet-i şer‘iyye ve kethüdâ-yı mûmâ-ileyhin takdîm eylediği bir kıt‘a ilmühaber mantûklarınca müteveffâ-yı merkūm Dimo’nun hayâtında ile’l-fevt yedinde mülkü ve ba‘de fevtihî benimle hâzırân-ı merkūmân ile müvekkile-i merkūmeye ber tashîh-i merkūm mevrûs olup lakin intikāli hâvî yedimizde sened-i şer‘î olmamağla hakīkat-i hâl husûs-ı mezkûre vukūf-ı tâmları olan kimesnelerden istihbâr ve suâl olunup haberleri tahrîr ve imlâ ile altmış sehm hisse-i şâyi‘a-i âlât-ı gedik-i mezkûr benimle hâzırân-ı merkūmân Anaştaş ve Vasil ve müvekkile-i merkūme Vasilike’nin irsen mülkümüz olduğunu nâtıka kıbel-i şer‘den intikāli hâvî yedimizde bir kıt‘a hüccet-i şer‘iyye i‘tâ buyurulmak murâdımızdır deyu hâzırûn-ı asîl ve vekîl-i merkūmdan Anaştaş ve Vasil ve Yani ile ma‘an bi’l-asâle ve bi’l-vekâle istid‘â ettiklerinde hâl asîl ve vekîl-i merkūmûnun bâlâda bast ve beyân eyledikleri minvâl üzere olduğunu husûs-ı mezkûra vukūf-ı tâmları olan esnâf-ı hâzırûn-ı merkūmûndan her biri alâ tarîki’ş-şehâde haber vermeleriyle vâki‘-i hâl hıfzan li’l-makāl işbu vesîka-i enîka ketb olundu.<br><br>Fî 20 Rebî‘ülevvel sene 1279<br><br>Şuhûdü’l-hâl: Muhzır Mehmed Ağa b. ( ), Muhzır İsmail Ağa b. ( ), Muhzır el-Hâc Yusuf Ağa b. ( ), Muhzır Feyzullah Ağa b. ( ), Tahtacı el-Hâc Salih Ağa</p>          <br><a title="Önceki sayfa" style="text-decoration:none" href="./ayrmetin.php?idno=35809"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35811"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b221"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o396"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>