﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 237<br>Hüküm no: 195<br>Orijinal metin no: [23b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ürgüb kasabası Dere mahallesinde İsmail b. Bayram’ın Marat v. Hudaverdi’nin evini basması</b><br><br>Vilâyet-i Anadolu’da Ürgüb kasabasında Dere mahallesinden olup kendi tarafından asîl ve zevcesi Nergis nâm Nasrâniye tarafından husûs-ı âtîye vekîl-i müsecceli olan Marat v. Hudâverdi meclis-i şer‘de Maktûl Hasan Paşa’nın kahvecisi Mustafa Câbî’nin kahvecisi olup mahalle-i mezbûre sükkânından İsmail b. el-Hâc Bayram mahzarında üzerine takrîr-i da‘vâ edip mezbûr İsmail târih-i kitâbdan dokuz ay mukaddem mahalle-i mezbûrede vâki‘ menzilimi basıp zevcim mezbûre Nergis’in saçını kesmişdir, mezbûrdan suâl olunsun dedikde gıbbe’s-suâl ve akībe’l-inkâr müdde‘î-i mezbûrdan müdde‘âsını mübeyyin beyyine taleb olundukda mahalle-i mezbûre sükkânından Seyyid Ahmed Efendi b. Seyyid Davud ve Mehmed b. Abdullah nâm kimesneler li-ecli’ş-şehâde meclis-i şer‘e hâzırân olup isre’l-istişhâd fi’l-vâki‘ mezbûr İsmail târih-i kitâbdan dokuz ay mukaddem bizim huzûrumuzda mezbûr Marat’ın menzilini basıp zevcesi mezbûre Nergis’in saçını kesdi, biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle oldukdan sonra kasaba-i mezbûrda Aşağı mahallesinden Oruç b. Hızır ve İbrahim b. Mustafa ve Ramazan b. Ali ve Sefer b. Abdullah nâm kimesneler mezbûr İsmail’in sâ‘î bi’l-fesâd olduğunu her biri haber verdiklerinde mâ hüve’l-vâki‘ bi’t-taleb ketb olundu.<br><br>Fi’l-hâmis aşer min-Şa‘bâni’l-mu‘azzam li-sene isnâ ve seb‘în ve elf.<br><br>Şuhûdü’l-hâl: el-Hâc Mustafa, el-Hâc Ahmed b. Mehmed, Şükrullah b. Mustafa, Resül b. Rıdvan, Abdi b. Hüseyin, Mehmed b. Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=25081"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25083"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b237"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1043"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>