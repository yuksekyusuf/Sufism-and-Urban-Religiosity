﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 151<br>Hüküm no: 118<br>Orijinal metin no: [27a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Efata bt. Aprosyos v. Atam’ın mâlik olduğu habbaz fırınını Kirkor v. Bağdesar’a sattığı</b><br><br>Ortaköy’de habbâz fırını<br><br>İhrâc şüd fî 16 R sene [1]261<br><br>Mahrûse-i Galata’ya muzâfe kasaba-i Beşiktaş’a tâbi‘ Ortaköy’de Kenîse sokağında mütemekkine Efata bt. Aprosyos v. Atam nâm Nasrâniye tarafından husûs-ı âti’l-beyânı ikrâr ve i‘tâ-i hüccete vekîl olduğu şahs-ı mersûmeyi bilir Bedirzâde el-Hâc İsmail Ağa b. Ali nâm kimesne ve Mardıros v. Melkon nâm zimmî şehâdetleriyle ber-nehc-i şer‘î sâbit olan Etmekçiler Kethudâsı Mehmed Efendi b. Ali nâm kimesne meclis-i şer‘-i hatîr-i lâzımü’t-tevkīrde habbâz esnâfından işbu hâmilü’r-rakīm Kirkor v. Bağdesar nâm zimmî muvâcehesinde bi’l-vekâle ikrâr-ı tam ve takrîr-i kelâm edip müvekkilem mesfûre Efata Nasrâniye zikr olunan Ortaköy’de vâki‘ Büyük fırın ta‘bîr olunur ma‘lûmü’l-hudûd bir bâb habbâz fırını ve ona merbût kezâlik ma‘lûmü’l-hudûd yedi horos bir bâb habbâz değirmeni derûnunda mevcûde beyne’l-esnâf gedik ta‘bîr olunur yirmi sekiz re’s bârgir ve sâir âlât-ı lâzıme-i ma‘lûmeden yirmi iki re’s bârgir ve onlara isâbet eden sâir âlât-ı lâzıme-i ma‘lûme âharların ve mâ‘adâ altı re’s bârgir ve onlara isâbet eden sâir âlât-ı lâzıme-i ma‘lûme benim mâlım ve mülküm olmağın ben âlât-ı lâzıme-i mezkûreden akd-i âti’z-zikrin sudûruna değin mâlım ve mülküm olan zikr olunan altı re’s bârgir ve onlara isâbet eden sâir âlât-ı lâzıme-i ma‘lûmeyi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ve şürekâ-i sâirem izin ve icâzetleriyle üç bin guruşa mesfûr Kirkor zimmîye bey‘ ve temlik ve vech-i lâyıkı üzere teslîm eylediğimde ol dahi yedimden ber-vech-i muharrer iştirâ ve temellük ve tesellüm ve kabz ü kabûl [27b] ve semeni olan meblağ-ı merkūm üç bin guruşu bana def‘ ü teslîm eylediğinde ben dahi yedinden tamamen ve kâmilen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt dahi etmemizle fîmâ-ba‘d zikr olunan altı re’s bârgir ve onlara isâbet eden sâir âlât-ı lâzıme-i ma‘lûmede benim kat‘a alâka ve medhalim kalmayup mesfûr Kirkor zimmînin mâl-ı müşterâsı ve hakk-ı sırfı olmuşdur dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 6 Ra sene [1]238.<br><br>Şühûdü’l-hudûd: Yiğitbaşı Mehmed Ali, Uncular Kethudâsı el-Hâc Mehmed Ağa, Murad Ağa, Yaşar Ağa, es-Seyyid Hasan Hoca, Usta Filibos, Usta Manas, Usta Agop.</p>          <br><a title="Önceki sayfa" style="text-decoration:none" href="./ayrmetin.php?idno=33015"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33017"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b151"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o449"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>