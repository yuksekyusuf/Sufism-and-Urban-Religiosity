﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 199<br>Hüküm no: 226<br>Orijinal metin no: [47a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mekke mücavirlerinden Şam Ağası el-Hac Osman Ağa’nın Ağazade es-Seyyid Mehmed Efendi’de olan alacağının taksite bağlanması</b><br><br>Husûs-ı âti’l-beyânı mahallinde istimâ‘ ve tahrîr için savb-ı şer‘-i münîrden bi’t-taleb me’zûnen irsâl olunan Mevlânâ es-Seyyid Abdülmu‘ti Efendi b. Mehmed İstanbul’da Haraçcı Muhyiddin mahallesinde sâkin mefharü’l-müderrisîni’l-kirâm Mehmed Şeyhi Efendi hazretlerinin menziline varıp zeyl-i kitâbda fahrü’l-esâmî udûl-i müslimîn ve sıkāt-ı muvahhidîn huzûrlarında akd-i meclis-i şer‘-i münîr eyledikde mahmiye-i mezbûrede Hoca Teberrük mahallesi ahâlîsinden olup sâbıkā Şam Ağası oldukdan sonra hâlâ Mekke-i Mükerreme’de mücâvir olan fahrü’l-eşbâh el-Hâc Osman Ağa b. el-Hâc İsmail b. Mahmud’un kethudâsı ve tarafından vech-i âti üzere vekâlet iddi‘â eden Süleyman Beşe b. Abdullah meclis-i ma‘kūd-ı mezkûrda hâlâ mahmiye-i mezbûrede kassâm-ı askerî olup muvakkat Üsküp kādısı olan mefharü’l-kuzâti’l-müteşerri‘în râfi‘ü’l-kitâbi’l-müstetâb Ağazâde es-Seyyid Mehmed Efendi ibni’l-merhûm es-Seyyid İbrahim Ağa mahzarında üzerine da‘vâ ve takrîr-i kelâm edip yedimde olan işbu deyn temessükü nâtık olduğu üzere merhûm el-Hâc Osman Ağa’nın mûmâ-ileyh es-Seyyid Mehmed Efendi zimmetinde cihet-i karz-ı şer‘îden bin dört yüz guruş ve yedine iştirâ eylediği beynlerde ma‘lûm beş külçe sarık bahâsından dahi iki yüz seksen guruş cem‘an bin altı yüz seksen guruş hakkı olmağla mukaddemâ meblağ-ı mezbûrun yüz yirmi guruşu mûmâ-ileyhden istîfâ ve kabz edip bin beş yüz altmış guruşu bâkī kalmağın hâlâ mûmâ-ileyh el-Hâc Osman Ağa meblağ-ı mezbûr beş yüzaltmış guruşu mûmâ-ileyhden ben taleb ve da‘vâ ve ahz u kabz ve bâkī bin guruşu vâlidesi işbu hâzır bi’l-meclis Fatma Hatun bt el-Hâc Ahmed dahi mûmâ-ileyhden ahz u kabz için mezbûre Fâtıma Hâtûnu tevkîle ve husûs-ı mezbûra, mütevakkıf olduğu umûrun cümlesine tarafından beni vekâlet-i mevkūfe ile vekîl ve nâib-i menâb nasb u ta‘yîn ben dahi vekâlet-i mezbûreyi hâlâ mûmâ-ileyhe suâl olunup alıverilmesi matlûbumdur dedikde gıbbe’s-suâl mûmâ-ileyh es-Seyyid Mehmed Efendi cevâbında temessükü mûcebince merkūm Osman Ağa’ya ol mikdâr deyni olduğunu ikrâr lâkin müdde‘î-i mezbûrun vekâlet-i muhkiyesini inkâr edicek müdde‘î-i mezbûrdan müdde‘âsına beyyine taleb olundukda mârru’z-zikr Hoca Teberrük mahallesi sükkânından olup merkūm Osman Ağa’nın dayısı olan el-Hâc Mehmed b. el-Hâc Ali ve karındaşı el-Hâc Mahmud Çavuş b. el-Hâc İsmail nâm kimesneler li-ecli’ş-şehâde meclis-i ma‘kūd-ı mezkûre hâzırân olup istişhâd olunduklarında fi’l-vâki‘ sâbıkā Şam Ağası olup hâlâ Mekke-i Mükerreme’de mücâvir olan mûmâ-ileyh el-Hâc [47b] mûmâ-ileyh el-Hâc Osman b. el-Hâc İsmail b. Mahmud mûmâ-ileyh es-Seyyid Mehmed Efendi zimmetinde işbu temessük mûcebince hakkı olan meblağ-ı bâkī-i mezbûr bin beş yüz altmış guruşun beş yüz altmış guruşunu kendi mûmâ-ileyh es-Seyyid Mehmed Efendi’den taleb ve da‘vâ ve ahz u kabz ve bâkī bin guruşunu vâlidesi işbu hâzıra bi’l-meclis mezbûre Fâtıma Hatun bt. el-Hâc Ahmed dahi mûmâ-ileyh ahz u kabz için mezbûre Fâtıma Hâtûn’u tevkîle ve husûs-ı mezbûr mütevakkıf olduğu umûrun cümlesine tarafından bizim huzûrumuzda işbu müdde‘î-i mezbûr Selim Beşe’yi vekâlet-i mevkūfe ile vekîl ve nâib-i menâb nasb u ta‘yîn edip ol dahi vekâlet-i mezbûreyi kabûl eyledi, biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye etdiklerinde şâhidân-ı mezbûrân zeyl-i kitâbda mastûr müslimînden ba‘de’t-ta‘dîl ve’z-tezkiye şehâdetleri makbûle olmağın mûcebince müdde‘î-i mezbûr Süleyman Beşe’nin vekâletine ba‘de’l-hükmi’ş-şer‘î ve’t-tenbîhi’l-mer‘î vekîl-i mezbûr Süleyman Beşe meclis-i mezbûrda mûmâ-ileyh es-Seyyid Mehmed Efendi ve mezbûre Fâtıma Hatun mahzarlarında ikrâr-ı tâm ve takrîr-i kelâm edip mûmâ-ileyh zimmetinde olan meblağ-ı mezbûr bin beş yüz altmış guruşun ber-vech-i mübîn beş yüz altmış guruşunu işbu meclisde mûmâ-ileyh es-Seyyid Mehmed Efendi bana edâ ve teslîm ben dahi vekâlet-i müsbetem hasebiyle yedlerinden ahz u kabz ve tesellüm etdiğimden bâkī bin guruşu mûmâ-ileyhden ahz u kabza müvekkilemin vâlidesi işbu mezbûre Fâtıma Hâtûn’u vekîl ve nâib-i menâb nasb u ta‘yîn eylediğimde ol dahi vekâlet-i mezbûreyi kabûl eyledi dedikde gıbbe’t-tasâduki’ş-şer‘î vekîl-i mezbûre Fâtıma Hatun ba‘de’t-ta‘rîfi’ş-şer‘î mûmâ-ileyh es-Seyyid Mehmed Efendi mahzarında bi’l-vekâle ikrâr-ı tâm ve takrîr-i kelâm edip ber-vech-i mübîn mûmâ-ileyh zimmetinde kalan meblağ-ı mezbûr bin guruşu mûmâ-ileyhden hâlâ ahz u kabz etdiğimden sonra bâkī kalan dokuz yüz guruşunun üç yüz guruşunu beher mâh tamâmında otuz guruş olmak üzere târîh-i kitâbdan üç yüz gün tamâmına değin taksît ve te’cîl edip müddet-i mezbûre tamâmında bâkī kalan altı yüz guruşu def‘aten alınmak üzere mûmâ-ileyh taleb ile te’cîl ve imhâl eylediğimde mûmâ-ileyh dahi taksîd-i mezbûr ile te’cîl-i merkūmu kabûl ve ba‘de küll-i hesâb zimmetinde bâki kalan dokuz yüz guruşu ber-vech-i mukassat bana edâ ve teslîme ta‘ahhüd ve iltizâm eyledi dedikde gıbbe’t-tasdîki’l-vicâhî vâki‘ hâli mevlânâ-yı mezbûr mahallinde tahrîr ve ma‘an ba‘s olunan Abdurrahman b. Abdullah meclis-i şer‘a gelüp her biri alâ vukū‘ihî takrîr itmeğin mâ-hüve’l-vâkı‘ bi’t-taleb [ketb] olundu.<br><br>Fi’l-hâdî aşer min-Saferi’l-hayri’l-mübârek li-sene mi’e ve elf<br><br>Şuhûdü’l-hâl: Mefharü’l-müderrisîni’l-kirâm Cevzîzâde Ataullah Efendi, Mefharü’l-müderrisîni’l-fihâm Kāmetîzâde Efendi, Hüseyin Efendi b. Mehmed, Seyyid Ömer Çelebi b. ( ), Himmet Bey b. Ali, Abdurrahman bin Ali ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=28250"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28252"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b199"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o353"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>