﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 133<br>Hüküm no: 119<br>Orijinal metin no: [30b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Küka v. Andon’ın Lefter v. Yorgi’den satın aldığını iddia ettiği kasap gediği hissesi davasında haksız bulunduğu</b><br><br>Ma‘rûz<br><br>Sâdır olan fermân-ı âlîlerine imtisâlen arzuhâl eden Küka v. Andon nâm zimmî Harameyn-i Şerîfeyn Müfettişi umdetü’l-müderrisîni’l-kirâm es-Seyyid Abdülhalim Efendi ile bi’l-ma‘iyye akd olunan meclis-i şer‘-i kavîmde evkâf-ı hazret-i şehriyârî mütevellîsi hâcegân-ı dîvân-ı hümyûndan Mehmed Efendi tarafından vekîli Ahmed Ağa b. Ömer hâzır olduğu hâlde zikri âtî kasab gediği âlâtına bâ-temessük-ı mütevellî vaz‘-ı yedi mütehakkık olan arzuhâlden mezkûrü’l-ism Lefter v. Yorgi zimmî muvâcehesinde takrîr-i kelâm edip evkâf-ı müşârunileyhden İstanbul’da Lanka Yenikapısı dâhilinde vâki‘ bir bâb kasab dükkânı derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûme mezbûr Lefter ile benim bi’l-münâsafa iştirâken tasarrufumuzda [31a] iken mersûm nısf hisse-i şâyi‘a-i mezkûremi fuzûlî zabt ve tasarrufuma mumâna‘at eder deyü ba‘de’d-da‘vâ ve’l-istintâk mersûm Lefter zimmî cevâbında müdde‘î-i mesfûr Küka zimmî nısf hisse-i mezkûresini bin yüz doksan altı senesi Cumâde’l-âhiresi’nin on beşinci günü beş yüz on guruş bedel-i makbûz mukâbelesinde bâ-re’y-i mütevellî bana ferâğ ve tefvîz eyledikden sonra on beş gün mürûrunda Kosta nâm zimmîye dahî ferâgat etmekle mersûm Kosta nısf âlât-ı mezkûre benim hakk-ı mufavvazımdır deyü İstanbul kadısı esbâk Arabzâde Mehmed Sâdık Efendi’nin ba‘dehû Müftizâde Ahmed Efendi’nin huzûrlarında benden da‘vâ ettikde ben dahî mersûm Küka zimmî ber-vech-i muharrer on beş gün mukaddem bana ferâğ ve tefvîz eylediğini şuhûd-ı udûl ile isbât edip mersûm Kosta mu‘ârazadan men‘ olundukdan sonra müdde‘î-i mersûm Küka zimmî dahî târîh-i mezkûrda hisse-i mezkûresini bana ferâğını ikrâr ve i‘tirâf edip lâkin bedel-i mezkûrda noksan fâhiş olmağla bedel-i misline iblâğ yâhûd bedel-i mezkûru yedimden ahz ve nısf alât-ı mezkûreyi bana teslîm eylesin deyü İstanbul kadısı esbâk Mustafa Beyefendi huzûrunda benden eylediği da‘vâsı meşrû‘a ve mu‘tebere olmamağla müdde‘î-i mersûm dahî mu‘ârazadan men‘ olunmuşidi deyü takrîrine muvâfık üç kıt‘a i‘lâm-ı şer‘î ibrâzı ile ba‘de’d-def‘ ve’s-suâl ve’l-inkâr dâfi‘-i mersûm Lefter zimmî ber-vech-i muharrer def‘-i mezkûrîni udûlden hâlâ kasablar kethüdâsı el-Hâc Ali Ağa ve Mehmed Ağa nâm kimesneler şehâdetleriyle mesfûr Küka zimmî muvâcehesinde vech-i şer‘î üzre isbât etmeğin mûcebiyle müdde‘î-i mesfûr Küka zimmî bu def‘a dahî bî-vech-i şer‘î mu‘ârazadan men‘ olunduğu huzûr-ı âlîlerine i‘lâm olundu.<br><br>Fî gurre-i Recebi’l-ferd sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30577"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30579"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b133"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o316"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>