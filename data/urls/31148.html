﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 345<br>Hüküm no: 394<br>Orijinal metin no: [56b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa Mustafa b. Mahmud’un oğlu ve vârisi Mahmud’un, Hatice bt. Abdullah aleyhine açtığı davanın reddedildiği</b><br><br>Esir pazarında oda nizâ‘ı mu‘ârazadan men‘<br><br>Ma‘rûz<br><br>Mübârek rikāb-ı kamer-tâb-ı hüsrevânîye takdîm olunan arzuhâlde mezkûr müteveffâ Molla Mustafa b. Mahmud’un sulbî kebîr oğlu Mahmud Çarşamba günü arz odasında huzûr-ı hazret-i kāimmakām-ı âli-makāmda nezâret-i hazret-i Şeyhülislâmî’de âsûde evkāf müfettişi mevâlî-i izâmdan Faziletlü Mehmed Suedâ Beyefendi ile akd olunan meclis-i şer‘-i enverde zikri âtî bir bâb odaya vaz‘-ı yedi mütehakkık olan mu‘arrefetü’z-zât Hatice bt. Abdullah nâm Hatun mahzarında nezâret-i hazret-i müşârun-ileyhde âsûde evkāfdan İstanbul’da esir pazarında kâin sağ tarafında üçüncü ma‘lûmü’l-hudûd bir bâb odaya mezbûre Hatice Hatun bi’l-îcâreteyn mutasarrıfe iken oda-i mezkûrun nısfı bin iki yüz on üç senesi halinde babam müteveffâ-i mezbûre hayatında iken re’y-i mütevellî munzam olmaksızın fâriğa olup henüz mütevellî-i vakf-ı mezbûr babam merkūmun ferağına izin ve üzerine tahrîr ve temhîr etmeksizin babam mezbûr fevt oldukda mezbûre Hatice Hatun oda-i mezkûreyi müstakilleten zabt edip lâkin mücerred vech-i meşrûh üzere fâriğa olduğuna binâen nısf oda-i mezkûre benim ile karındaşım işbu hâzır bi’l-meclis sagīr Mustafa’ya intikāl etmiş olmağla öyle olucak nısf hisse-i mezkûreden mezbûre Hatice Hatun’un keff-i yedi murâdımdır deyü takrîr-i meşrûhu üzere mütevellî ferağı munzam olmadığını mu‘terif iken bu mertebe ile tasaddî eylediği da‘vâsı meşrû‘a olmayıp kelâmına iltifât olunmamağla bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî-gurre min Ra sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31147"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31149"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b345"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o606"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>