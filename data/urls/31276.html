﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 448<br>Hüküm no: 522<br>Orijinal metin no: [76b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çuban v. Mardros’un, Seyyid Mehmed Ağa b. Ömer’e olan borcunu taksitle ödeyeceği</b><br><br>5.000 guruşu beher sene tamamında 1.000 guruşa te’cîl<br><br>Ma‘rûz<br><br>İşbu târihde keresteci esnâfının nizâmına da‘ir bir i‘lâm sehven hüccet siciline kaydolunmuşdur iktizâ olundukda hüccet sicili dahi tetebbu‘ oluna gaflet olunmaya<br><br>Fî-25 Receb sene [1]217<br><br>Ma‘rûz<br><br>Sarraf tâifesinden arzuhâl eden Çoban v. Mardros zimmî meclis-i şer‘-i münîrde dergâh-ı âlî çavuş gediklülerinden derûn-ı arzuhâlde ismi mezkûr es-Seyyid Mehmed Ağa b. es-Seyyid Ömer mahzarında mersûm Çoban zimmînın oğlu gāib ani’l-meclis Manil zimmî zimmetinde cihet-i karzdan sekiz bin guruş hakkım olup medyûnum mersûm bundan akdem bin iki yüz on dört senesi Rebî‘ülevveli gurresinde deyn-i mezkûruyla beni babası işbu mersûm Çoban zimmî üzerine üçümüz bir meclisde iken havâle-i sahîha-i mutlaka-yı şer‘iyye ile havâle ve her birimiz havâle-i mezkûreyi kabûl edip ol vechile cihet-i havâle-i mezkûreden alacağım olan meblağ-ı mezbûrun iki bin guruşunu bundan akdem mersûm Çoban zimmî yedinden kabz ve mâ‘adâ altı bin guruşu zimmetinde olmağla taleb ederim deyü da‘vâ eylediğimde ol dahi ber-vech-i muharrer müdde‘âmı bi-tamâmihî ikrâr u i‘tirâf edip lâkin deyni olan meblağ-ı mezbûrun bin guruşunu el-hâletü hâzihi bana teslîm ben dahi kabz edip bâkī kalan beş bin guruşu hâlen ve def‘aten bir vechile edâya kudreti olmadığı hâmiş-i arzuhâle derkenâr olunan fermân-ı âlîşândan müstebân olup ber-vech-i âtî istimhâl etmekle ben dahi târih-i i‘lâmdan beher sene biner guruş verip deyn-i mezkûrunu beş sene tamamına değin müeccelen ve muksitan edâ ve îfā etmek üzere rızâmla medyûnum muhtâlün aleyh-i mesfûru imhâl ve te’cîl eylediğimde ol dahi ber-vech-i muharrer [77a] edâya ta‘ahhüd ve bu vechile kat‘-ı nizâ‘ eyledik dediğini mersûm Çoban zimmî bi-tamâmihî tasdîk eylediği İstanbul mahkemesinde tescîl ve huzûr-ı âlîlerine i‘lâm olundu.<br><br>Fî-14 min Ş sene [1]217<br><br>Şuhûdü’l-hâl: Kılavuz yamağı es-Seyyid Mehmed Tahir Ağa, es-Seyyid el-Hâc Ahmed Ağa, Sadr-ı âlî kalemi çukadârlarından Hasan Ağa, Şişman Halil Ağa b. Mustafa</p>          <br><a title="Önceki sayfa" style="text-decoration:none" href="./ayrmetin.php?idno=31275"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31277"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b448"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>