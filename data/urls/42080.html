﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 525<br>Hüküm no: 550<br>Orijinal metin no: [136b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kemâl b. Mehmed’in nukud vakfından para istikraz eden Tanaş, Zümrüd ve Saltana adlı gayrimüslimlerin borçlarını ödedikleri</b><br><br>Mahmiye-i İstanbul’da merhûm Kemâl [b.] el-Hâc Mehmed’in eczâ-i şerîf için vakfeylediği nukūdun bi’l-fi‘il mütevellîsi olan Hüseyin Efendi b. Mustafa mahmiye-i mezbûrede meclis-i şer‘de nefsinden asil ve zevcesi Zümrüd bt. Todori nâm Nasrâniyenin husûs-ı âti’l-beyana vekîl-i şer‘îsi olan Bakkāl Tanaş v. ( ) nâm zimmî ile müvekkile-i merkūmenin vâlidesi Saltana bt. Todori nâm Nasrâniye muvâcehesinde bi’t-tevliye ikrâr ve takrîr-i kelâm edip bundan akdem mütevellîsi olduğum mâl-ı vakf-ı mezbûrdan işbu merkūme Saltana ile kızı müvekkile-i merkūme Zümrüd’e yüz kıt‘a esedî guruş ikrâz ve teslîm onlar dahi ber-vech-i iştirâk iktirâz ve kabz ve istihlâk etdiklerinden sonra meblağ-ı mezbûre işbu merkūm Bakkāl Tanaş emr u kabûlü hâviye kefâlet-i sahîha-i şer‘iyye ile kefil olmuş idi, el-Hâletü hâzihi mezbûrdan Bakkāl Tanaş ve zevcesi merkūme Zümrüd ve Saltana meblağ-ı mezbûr yüz guruşu vakıf için tamâmen bana def‘ ü teslîm ben dahi yedlerinden tamâmen ahz u kabz eyledim min-ba‘d mâl-ı vakf-ı mezbûrdan asiletân-ı mezbûretân Zümrüd ve Saltana ile kefil-i mezbûr Bakkāl Tanaş zimmetlerinde bir akçe ve bir habbe bâkī kalmadı dedikde gıbbe’t-tasdîkı’l-mu‘teber mütevellî-i mezbûr Hüseyin Efendi’in oğlu Mustafa Efendi dahi mezbûrân Tanaş ve Saltana muvâcehelerinde ikrâr ve takrîr-i kelâm edip ben dahi meblağ-ı mevkūf-ı mezbûr yüz guruşu babam mütevellî-i mezbûr Hüseyin Efendi tarafından mezbûrûn Tanaş ve Zümrüd ve Saltana’dan taleb üzere idim ber-vech-i muharrer taleb eylediğim meblağ-ı mezbûr yüz guruş mâl-ı vakf-ı mezbûrdan hâlâ babam mütevellî-i mezbûra edâ eyledikleri yüz guruş olup benim mezbûrûn Tanaş ve Zümrüd ve Saltana zimmetlerinde bir akçe ve bir habbe hakkım ve mezbûrûn ile vechen mine’l-vücûh aslâ da‘vâ ve nizâ‘ım yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Şa‘bâni’l-mu‘azzam li-sene sitte aşere ve mi’e ve elf.<br><br>Şuhûdü’l-hâl: Ali Efendi b. Ahmed, el-Hâc Mehmed bin Ahmed, İbrahim Çavuş el-mübâşir, Mehmed Efendi b. İbrahim, el-Hâc Yusuf b. Osman, Abdullah Efendi b. Mehmed el-müezzin.</p>          <br><a title="Önceki sayfa" style="text-decoration:none" href="./ayrmetin.php?idno=42079"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42081"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b525"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o556"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>