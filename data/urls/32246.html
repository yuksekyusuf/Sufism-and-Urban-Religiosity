﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 364<br>Hüküm no: 249<br>Orijinal metin no: [96a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Selimiye ve Valide Sultan vakıflarının kiracısı olan esnafın vakfiye şartlarını feshettirme girişimlerine izin verilmemesi</b><br><br>İstanbul Kādısı Fazîletlü Efendi Sicillâtına İlmühaberdir.<br><br>Haremeyn-i muhteremeyne tâbi‘ evkāfdan Üsküdar’da Kavak Sarayı arsasında kâin Selimiye ismiyle müsemmâ ve merhûme Vâlide Sultân evkāf-ı şerîfelerinin Sultân Ahmed Han ve Sultân Mustafa Han ve Sultân Abdülhamid Han -tâbe serâhum- evkāfı misillü şurûtları mer‘î ve mu‘teber tutulmak vakfiye-i ma‘mûlün-bihâlarında mukayyed ve musarrah ve şerâitına kemâ-yenbagī ri‘âyet olunmak bâ-hatt-ı hümâyûn meşrût olup vakfiye-i müşârün-ileyhimânın sâir zikrolunan evkāfda olduğu gibi mukāta‘at misillü îrâd-ı cesîme-i mahsûsası olmayıp ekser-i îrâdı müsakkafât ve esnâf gedikleri [96b] ve ba‘zı havâyî îrâd-ı mu‘ayyeneye mahsûs ve bu vechile idâre olunagelip husûsan vakfe[y]n-i müşârün-ileyhimânın vâridât-ı mürettebesi Nizâm-ı Cedîdin sâir bida‘ ve mezâlimi misillü bilâ-mûcib ü sebeb fukarâ ve sâir ibâdullâha mazarrât ve hasâreti müstelzim makūlesinden değil iken [i]nkılâb-ı zamâniyye takrîbiyle esnâf ve tüccâr ve ba‘zı müste’cir ve müzevvirîn makūleleri fırsatı ganîmet ittihâz ederek fesh-i şurût dâ‘iyesiyle ba‘zan nizâmlarını feshettirtip ve ba‘zısı feshettirmek murâd etmeleriyle ancak vech-i muharrer üzere vakfeyn-i mezkûreynin cevâmi‘ ve mesâcid ve hayrât-ı sâirelerinin idâreleri ve mürtezika ve hademesinin edâ-yı vezâif ve masârifât-ı sâiresi sâlifü’z-zikr îrâd-ı mahsûsalara merbût olmak mülâbesesiyle ma‘âzallâhi te‘âlâ bir maddesinin şîrâze-i nizâmına halel târî olmak lâzım gelir ise sâirlerine sirâyet ile vakfeyn-i mezkûreynin harâbiyetine bâ‘is bir keyfiyet olmağla sıyâneten li’l-vakfi’ş-şerîf vakfeyn-i müşârün-ileyhimâya merbût sandalcı ve debbâgān ve bükücüyân ve boyacıyân ve dökmeciyân ve kassâbân ve kirişciyân ve esnâf-ı sâire ve kurâ ve çiftlikân ve îrâd-ı vakfda cüz’î ve küllî vakfiye-i ma‘mûlün-bihâlarında mukayyed îrâd-ı mu‘ayyenelerinin şurût-ı serbestiyyet ve nizâm-ı mer‘iyyeleri her ne ise kemâ-fi’s-sâbık selâtîn-i mâziye vakıfları misillü şurûtları mâşâallâhü te‘âlâ düstûrü’l-amel tutulup hilâfına kimesneye vaz‘ ve hareket ettirilmemek üzere Haremeyn Muhâsebesi’ne kayd ve İstanbul Kādısı ve Haremeyn Müfettişi ve vakfeyn-i mezbûreyn taraflarına ve sâir iktizâ eden mahalle ilmühaberleri i‘tâsı için bâlâ-yı takrîre mübârek hatt-ı hümâyûn keşîde ve erzânî buyurulmasını vakfeyn-i mezbûreyn kāimmakām-ı mütevellîsi olan devletlü Vâlide Sultân Kahvecibaşısı Abdurrahman Efendi takrîr etmekle takrîr bâlâsına “Takrîr mûcebince tanzîm ve iktizâ eden mahallere ilmühaberi verile” deyü mübârek hatt-ı hümâyûn-ı şevket-makrûn keşîde ve erzânî buyurulmağla şeref-yâfte-i sudûr olan mübârek hatt-ı hümâyûn-ı mehâbet-makrûn mûcebince Haremeyn Muhâsabesi’ne kayd ve İstanbul Kādısı ve Haremeyn Müfettişi ve vakfeyn-i mezkûreyn taraflarına ve sâir iktizâ eden mahallere ilmühaberleri verilmek ricâsına iftihârü’l-havâs ve’l-mukarrebîn, mu‘temedü’l-mülûk ve’s-selâtîn, muhtârü’l-izzi ve’t-temkîn bi’l-fi‘il Dârü’s-sa‘âdeti’ş-şerîfe Ağası olup hâlâ Haremeyn-i şerîfeyn Evkāfı Nâzırı olan el-Hâc Mercan Ağa -dâme ulüvvuhû- Rikâb-ı hümâyûna arz etmeğin mûcebince iktizâ edenlere hitâben ilmühaberleri verilmek bâbında fermân-ı âlî sâdır olmağın ber-minvâl-i muharrer Haremeyn Muhâsebesi’ne kaydolunup iktizâ eden ilmühaberleri verilmekle İstanbul Kādısı fazîletlü Efendi hazretleri sicillâtına dahi işbu ilmühaber verildi.<br><br>Fî 11 N sene 1222</p>          <br><a title="Önceki sayfa" style="text-decoration:none" href="./ayrmetin.php?idno=32245"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32247"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b364"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o622"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>