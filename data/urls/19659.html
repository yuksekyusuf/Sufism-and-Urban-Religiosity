﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 32 Numaralı Sicil (H. 1015 - 1016 / M. 1606 - 1607)<br>cilt: 36,&nbsp;sayfa: 100<br>Hüküm no: 94<br>Orijinal metin no: [22a-2, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hüseyin Bey b. Abdullah’ın vasiyet yoluyla para vakfı kurduğu</b><br><br>Udûlden Mehmed Halîfe b. Abdullah ve Siyâmi Reis b. Mehmed nâm kimesneler meclis-i şer‘-i şerîf ve mahfil-i dîn-i münîfte mahmiye-i Galata tevâbi‘inden Tophane’de vâki‘ Cihangir mahallesinde vefât eden merhûm Hüseyin Bey b. Abdullah’ın muhallefâtının bir kısmını zabt eden hâlen Galata’da vâki‘ beytülmâlin emîni ve kâtibi Ali Bey b. Mustafa nâm hasm-ı câhid mahzarında, hâmil-i hâze’l-kitâb fahrü’r-râcilîn Derviş Bey b. Mehmed’den sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki, merhûm-i mebrûr dünyânın yalancı ve fânî olduğunu idrâk ve hâl ve gidişâtını te’emmül edip hâl-i hayâtında ve kemâl-i akl ve sıhhatinde iken sülüs-i mâlından ve mahz-ı menâlinden râyicü’l-vakt on beş bin akçe-i Osmânînin ihrâc edilip bunun dokuz bin akçesinin senede ona on bir buçuk ribh üzre mu‘âmele-i şer‘iyye ile istirbâh edilmesini şart etti. Ribhden senevî yedi yüz akçeyi her gün Kur’ân-ı azîmden bir cüz’ okuyup sevâbını rûhuna hediye eden kimesneye verilmesini şart etti. Kırâati de câmi‘-i mezbûrda imâm olan kimesneye şart etti. Ribhden senevî altı yüz akçenin de câmi‘-i mezbûr mahallesinin avârızına verilmesini şart etti. Elli akçenin mütevellî olacak kişiye verilmesini şart etti. Asl-ı mâldan artan altı bin akçenin ise techîz ve tekfînine ve vefât gününde, yedinci ve kırkıncı günde ve sene tamâmında vech-i mu‘tâd üzre verilecek ta‘âma harcanmasını şart etti. Lehine şâhidlik yapılan mezbûr Derviş Bey’i de vech-i mezkûr üzre hâkimin re’yi ile vasiyyetlerinin tenfîzine vasî seçdi. Merhûm-i mesfûr vasiyyeti üzerine öldü ve vasiyyetinden dönmedi. Şehâdetleri ba‘de şerâiti’l-kabûl inde’ş-şer‘ mu‘teber ve makbûl olmağın hâkim şehâdetleri mûcebince hükm etti. Zirâ‘ bir kimesne hayâtında vasiyyetinden dönmezse ölümüyle vasiyyetin te’kîden kesinleşeceği ve lâzım olacağı vasiyyetin hükmündendir. Cerâ zâlike ve hurrire fî evâili Zilhicce sene hamse aşere ve elf.<br><br><br>Şuhûdü’l-hâl: Beyti b. İsmail, Mehmed Bey b. Mehmed el-gulâmü’l-Acemî, Mehmed b. Yusuf el-Muhzır, Mustafa b. Mehmed el-Muhzır, Şükrullah Efendi b. İbrahim el-Kâtib, Mehmed b. Mustafa el-Kâtib, Mustafa b. Süleyman ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=19658"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19660"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt032&bsm=glt032b100"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt032&bsm=glt032o260"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>