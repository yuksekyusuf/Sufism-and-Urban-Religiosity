﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 324<br>Hüküm no: 275<br>Orijinal metin no: [85a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Foça’nın Kale-i cedid yakınındaki el-Hac Hızır Reis b. Sefer’in bağının vakfiyesi</b><br><br>Vech-i tahrîr-i hurûf budur ki; kazâ-i Foça’ya tâbi‘ Kal‘a-i cedîd sâkinlerinden sâhibü’l-hayrât ve’l-hasenât el-Hâc Hızır Reis b. Sefer nâm kimesne meclis-i şer‘de husûs-ı âti’z-zikr için mütevellî nasb olunan Mustafa Kethüdâ b. Abdülkadir nâm kimesne muvâcehesinde ikrâr-ı sahîh-i şer‘î kılıp Kal‘a-i merkūme kurbünde Şaylıdere demekle ma‘rûf mevzi‘de bir cânibi Mehmed Efendi b. el-Hâc Ca‘fer mülkü ve bir cânibi tarîk-i âm ile ve bir cânibi vâdi ile ve bir cânibi dahi tarîk-i âm ile mahdûd olan bağımı içinde olan eşcâr-ı müsmire ve gayr-i müzmiresiyle mâdâm kayd-ı hayâtda olam mezkûr bağın gallâtı bana meşrût ola ben fevt oldukdan sonra sulbî oğlum Ca‘fer’e ve sulbiye kızım Belkıs’a ve evlâdlarına ve evlâd-ı evlâdlarına neslen ba‘de neslin batnen ba‘de batnin karnen ba‘de karnin ve ba‘de’l-inkırâz Ka‘betü’l-mutahhara’da sâkin fukarâya sarf olunmak üzere mâlımdan ifrâz edip vakf-ı sahîh ile vakf ve şart eyleyip mütevellî-i merkūm el-Hâc Mustafa’ya teslîm eylemişdim. El-hâletü hâzihî imâm-ı hümâm seyyidü’l-enâm İmâm-ı Azam Ebû Hanife-i Kûfî mezheb-i latîf ve kavl-i şerîfleri üzere vakf-ı sahîh olup lâkin vakf-ı lâzım olmamağla merkūm bağın vakfiyyetinden rücû‘ mülk olmasını taleb ederim suâl olunsun dedikde gıbbe’s-suâl mütevellî-i merkūm el-Hâc Mustafa cevâb verip fi’l-vâki‘ imâm-ı hümâm hazret-i Numan b. Sâbit kavl-i şerîfleri üzere vakf-ı lâzım İmâmeyn-i hümâmeyn hazret-i İmâm Ebû Yusuf ve Muhammed kavl-i sedîd ve mezheb-i latîfleri üzere vakf-ı sahîh oldukda sahîhden lüzûm mufârık olmaz mûmâ-ileyhimâ hazretlerinin kavl-i latîf ve mezheb-i şerîfleri üzere mezkûr bağın vakfiyyetinin sıhhatine ve lüzûmuna hükmolunmak taleb ederim dedikde cânib-i vakf evlâ ve taraf-ı hayrı olmağla imâm-ı hümâm seyyidü’l-enâm İmâm-ı Azam hazretlerinin kavl-i şerîfleri üzere mezkûr bağın vakfiyyetinin sıhhatine ve müşârun-ileyhimâ İmâmeyn-i hümâmeyn hazretlerinin kavl-i şerîfleri ve mezheb-i müstakīmleri üzere merkūm bağın vakfiyyetinin sıhhatine hükmolunup mâ-cerâ [85b] mâ-cerâ ber-sebîl temessük olunup yed-i tâlibe vaz‘ olundu ki vakt-i hâcetde ibrâz eyleyip ihticâc edineler. “Fe men-beddelehû ba‘de mâ-semi‘ahu fe-innemâ ismühû ale’llezîne yübeddilûnehû”.<br><br>Cerâ zâlike ve hurrire fî-evâili şehri Cumâdelûlâ li-sene hamse ve aşere ve elf.<br><br>Şühûdü’l-hâl: Fahrü’l-kuzât Kemal Efendi b. Memi, zahrü’l-vülât Mehmed Efendi b. Ca‘fer, Ahmed Çelebi el-müderris, Seyyid Ali Efendi b. Seyyid Ahmed Efendi, Hacı Ali b. ( ), Ali Beşe b. Pervâne, Hızır bin Yusuf, Mustafa b. Muttalib, İbrahim b. ( ) el-mübâşir ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11605"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11607"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b324"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o742"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>