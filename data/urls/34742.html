﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 139<br>Hüküm no: 89<br>Orijinal metin no: [38-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasap Vasil’in İmamzade İbrahim Ağa’ya olan borcunu ödemesi için yapılan tenbih</b><br><br>Ma‘rûz<br><br>Bâ‘isü’l-i‘lâm İmâmzâde es-Seyyid İbrahim Ağa b. Ahmed nâm kimesne meclis-i şer‘-i münîrde Kasab Vasil v. Kiryako nâm zimmî muvâcehesinde mersûm Vasil zimmî zimmetinde işbu sene-i mübâreke Cumâdelûlâsı’nın yirmi birinci günü İstanbul’da Kapan-ı Dakīk hâricinde vâki‘ Bağdadlıoğlu Dükkânı demekle ma‘rûf berber dükkânında mâlımdan ve yedimden iktirâz ve kabz ve umûruna sarfla istihlâk eylediği üç bin iki yüz on iki guruş alacak hakkım olmağla meblağ-ı mezkûr üç bin iki yüz on iki guruşu mesfûr Vasil zimmîden hâlâ taleb ederim deyü ba‘de’d-da‘vâ ve’l-inkâr müdde‘î-i merkūm es-Seyyid İbrahim Ağa ber-minvâl-i muharrer müdde‘âsını her biri mahallerinde lede’t-tezkiye adl ve makbûlü’ş-şehâde idikleri ihbâr olunan arpacı esnâfından Mustafa Ağa b. Süleyman ve yine esnâf-ı merkūmeden İsmail Ağa b. Ali nâm kimesneler şehâdetleriyle bi’l-muvâcehe ber-nehc-i şer‘î isbât etmeğin mûcebince meblağ-ı mezkûr üç bin iki yüz on iki guruşu müdde‘î-i mezbûr es-Seyyid İbrahim Ağa’ya edâ ve teslîme mesfûr Vasil zimmîye tenbîh olunduğu mübâşirleri Bâb-ı Seraskerî kavaslarından Tokadî Mehmed Kavas kulları yediyle İstanbul Mahkemesi’nden huzûr-ı [âlîlerine i‘lâm olundu]<br><br>Fî 9 L sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34741"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34743"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b139"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o632"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>