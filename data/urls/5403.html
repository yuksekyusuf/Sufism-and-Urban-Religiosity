﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 445<br>Hüküm no: 479<br>Orijinal metin no: [106b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haçir b. Sefer’in Müezzin İsmail Çelebi b. Abdullah’ın evinde yaptığı tadilalatın keşfi</b><br><br>Bâ-mühr-i hazret-i efendi.<br><br>Ma‘rûz.<br><br>Sâdır olan fermân-ı âlîlerine imtisâlen kıbel-i şer‘den irsâl olunan keşif nâibimiz Abdurrahman Efendi dâ‘îleri hâssa mi‘mârlarından el-Hâc Mehmed Halîfe ve Yusuf Halîfe ve el-Hâc Mustafa Halîfe ve Mehmed Halîfe ile İstanbul’da Esîrci Kemal Mahallesi’nde vâki‘ mahall-i nizâ‘a varıp nazar eylediklerinde sâhib-i arzuhâl Haçir v. Sefer nâm zimmî derûn-ı arzuhâlde zikrolunan mahalle-i mezbûre müezzini İsmail Çelebi b. Abdullah ile akd-i meclis olunan menzilini bundan akdem harâba müşrif olmağla tabaka-i ulyâsını hedm ve tecdîd ve vustâsını ve süflâsını bi-kadri’l-kifâye ta‘mîr ve termîm edip içinde mevcûde olan enkāz ile mahlûten kendi kerestesi ve levâzım-ı sâiresiyle ulyâda bir bâb oda ve bir sofa ve bir dehlîzi tecdîd ve vustâda olan bir bâb oda ve matbah ve ocak kubûru ve mahall-i sâiresini ta‘mîr ve termîm etmek üzere götürü yüz altmış guruşa fâsiden akd edip şer‘an lâzım olan amelenin ücretiyle ve enkāz-ı mevcûde üzerine ziyâde ettiği kereste ve levâzım-ı sâiresinin kıymetleri olmağla mi‘mârûn-ı mezbûrûn mesfûr Haçir’in menzil-i merkūmda müceddeden binâ eylediği ebniyeye ve mahlûten binâ ettiği mevâzi‘a ve ta‘mîr ve termîm ettiği mahallere nazar ve bennâ zirâ‘ıyla mesâha ve takvîm ve tahmîn eylediklerinde müfredâtı fiyatıyla ale’t-tafsîl cerîdede mastûr olduğu minvâl üzere cem‘an otuz altı bin dokuz yüz yetmiş dokuz akçe ile ancak olur deyü bi’l-ittifâk haber verdiklerini ve mesfûr Haçir’in i‘tirâfı üzere mezbûr İsmail Çelebi’nin kendiye teslîm eylediği yirmi üç bin beş yüz yirmi akçeyi ba‘de’l-ihrâc tahmîn-i mezkûr üzere mezbûr İsmail’in dahi mesfûra on üç bin dört yüz dokuz akçe vereceği kaldığını mezkûr-ı âlîleri mahallinde tahrîr ba‘dehû ma‘an ba‘s olunan Çukadâr Abdullah ve Muhzır Mustafa ile bu dâ‘îlerine inhâ eylediği huzûr-ı âlîlerine i‘lâm olundu.<br><br>Fî 3 Rebî‘ülevvel sene 1143.</p>          <br><a title="Önceki sayfa" style="text-decoration:none" href="./ayrmetin.php?idno=5402"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5404"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b445"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o658"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>