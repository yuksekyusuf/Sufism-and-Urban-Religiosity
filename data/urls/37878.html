﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 110<br>Hüküm no: 73<br>Orijinal metin no: [13b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Aziz’in nukud vakfından aldığı borcun vefatı sebebiyle terekeden ödenmesi</b><br><br>Mahmiye-i İstanbul’da Dergâh-ı âlî yeniçerilerinin elli iki cemâ‘atine mahsûs odanın nukūd-ı mevkūfesine bi’l-fi‘il mütevellî olan işbu bâ‘isü’l-kitâb el-Hâc Hasan Odabaşı b. Abdullah meclis-i şer‘-i hatîr-i lâzımü’t-tevkīrde mahmiye-i mezbûrede Üskübî mahâllesi sâkinlerinden iken bundan akdem vefât eden Moralı Tütüncü el-Hâc Mustafa b. Aziz’in sulbî sagīr oğlu Mehmed ve sulbiye sagīre kızı Hadîce’nin tesviye-i emrlerine bâ-hüccet-i şer‘iyye vasiyy-i muhtâreleri olmağla terekesine bi’l-vesâye vâzı‘atü’l-yed olup zâtı ta‘rîf-i şer‘î ile mu‘arrefe olan müteveffâ-yı mezbûrun li-ebeveyn kız karındaşı Âişe Hatun ile müteveffâ-yı mezbûrun zevce-i menkûha-i metrûkesi olup zâtı kezâlik ta‘rîf-i şer‘î ile mu‘arrefe olan Meryem Hatun bt. Hüseyin mahzarlarında bi’t-tevliye üzerlerine da‘vâ ve takrîr-i kelâm edip müteveffâ-yı mezbûr Moralı Tütüncü el-Hâc Mustafa b. Aziz b. Ali hayâtında bundan mukaddem vakf-ı mezbûra mütevellî olmağla yedimde olan işbu iki kıt‘a deyn temessükü mûcebince mâl-ı vakf-ı mezbûrdan sekiz yüz yetmiş guruş kabz ve masârıfına sarf ile istihlâk etmekle vech-i meşrûh üzere meblağ-ı mezkûr sekiz yüz yetmiş guruş zimmetinde cânib-i vakf-ı mezbûra vâcibü’l-edâ deyni olduğunu târîh-i fevtinden iki ay mukaddem huzûr-ı Müslimînde ikrâr ve işhâd edip kable’l-edâ meyyiten fevt olmağla terekesinden taleb ederim suâl olunsun dedikde gıbbe’s-suâl mezbûretân cevâblarında tereke-i müteveffâ-yı mezbûra ber-vech-i muharrer vaz‘-ı yedlerini ikrâr ve müdde‘î-i mezbûrun ber-vech-i mübeyyen müdde‘âsını inkâr edicek müdde‘î-i mezbûrdan müdde‘âsına beyyine taleb olundukda udûl-i ahrâr-ı ricâl-i Müslimînden yirmi beş sekbânlara mahsûs odada sâkin Salih Beşe b. Ahmed ve mahmiye-i mezbûrede Murad Paşa mahâllesinde sâkin İbrahim Beşe b. Mustafa li-ecli’ş-şehâde meclis-i şer‘-i şerîfe hâzırân olup isre’l-istişhâd fi’l-hakīka müteveffâ-yı mezbûr Moralı el-Hâc Mustafa b. Aziz b. Ali hayâtında vakf-ı mezbûra mütevellî olmağla işbu müdde‘î-i mezbûrun yedinde olan iki kıt‘a deyn temessükü mûcebince mâl-ı vakf-ı mezbûrdan sekiz yüz yetmiş guruşu kabz ve kendi masârıfına sarf ile istihlâk etmekle meblağ-ı mezkûr sekiz yüz yetmiş guruş vech-i meşrûh üzere zimmetinde cânib-i vakf-ı mezbûra vâcibü’l-edâ deyni olduğunu târîh-i fevtinden iki ay mukaddem huzûrumuzda ikrâr ve bizi işhâd eyledi, biz bu husûsa bu vech üzere şâhidleriz şehâdet dahi ederiz deyü her biri [14a] edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın müdde‘î-i mezbûr müteveffâ-yı mezbûrun fevtinden sonra vakf-ı mezbûre mütevellîsi olup husûs-ı mezbûrda sun‘u olmamağla yemîn teveccüh etmemeğin mûcebiyle ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’r-râbi‘ min-Cumâdelâhir sene 1143.<br><br>Şuhûdü’l-hâl: el-Hâc Mustafa, Ali Çelebi b. Aziz, Molla Mehmed b. Hasan, Molla Mahmud b. Mehmed, Salih Çelebi b. Halil</p>          <br><a title="Önceki sayfa" style="text-decoration:none" href="./ayrmetin.php?idno=37877"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37879"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b110"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o595"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>