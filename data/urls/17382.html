﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 290<br>Hüküm no: 429<br>Orijinal metin no: [47b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Ahmed’in Hasan Çelebi’ye olan borcunun terekesinden ödenmesi</b><br><br>Maʻrûz;<br><br>Sâhib-i arzuhâl Hasan nâm kimesne tarafından husûs-ı âti’l-beyânda sâbitü’l-vekâle vekîli Mehmed Ağa nâm [kimesne] medîne-i Eyüb’de Düğmecibaşı Mahallesi ahâlîsinden serhadd-i İslâmîden Kerkük kalʻası ağası iken bundan akdem duyûnu terekesinden ezyed olduğu hâlde vefât eden el-Hâc Ahmed’in zevcesi ve evlâd-ı sıgārının vasiyeleri ve tereke-i müteveffâ-i mezbûra bi’l-verâse ve’l-vesâye vâzıʻatü’l-yed olup zâtı taʻrîf-i şerʻî ile muʻarrefe olan Havvâ Hatun ile bi’l-vekâle terâfuʻlarında müvekkilim mezbûr Hasan’ın müteveffâ-i mezbûr el-Hâc Ahmed Ağa b. el-Hâc Mehmed b. Abdullah zimmetinde menzil semeninden beş yüz guruş hakkı olmağla taleb ederim deyü baʻde’d-daʻvâ ve’l-inkâr müddeʻî-i vekîl-i mezbûrdan müddeʻâsına mutâbık beyyine taleb olundukda udûl-i ahrâr-ı ricâl-i Müslimînden lede’t-tezkiye şehâdetleri makbûle olan medîne-i mezbûrede Defterdâr Kara Süleyman Mahallesiʼnde sâkin Mustafa Çelebi b. Ali ve el-Hâc Osman b. Mustafa nâm kimesneler şehâdetleriyle mezbûre Havvâ Hatun muvâcehesinde vech-i şerʻî üzere isbât etmekle mevkūfen alâ-yemîni’l-müvekkili’l-merkūm mûcebiyle meblâğ-ı mezbûr beş yüz guruş müvekkil-i mezbûr Hasan Çelebi’ye tereke-i müteveffâ-i mezbûrdan edâ ve teslîme vasiyy-i mezbûre Havvâ Hatun’a tenbîh olunduğu tescîl olunup mübâşirleri İbrahim Çavuş iltimâsıyla huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’s-sâbiʻ ve’l-ışrîn min-Muharremi’l-harâm li-sene ihdâ ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17381"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17383"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b290"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o724"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>