﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 24 Numaralı Sicil (H. 1138-1151/M.1726-1738)<br>cilt: 21,&nbsp;sayfa: 303<br>Hüküm no: 221<br>Orijinal metin no: [66a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Odunkapısı’nda Yenicami yakınında ekmek satışı için yeni bir iskemle tahsisi</b><br><br>Ma‘rûz-ı dâ‘î-i devletleridir ki Zikri âtî husûsu mahallinde tefahhus ve istihbâr için taraf-ı şer‘den irsâl olunan ayak nâibimiz el-Hâc İbrahim Efendi, mahmiye-i İstanbul hısnı ebvâbından Odunkapısı hâricinde vâki‘ mîrî sebzehâneye varıp ba‘de akdi’l-meclis, mahall-i mezbûrda olan ehl-i dekâkîn ve sefîne reislerinden cem‘-i gafîr kimesnelerden tefahhus ve istifsâr eyledikde bâb-ı mezkûr hâricinde Odunkapısı iskelesinde ekmekçi iskemlesi olmayıp ba‘de’l-mağrib kal‘a kapıları sed olundukda mellâh tâifesi ve sâir misâfirîn nân-ı azîze eşedd-i ihtiyâc ile muhtâclar olmağın, iskele-i mezbûrede tulumbacı dükkânı kurbunda bir mikdâr hâlî mezbelelik yerde eyyâm-ı sayfda te‘affün etmekle ibâdullâh mutazarrır olmağın, mahall-i mezbûr pâk ve tathîr olunup yerine bir ekmekçi iskemlesi vaz‘ ve Balıkpazarı kapısı dâhilinde olan Yeni câmi‘ kurbunda tabh olunan nân-ı azîzden ekmek getirilip, ibâdullâha müstevfâ bey‘ olunmak her vechile lâzım ve mühim ve enseb ve evlâdır deyû her biri inhâ ve takrîrlerini nâib-i mezbûr mahallinde tahrîr, ba‘dehû meclis-i şer‘a gelip inhâ eyledi[kde] iskele-i mezbûre mukaddemâ tahrîr olunan defter-i cedîd idhâl ve düstûrü’l-amel kılınmak için mukaddemâ fermân-ı âlî ile yedinde olan iskemlelere ilhâk ve mecmû‘u bir emr-i âlî olmak için tuğrâ-yı garrâ-yı sultânî ile muhallâ hükm-i hümâyûn ihsân buyurulmak bâbında fermân men lehü’l-emrindir. Fî 20 Rebî‘ilevvel sene [1]139.</p>          <br><a title="Önceki sayfa" style="text-decoration:none" href="./ayrmetin.php?idno=29198"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29200"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist024&bsm=ist024b303"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist024&bsm=ist024o571"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>