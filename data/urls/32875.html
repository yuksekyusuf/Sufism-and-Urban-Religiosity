﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 463<br>Hüküm no: 449<br>Orijinal metin no: [93b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud Efendi’nin, Kethüda Abdüllatif Ağa b. Mehmed Şâkir’e olan borcunun taksite bağlanarak tecil edildiği</b><br><br>Ma‘rûz[-ı dâ‘î-i devlet-i aliyyeleridir ki]<br><br>Âsitâne-i aliyyede vâki‘ şeritçi esnâfının kethüdâsı Abdüllatif Ağa b. Mehmed Şâkir nâm kimesne meclis-i şer‘-i münîrde Bezzâzistanî Mahmud nâm kimesne muvâcehesinde benim mezbûrun zimmetinde semeni kıymetine mu‘âdil bundan akdem yedimden ve mâlımdan iştirâ ve kabz ve istihlâk eylediği bilâ-zarâr tahlîsi mümkün olmayan simden masnû‘ ma‘lûmü’z-zirâ‘ şerit ve kırma kıymetlerinden damânen hakkım olan dört bin dokuz yüz guruş ve benim şerîkim gāib ani’l-meclis şeritçi Kaspar v. Atam zimmî zimmetinde cihet-i karzdan dört bin dokuz yüz guruş alacağım olup şerîkim medyûnum gāib-i mersûm meblağ-ı mezkûr ile beni ol mikdâr medyûnu işbu mezbûr Mahmud Efendi üzerine bundan akdem cümlemiz meclisde iken havâle-i mukayyede-i sahîha-i şer‘iyye ile havâle ve her birimiz havâle-i mezkûreyi kabûl edüp ol vechile cihet-i havâle-i mezkûreden alacağım olan meblağ-ı mezkûr alacağım olan dört bin dokuz yüz guruş ki cem‘an dokuz bin sekiz yüz guruş hakkım olup lâkin mezbûrun meblağ-ı merkūmu hâlâ ve def‘aten edâya iktidârı olmayup ber-vech-i âtî te’cîl ve taksîte tâlib olduğunda ben dahi meblağ-ı mezkûrun rub‘u olan iki bin dört yüz elli guruşunu bin iki yüz otuz sekiz senesi Şa‘bâni’l-mu‘azzamı selhinde ve diğer rub‘u olan iki bin dört yüz elli guruşunu otuz dokuz senesi Cemâziyelevvelîsi selhinde ve âhar rub‘u olan iki bin dört yüz elli guruşunu kırk senesi Saferi’l-hayrı selhinde ve rub‘-ı âharı olan iki bin dört yüz elli guruşunu sene-i mezbûre Zilka‘deti’ş-şerîfesi selhinde cem‘an dört taksît ile mecmû‘unu târih-i i‘lâmdan üç sene tamamına değin tamamen bana edâ ve îfâ etmek üzere rızâmla medyûnum mezbûr Mahmud Efendi’yi te’cîl ve taksît eyledim dedikde ol dahi deyn-i meblağ-ı mecmû‘-ı mezkûr dokuz bin sekiz yüz guruşu ikrâr u i‘tirâf ve ecel-i merkūmu kabûl ve meblağ-ı mecmû‘-ı mezkûr dokuz bin sekiz yüz guruşu ecel-i merkūm hulûlünde ber-vech-i muharrer mukassatan bana edâ ve îfâya ba‘de’t-ta‘ahhüd medyûn-ı mezbûrun kayını işbu hâzır bi’l-meclis Zenâbilîzâde es-Seyyid el-Hâc Abdulkādir Ağa b. es-Seyyid el-Hâc Ali nâm kimesne mezbûr Mahmud Efendi’nin ber-vech-i muharrer bana deyni olan meblağ-ı mecmû‘-ı mezkûr dokuz bin sekiz yüz guruşa tarafeynden bi’l-emr ve’l-kabûl kefâlet-i mutlaka-yı sahiha-i şer‘iyye ile kefîl bi’l-mâl ve dâmin oldu deyü merkūm Abdüllatif Ağa’nın ikrâr u i‘tirâfını mezbûr Mahmud Efendi ve hâzır-ı mezbûr es-Seyyid el-Hâc Abdulkādir Ağa’dan her biri tasdîk ve ikrâr eylediği İstanbul Mahkemesi’nden [huzûr-ı âlîlerine i‘lâm olundu.]<br><br>Fî 4 Z sene [1]237</p>          <br><a title="Önceki sayfa" style="text-decoration:none" href="./ayrmetin.php?idno=32874"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32876"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b463"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o496"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>