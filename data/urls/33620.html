﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 253<br>Hüküm no: 193<br>Orijinal metin no: [39b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstinye’de palamar yerinde Şeyh Mehmed Geylanî Vakfı’na ait eve, Marangoz İbrahim b. Abdullah’ın tasarruf edeceği</b><br><br>İstinye karyesinde palamar yeri nizâ‘ı<br><br>Ma‘rûz<br><br>Nezâret-i hazret-i şeyhülislâm-ı sellemehü’s-selâmîde âsûde hudâvendigâr-ı esbak cennet-mekân Sultân Bâyezid Hân-ı Velî -tâbe serâhu- hazretleri vakf-ı şerîfinin bi’l-fi‘il mütevellîsi Kādızâde fazîletlü Mehmed Ârif Efendi tarafından vekîl-i müsbet-i şer‘îsi câbî-i vakf Mehmed Emin Efendi b. Abdullah zikri câ’î münâza‘un-fîh olan arsanın şehriye on iki akçe bedel-i öşr-i maktû‘ ile müste’ciri sahibe-i arzuhâl Âişe bt. Ahmed nâm hatunun kızı ve tarafından vekîl-i müseccel-i şer‘îsi mu‘arrefetü’z-zât Ni‘metî Hatun bt. Hasan hazır olduğu hâlde Çarşamba günü Arz Odası’nda huzûr-ı fâizü’n-nûr-ı âsafânelerinde ma‘kūd meclis-i şer‘-i münîrde nezâret-i dâ‘îlerinde olan evkāfdan merhûm ve mağfûrun-leh Şeyh Mehmed Geylânî Vakfı’nın kāimmakām-ı mütevellîsi el-Hâc Hâfız Mehmed Efendi b. Hüseyin muvâcehesinde mahrûse-i Galata’ya muzâfe İstinye karyesinde kâin ma‘lûmü’l-hudûd palamar yeri ta‘bîr olunur arsa-i hâliye ile ittisâlinde kâin menziline şeyh-i mûmâ-ileyh vakfından olmak üzre vaz‘-ı yedi ahâlî-i karye-i merkūmeden Arabacı Mehmed Said b. Ahmed ve Mehmed Ârif Reis b. Ömer haberleriyle mütehakkık olan Marangoz İbrahim b. Abdullah kezâlik hazır olduğu hâlde arsa-i merkūme mütevellîsi vekîli olduğum vakf-ı müşârün-ileyhden olmak üzre mutasarrıf olan es-Seyyid İsmail nâm kimesne bilâ-veled fevt olmağla mahlûlünden kırk bir senesi beş yüz guruş mu‘accele-i makbûza ve mukāta‘a-i kadîmesiyle müvekkile-i mezbûreye îcâr olunmuşdu el-hâletü hâzihî kāimmakām-ı mezbûr bi-gayr-ı hakkın zabt ve tasarruf etmekle suâl olunup [40a] keff-i yedine tenbîh olunmak bi’l-vekâle matlûbumdur dedikde kāimmakām-ı mezbûr dahi cevâbında arsa-i merkūme ile menzil-i mezkûr yedimde mevcûd mübâya‘a hücceti târihinden bu âna gelince yüz seneden mütecâviz müddetde şeyh-i mûmâ-ileyh vakfından vakf-ı müşârün-ileyh mütevellîleri ve mürtezikaları taraflarından da‘vâ sudûr etmeyip bilâ-özr sükût dahi etmeleriyle bi-hakkın tasarruf ederim deyü eylediği def‘ini li-ecli’l-isbât taraf-ı dâ‘iyânemden ve müfettiş-i mûmâ-ileyh tarafından me’zûnen irsâl olunan kâtib Mevlânâ es-Seyyid Salih Afîf Efendi dâ‘îleri ümenâ-i şer‘ ve tarafeyn ile mahâll-i nizâ‘a varıp akd eylediği meclis-i şer‘de lede’t-tezkiye adl ve makbûlü’ş-şehâde idükleri ihbâr olunan ahâlî-i karye-i merkūmeden muhbirân-ı mezbûran ve es-Seyyid İbrahim b. el-Hâc Ahmed nâm kimesneler ta‘yîn-i hudûd ederek arsa-i merkūme menzil-i mezbûr ile ma‘an şeyh-i mûmâ-ileyh vakfından ez-kadîm bi’l-muvâcehe bilâ-nizâ‘ zabt ve tasarruf olunup da‘vâ mümkün iken bilâ-özr sükût eylediklerini haber vermeleriyle mevlânâ-yı mûmâ-ileyh huzûr-ı âsafânelerine gelip tarafeyn hazır oldukları hâlde tasdîklerine mukārin inhâ etmeğin mûcibince ba‘de’l-hükm vekîl-i mezbûrun da‘vâsı mesmû‘a olmayıp arsa-i merkūme kemâ-kân şeyh-i mûmâ-ileyh vakfından olarak mezbûr İbrahim’in tasarrufu iktizâ eylediği İstanbul ve Teftîş-i Evkāf Mahkemelerinden bi’l-ma‘iyye huzûr.<br><br>Fî 11 Ca sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33619"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33621"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b253"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o581"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>