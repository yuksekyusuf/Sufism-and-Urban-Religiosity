﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 212<br>Hüküm no: 166<br>Orijinal metin no: [46a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Köşeli Zeynep’in, Kartal ahalisinden bazıları hakkındaki davasında haksız olması</b><br><br>Ma‘rûz,<br><br>Sâdır olan fermân-ı âlîlerine imtisâlen medîne-i Gekbüze kazâsı mülhakātından Kartal kasabası sâkinlerinden sâhibe-i arzuhâl mu‘arrefetü’z-zât Köşeli Zeyneb bt. Mustafa nâm Hatun Bâb-ı hazret-i fetvâ-penâhîde Anadolu mutasarrıfları dâ‘îlerine tahsîs buyurulan dâirede ma‘kūd meclis-i şer‘de kasaba-i mezbûre ahâlîsinden derûn-ı arzuhâlde isimleri mezkûr Sarrâc el-Hâc Mustafa b. Ali ve el-Hâc Süleyman b. Mehmed ve Molla Ahmed oğlu Ahmed nâm kimesneler muvâcehelerinde ben kasaba-i mezbûre sâkinlerinden olarak kendi hâlimde ırzımla mukayyed iken merkūmûn el-Hâc Mustafa ve el-Hâc Süleyman ve Ahmed’den her biri bana garaz-ı nefsâniyelerinden mebnî kasaba-i mezbûrede kâin sâkine olduğum menzilimde iskânıma mümâna‘at etmeleriyle suâl olunup vâki‘ olan mümâna‘atları men‘ ü def‘ olunması murâdımdır deyü ba‘de’d-da‘vâ ve’l-istintâk merkūmûn dahi cevâblarında fi’l-hakīka müdde‘iyye-i mezbûre Zeyneb Hatun sâlifü’z-zikr Kartal kasabası sâkinelerinden olup lâkin kendü hâlinde ırzıyla mukayyede olmayıp dil-âzâr olduğundan başka şer ve fesâd ile me’lûfe olmağla bi’d-defa‘ât kendüye tenbîh olundukda aslâ mütenebbih olmayıp ızrârında ısrâr üzere olduğuna mebnî işbu yedimizde olup sene-i sâbıkā Zilhicceti’ş-şerîfesi’nin [46b] yirmi beşinci günü târîhiyle müverrah kasaba-i mezbûre meclisinden verilen bir kıt‘a mazbata i‘lâmı nâtık olduğu üzere kasaba-i mezbûre ahâlîsi bi-ecma‘ihim kasaba-i mezbûre meclisinde merkūme Zeyneb Hatun’un muvâcehesinde ber-vech-i meşrûh sû-i hâlinden bahisle iştikâ etmeleriyle ol vechile merkūme Zeyneb Hatun kasaba-i mezbûreden ihrâç olunmuş idi deyü mazmûnu takrîrlerine mutâbık i‘lâm-ı mezkûru ibrâz ile eyledikleri takrîrlerini ve mazmûn-ı i‘lâm-ı mezkûru mezbûre Zeyneb Hatun tasdîk etmeğin mûcebince merkūme Zeyneb Hatun da‘vâ-yı mezkûresiyle merkūmûn el-Hâc Mustafa ve el-Hâc Süleyman ve Ahmed’den her birine bî-vech mu‘ârazadan men‘ olunduğu huzûr-ı âlîlerine i‘lâm olundu. El-emru li-men-lehü’l-emr.<br><br>Fî 25 M sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1068"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1070"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b212"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o323"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>