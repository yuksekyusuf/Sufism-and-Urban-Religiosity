﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 270<br>Hüküm no: 219<br>Orijinal metin no: [55a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Beşe’nin vârisleri arasındaki anlaşmazlığın sulh ile sonuçlanması</b><br><br>Havâss-ı Refîʻa kazâsı muzâfâtından Terkos nâhiyesine tâbi‘ Hisarbeyli karyesinde sâkin iken bundan akdem vefât eden Mehmed Beşe b. İbrahim’in verâseti zevce-i menkûha-i metrûkesi Âişe Hatun bt. ( ) ile sulbiye kebîre kızı Hanife Hatun ve li-ebeveyn kız karındaşları Fâtıma ve diğer Âişe nâm hatunlara münhasıra ve tashîh-i meseleleri on altı sehmden i‘tibâr olunup sihâm-ı mezbûreden iki sehmi zevcesi mezbûreye ve sekiz sehmi kızı mezbûre Hanife Hatun’a ve üçer sehmi kız karındaşları mezbûretân Fâtıma ve diğer Âişe nâm hatunlara isâbeti tahakkukundan sonra zâtlarını zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan mezbûretân Fâtıma ve diğer Âişe nâm hatunlar meclis-i şer‘-i şerîf-i enverde müteveffâ-i mezbûrun terekesine bi’l-verâse vâzıʻateyi’l-yed olan işbu râfiʻateyi’l-kitâb mezbûretân Âişe Hatun’un dâmâdı ve Hanife nâm hatunun zevci ve taraflarından zikri âtî husûsda tasdîka sâbitü’l-vekâle vekîlleri olan Ahmed Beşe b. Ali mahzarında herbiri bi’l-verâse ikrâr-ı tâm ve takrîr-i kelâm edip karındaşımız müteveffâ-i mezbûrun terekesinden hâric ez-defter iki bin beş yüz guruş ketb ve ihfâ eylediler deyü müvekkiletân-ı mezbûretân Âişe ve Hanife nâm hatunlar ile vekîl-i merkūm Ahmed Beşe’den tashîh-i merkūm üzere meblağ-ı mezbûrdan hisse-i irsiyyemizi hala? da‘vâya tasaddî eylediğimizde ânlar dahi meblağ-ı mezbûru bi’l-külliye inkâr etmekle bu vechile beynlerimizde münâzaʻât-ı kesîre ve muhâsamât-ı şedîde vâkıʻa olmuş idi. El-hâletü hâzihî muslihûn tavassut etmekle vekîl-i merkūm Ahmed Beşe an-inkâr bizim ile yüz guruş üzerine bi’l-vekâle musâlaha olduğunda biz dahi ber-vech-i muharrer herbirimiz bi’l-verâse sulh-ı mezbûru baʻde’l-kabûl ve bedel-i sulh olan meblağ-ı mezbûru vekîl-i merkūm Ahmed Beşe yedinden herbirimiz bi’l-verâse bi’t-tamam ahz u kabz eyledik, müddeʻâmız olan meblağ-ı mezbûr ile karındaşımız müteveffâ-i mezbûrun terekesinden hâric ez-defter ve dâhil-i defter kalîl ü kesîr, celîl ü hakīr, ma‘lûm ve mechûle müte‘allika âmme-i mîrâs da‘vâsından müvekkiletân-ı mezbûretân Âişe ve Hanife nâm hatunlar ile vekîl-i merkūm Ahmed Beşe’nin ve gāib ani’l-meclis Memiş Beşe nâm kimesnenin husûs-ı mezbûra müteʻallika zimmetlerini bi’l-verâse herbirimiz ibrâ ve ıskāt eylediğimizde vekîl-i merkūm Ahmed Beşe dahi bedel-i sulh deyü bize medfû‘u olan meblağ-ı mezbûr yüz guruş mütâlebesinden bizim zimmetimizi ibrâ ve ıskāt edip baʻde’l-yevm husûs-ı mîrâsa müte‘allika vechen mine’l-vücûh ve sebeben mine’l-esbâb katʻâ birbirimiz ile da‘vâ ve nizâ‘ımız yokdur dediklerinde gıbbe’t-tasdîki’ş-şerʻî mâ-vaka‘a bi’t-taleb ketb olundu.<br><br>Fî-gurreti min-Saferi’l-hayr li-sene tisʻa ve hamsîn ve mi’e ve elf.<br><br>Şuhûdü’l-hâl: Hasan Beşe b. Hüseyin, Ali Beşe b. Mehmed, Vâlide Sarayı Bölükbaşısı Ahmed Ağa b. Mustafa, Serdâr Mehmed Ağa b. Hüseyin, Mehmed Ağa b. Ali, Bostanî Ahmed Bey b. İbrahim, hüddâm-ı mahkeme.</p>          <br><a title="Önceki sayfa" style="text-decoration:none" href="./ayrmetin.php?idno=16832"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16834"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b270"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o441"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>