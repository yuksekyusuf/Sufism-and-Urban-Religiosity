﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 839<br>Hüküm no: 1025<br>Orijinal metin no: [142b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Maden b. İbrahim’in tasarrufunda iken yanan vakıf menzilin yeri keşfolundukda kalan taş duvar ve enkazın 5.575 akçe değerinde olduğunun anlaşıldığı</b><br><br>Mahmiye-i İstanbul’da Kâtib Şemseddin mahallesinde vâki‘ merkūme Âişe Hatun nâm sahibetü’l-hayrın vakf eylediği menzil-i âti’l-beyânın hasbî mütevellîsi olan işbu bâ‘isü’l-kitâb Ali Çelebi b. el-Hâc Mahmud meclis-i şer‘-i hatîr-i lâzımü’t-tevkīrde takrîr-i kelâm edip mahalle-i mezbûrede vâki‘ bir tarafı el-Hâc Hasan mülkü ve bir tarafı Ömer Bey tasarrufunda olan vakıf menzil ve iki tarafı tarîk-i âmma müntehî fevkānî ve tahtânî büyût-ı müte‘addideyi müştemil olup arsasının senede merhûm dedem Mehmed Paşa Vakfı’na on bir akçe mukāta‘a-i kadîme ve ebniyesinin dahi icâre-i mu‘accele ve beher sene merkūme Âişe Hatun Vakfı’na altmış akçe ücret-i mü’eccelesi olan menzil gāib ani’l-meclis Maden b. İbrahim nâm kimesnenin taht-ı tasarrufunda iken bin yetmiş senesi Zilka‘desi’nin on altıncı gününde muhterik olmağın mezbûre Âişe Hatun’un vakfından olan enkāzı mezbûr Maden mülkü olmak üzere vaz-ı yed eder. Hâlâ cânib-i şer‘den üzerine varılıp mezbûr Maden muvâcehesinde ba‘de’l-keşf ve’l-mesâha mahalle-i mezbûre ahâlîsinden olup bî-garaz Müslimînden hakīkat-i hâl suâl olunup takrîrleri tahrîr olunmak bi’t-tevliye matlûbumdur dedikde savb-ı şer‘den Mevlânâ Keşfî Mustafa Efendi irsâl olunup ol dahi hâssa mi‘mârlardan Üstâd el-Hâc Hasan b. Ömer ve Üstâd Ali b. Abdullah ve zeyl-i vesîkada muharrerü’l-esâmî olan bî-garaz Müslimîn ile zikrolunan muhterik menzil-i mezbûr arsasının üzerine varıp mi‘mârân-ı mezbûran merkūm Maden muvâcehesinde merkūme Âişe Hatun’un vakfı olan duvar ile nıkzı mesâha ve takvîm eylediklerinde tûlen ve arzan be-hesâb-ı şatrancî yüz on beş zirâ‘ taş duvarın her zirâ‘ kırk beşer akçeden beş bin beş yüz yetmiş akçeye takvîm eylediklerinden sonra ahâlî-i mahalle-i mezbûreden olup Nallı Mustafa Efendi b. Mehmed ve Ahmed Ağa b. Davud ve Hüseyin Efendi b. Abdülvehhab ve Halil Bey b. Abdullah ve Sabri Çelebi b. el-Hâc Mehmed ve Ahmed Efendi b. Mustafa ve Himmet Beşe b. Ahmed ve Mustafa Beşe b. Hüseyin nâm kimesnelerden suâl olundukda onlar dahi fi’l-hakīka işbu mi‘mârân-ı mezbûrân mesâha eyledikleri beş bin beş yüz yetmiş beş akçeye takvîm ve be-hesâb-ı şatrancî yüz on beş zirâ‘ taş duvar merkūme Âişe Hatun’un vakf eylediği ebniyedendir deyü her biri alâ-tarîkı’ş-şehâde haber verdiklerini mevlânâ-yı mezbûr mahâllinde tahrîr ba‘dehû meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Ahmed Efendi b. Mustafa, Hüseyin Bey b. Mehmed, Hasan Çelebi b. Ahmed, Muslı Beşe b. İbrahim, Kâtibü’l-hurûf Keşfî Mustafa Efendi.</p>          <br><a title="Önceki sayfa" style="text-decoration:none" href="./ayrmetin.php?idno=25911"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25913"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b839"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o923"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>