﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 130<br>Hüküm no: 115<br>Orijinal metin no: [29b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasap esnafından ölenlerin borçlarını diğer kasap dükkanı gedik sahiplerinin ortaklaşa ödemeleri</b><br><br>Ma‘rûz<br><br>Evkâf-ı Hazret-i Ebâ Eyyûbe’l-Ensârî -radiye anhu Rabbühü’l-Bârî’-den İstanbul’da Karagümrük’de kuyu karşısında vâki‘ bir bâb kasab dükkânı derûnunda mevcûde beyne’l-hıref gedik ta‘bir olunur âlât-ı lâzıme-i ma‘lûmenin mutasarrıfı olup bundan akdem vefât eden Emir Mehmed’in zikri âtî husûsunu rü’yete vasî ta‘yin olunan medîne-i Eyüb kassâbânı kethüdâsı Ebubekir Ağa meclis-i şer‘-i kavîmde yine kasab ustalarından el-Hâc Mehmed b. Ali muvâcehesinde takrîr-i kelâm edip bundan akdem kıbel-i şer‘den verilen i‘lâmda beyân olduğu üzre kasab ustalarından biri celeb tâ’ifesine olan düyûnunu kable’l-edâ fevt oldukda düyûnuna vâfiye terekesi yok ise mutasarrıf oldukları gedikleri bedel-i misli ve ma‘rifet-i mütevellî ile âhara ferâğ ve bedeli ile celebâna olan düyûnu edâ olunmak bâ-emr-i âlî şurût-ı mer‘iyyeden olup ve müteveffâ-yı mezbûrun gedik-i mezkûrdan gayrı düyûn-ı mezkûresine vâfiye terekesi olmayıp şurût-ı mezkûre üzre celeb tâ’ifesine olan düyûnunu ba‘de’s-sübût edâ içün gedik, beyne’l-esnâf müzâyede olundukda mezbûr el-Hâc Mehmed üzerinde bin iki yüz altmış beş guruş bedelde karâr edip ziyâde ile tâlib-i âharı zuhûr etmemekle ben dahî ber-vech-i muharrer âlât-ı mezkûreyi bin iki yüz altmış beş guruş bedel mukâbelesinde bâ-re’y-i mütevellî vakf-ı mezbûr el-Hâc Mehmed’e bi’l-vesâye ferâğ ve kasr-ı yed eylediğimde ol dahî ber-vech-i muharrer tefevvüz ve kabûl eyledi dedikde mezbûr el-Hâc Mehmed dahî ba‘de’t-tasdîk âlât-ı mezkûre mezbûr el-Hâc Mehmed üzerine tahrîr ve defter-i vakfa kayd birle yedine müceddeden temessük i‘tâ olunmak ricâsında oldukları İstanbul Mahkemesi’nden huzûr-ı âlîlerine i‘lâm olundu.<br><br>Fî sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30573"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30575"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b130"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o317"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>