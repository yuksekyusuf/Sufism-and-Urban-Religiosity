﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 252<br>Hüküm no: 285<br>Orijinal metin no: [54b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Beşe’nin Ahıskalı Anton aleyhindeki alacak iddiasını ispat edemediğinden davasının reddedilmesi</b><br><br>Ma‘rûz,<br><br>Derûn-ı arzuhâlde ismi mezkûr tüccârdan Mehmed Beşe b. Ali mahfil-i şer‘iyyâtda arzuhâl eden Anton zimmî muvâcehesinde bin yüz altmış dokuz senesi Cumâdelûlâsı’nda vilâyet-i Anadolu’da Ahıska kasabasında vâki‘ Çukur Han’da mesfûr Anton ile şerîki gāib ani’l-beled Batkarica? zimmîleri tarafımdan âhara bey‘e tevkîl, onlar dahi ba‘de’l-kabûlü’l-vekâle yedlerine teslîm eylediğim cem‘an iki yüz seksen guruş kıymetli envâ‘ ve evzân ve ecnâsı beynimizde ma‘lûm şeker ve hınna ve kurşun ve kâğıd semenlerinden alacak hakkım olan meblağ-ı mezkûrun altmış sekiz guruşunu gāib-i mesfûr yedinden ahz ü istîfâ etmiş idim. Meblağ-ı mezkûrdan bâkī iki yüz on üç guruşu mesfûr Anton zimmîden hâlâ taleb ederim deyü ba‘de’d-da‘vâ zimmî-yi mesfûr cevâbında ber-vech-i muharrer târîh-i mezkûrda müdde‘î-i merkūm Mehmed Beşe yedinden vekâleten ve gāib-i mezbûr ile ale’l-iştirâk eşyâ-i muharrere-i merkūmeyi ahz u kabzını inkâr etmekle müdde‘î-i mezbûr Mehmed Beşe ber-minvâl-i muharrer müdde‘âsını ba‘de’l-istimhâl ve’l-imhâl bir vechile beyâna kādir olmayıp talebiyle mesfûr Anton zimmîye [55a] muvâcehesinde vech-i şer‘î üzere yemîn verilmeğin mûcebiyle müdde‘î-i mezbûr Mehmed Beşe husûs-ı mezkûr için mesfûr Anton zimmîye bilâ-beyyine-i âdile bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 28 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42390"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42392"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b252"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o561"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>