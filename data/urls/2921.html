﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 491<br>Hüküm no: 603<br>Orijinal metin no: [110a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Halife Vakfı’nın gelirlerinin Hasan Halife mahallesi mescidinin imam, müezzin ve kayyûmuna tahsis edilmiş olduğu</b><br><br>Mahmiye-i İstanbul’da merhûm Hasan Halîfe mahallesinde vâki‘ merhûm-ı merkūmun mescid-i şerîfinde imâm olan Şa‘bân Efendi b. Osman ve müezzin olan Abdullah Efendi b. Mahmud ve kayyûm olan Mehmed b. Yahşi nâm kimesnelerden vech-i âtî üzere istihbâr-ı şer‘î sudûrundan sonra mahalle-i mezbûre sâkinlerinden Abdi Ağa b. Ahmed ve Odabaşı Yakub Çelebi b. Yusuf ve Mehmed Bey b. Receb ve Mustafa Çelebi b. Nesimi ve Muharrem Beşe b. Şa‘bân ve İbrahim Beşe b. Yahşi nâm kimesneler li-ecli’l-ihbâr meclis-i şer‘-i şerîfe hâzırûn olup istihbâr olunduklarında mahmiye-i mezbûrede merhûm Davud Ağa Vakfı mütevellîsi olanlar kadîmü’l-eyyâmdan bu âna gelince merhûm-ı merkūm Davud Ağa Vakfı’nın gallesinden mescid-i mezkûrede imâm olanlara meşrûta olmak üzere yevmî beşer akçe ve müezzin olanlara yevmî üçer akçe ve kayyûm olanlara yevmî ikişer akçe verip imâm ve müezzin ve kayyûm olanlar dahi vech-i muharrer üzere alagelmişler idi deyü merkūm Davud Ağa Vakfı’nın bi’l-fi‘il mütevellîsi olan Mehmed Bey’in [109b/M] kāimmakāmı ve vekîli olan diğer Mehmed Bey b. Abdullah mahzarında ale’t-tarîkı’ş-şehâde haber verdiklerinde mâ-hüve’l-vâki‘ bi’l-ibtigā ketb ü imlâ olundu.<br><br>Fî 27 min-şehri Ramazani’l-mübârek li-sene ihdâ ve semânîn ve elf.<br><br>Şuhûdü’l-hâl: Umdetü’l-a‘yân Hüseyin Ağa kethüdâ-yı hazret-i efendi, fahrü’l-akrân Mehmed Ağa ser-muhzırân, Şah Mehmed Çelebi b. Abdülhalim, Receb Çelebi b. Hüseyin, Cafer Beşe b. Hüseyin, Mustafa b. İsmail, Ali Ağa b. İsmail, İbrahim Ağa b. İsmail, Mehmed Çelebi b. Mahmud, İbrahim Beşe b. Abdullah, Mehmed Ağa b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2920"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2922"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b491"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o513"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>