﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 186<br>Hüküm no: 271<br>Orijinal metin no: [48a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ruznamçe-i evvel Yeğen Mustafa'ya ait Adalar nahiyesi Şeyhli köyündeki değirmenin oluğunu harabeden Mehmed ile Abdi'nin yakalanarak muhakeme edilmeleri</b><br><br>Kıdvetü’n-nüvvâbi’l-müteşerri‘în Adalar nâibi efendi -zîde fazluhû- ve bi’l-fi‘il nâhiye-i merkūmda yeniçeri serdârı -zîde kadruhû- inhâ olunur ki, hâliyâ rikâb-ı hümâyûnunda rûznâmçe-i evvel sa‘âdetlü Yeğen el-Hâc Mustafa Efendi -zîde mecdühû-’nun Şeyhli nâm karyede vâki‘ çiftliği değirmeninin oluğunu nâhiye-i mezbûra tâbi‘ Dolayoba nâm karye sükkânından yeniçerilik iddi‘âsın eden Mehmed ve Abdi nâm kimesneler taş ile oluğunu doldurup değirmen mu‘attal olması iktizâ eyledikde taraf-ı şer‘den mürâsele ve zâbitleri ma‘rifetiyle da‘vet-i şer‘ olundukda merkūm Mehmed firâr ve mezbûr Abdi hânesinde mahfî olup şer‘-i şerîfe adem-i itâ‘atleri nümâyân olduğunu kādısı i‘lâm etmekle mezbûrân bi-eyyi hâlin ahz ve ele getirilip üzerlerine ba‘de’s-sübût hüküm hüccetleriyle mübâşirîne teslîm ve bu cânibe ihzârları içün işbu mektûb tahrîr, kıdvetü’l-emâsil ve’l-akrân otuz altı bölük Mustafa Çavuş ta‘yîn ve irsâl kılındı, vusûlünde gerektirki vech-i meşrûh üzere zâbiti ma‘rifetiyle merkūm Mehmed ve Abdi nâm yoldaşları bulundukları mahâlde ahz ve bu cânibe üzerlerine sübût bulan mevâdları hüccet-i şer‘iye olunup hüccet-i şer‘iyesiyle mübâşir-i merkūma teslîm ve bu cânibe ihzâr ve irsâl edip hilâf-ı şer‘-i şerîf kimesneye zulm ü ta‘addî eylemeyip mûceb-i mektûb ile amel eyleyesiz.<br><br>Tahrîren fî-evâhiri şehri Şa‘bâni’l-mu‘azzam sene selâse ve ışrîn ve mi'e ve elf.<br><br>Fî-sene 1124<br><br>El-Fakīr İsmail ser-sekbân-ı âlî kāimmakām-ı yeniçeriyân-ı Dergâh-ı âlî hâlâ.</p>          <br><a title="Önceki sayfa" style="text-decoration:none" href="./ayrmetin.php?idno=36722"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36724"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b186"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o367"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>