﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 180<br>Hüküm no: 130<br>Orijinal metin no: [86-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Efendi’nin emaneten elinde bulundurduğu gedik denen dükkân âletlerini Halil ve Eyüb Efendi’nin vekili olan Abbas Şükrü Efendi’ye vermesi</b><br><br>Aziz Efendi, vekâlet: 1 kıt‘a<br><br>Numara: 127, 40 guruş<br><br>Mahrûse-i Mısır’da Abidin Bey mahallesinde sâkinler Halil ve Eyüb efendiler b. el-merhûm Arapgirli Mehmed Arslan Ağa b. Yakub tarafından ber-vech-i âtî vekâlet iddi‘â eden işbu bâ‘isü’l-kitâb müderrisîn-i kirâmdan mekremetlü Abbas Şükrü Efendi b. İsmail zikri âtî dükkân ve gedik âlâtı hisselerine bi’l-emâne vaz‘-ı yedi mütehakkık olan talebe-i ulûmdan Ahmed Efendi b. Hüseyin mahzarında üzerine da‘vâ ve takrîr-i kelâm edüp Hazîne-i Haremeyn-i muhteremeyden makbûz evkāfdan İstanbul’da vâki‘ Ayasofya-i kebîr câmi‘-i şerîfi vakfı musakkafâtından İstanbul’da Çarşı-yı kebîrde Fesciler caddesinde kâin ma‘lûmü’l-hudûd altmış bir numara ile murakkam şehriye kırk akçe icâre-i müeccelelü bir bâb abacı ve kaba bezzâz dükkânının şehriye yirmi akçe icâre-i müeccelelü nısf hissesi şâyi‘an ve derûnunda merkūm Hazîne-i Haremeyn-i muhteremeyn evkāfı müstegallâtından beyne’l-esnâf abacı ve kaba bezzâz gediği ta‘bîr olunur şehriye kırk akçe icâre-i müeccelelü âlât-ı lâzıme-i ma‘lûme müstakıllen ve yine cadde-i mezkûrede vâki‘ kezâlik ma‘lûmü’l-hudûd <<yirmi>> kırk bir numara ile murakkam diğer bir bâb ve kaba bezzâz dükkânı derûnunda kezâlik Haremeyn-i muhteremeyn evkāfı müstegallâtından beyne’l-esnâf abacı ve kaba bezzâz gediği ta‘bîr olunur şehriye kırk akçe icâre-i müeccelelü âlât-ı lâzıme-i ma‘lûmenin dahi nısf hissesi şâyi‘an pederleri müteveffâ-yı mûmâ-ileyh Mehmed Arslan Ağa intikālinden gāibân-ı mûmâ-ileyhimâ Halil ve Eyüb efendiler ile li-ebeveyn karındaşları Ali ve Yakub efendilerin âdiyen bi’l-icâreteyn iştirâken ve sâbıkā taht-ı tasarruflarında ve mezbûr Ahmed Efendi nısf hisse dükkân ve müstakil ve nısf hisse âlât-ı gedik-i mezkûrlardan gāibân-ı mûmâ-ileyhimânın bir rub‘ hisselerine bi’l-emâne vâzı‘ü’l-yed olup ancak gāibân-ı mûmâ-ileyhimâ Halil ve Eyüb efendiler hisse-i şâyi‘a-i mezkûrelerini mezbûr Ahmed Efendi’nin yedinden nez‘ ü kabz ve ba‘de’l-kabz bedel-i misilleri ve mütevellîleri re’yleriyle âhara ferâğa ve bedellerini ahz ü kabza ve makbûzumu kendülere irsâl ve îsâle ve husûs-ı mezkûr mütevakkıf olduğu umûrun küllîsine yedimde olup bin üç yüz senesi Şa‘bâni’l-mu‘azzamı’nın sekizinci günü târihiyle müverraha mahrûse-i mezkûre kādîsı Kuyucaklızâde fazîletlü es-Seyyid Abdurrahman Nafiz Efendi’nin imzâ ve mutâbık hâtemini hâviye Arabiyyü’l-ibâre bir kıt‘a vekâlet hücceti nâtıka olduğu üzere târih-i mezkûrda mahrûse-i mezkûre mahkemesinde kādî-yı mûmâ-ileyh huzûrunda şühûd muvâcehesinde taraflarından beni vekâlet-i mutlaka-i sahîha-i şer‘iye ile bi’l-muvâcehe vekîl nasb ü ta‘yîn eylediklerinde ben dahi vekâlet-i mezkûreyi kabûl etmemle suâl olunup hisse-i mezkûrelerden keff-i yed ve bana teslîme mezbûr Ahmed Efendi’ye tenbîh olunmak bi’l-vekâle murâdımdır deyü suâl etdikde ol dahi cevâbında dükkân ve âlât-ı gedik-i mezkûrlardan ber-vech-i muharrer gāibân-ı mezbûrânın hisse-i şâyi‘a-i mezbûrelerine bi’l-emâne vaz‘-ı yedini ikrâr mâ‘adâ mezbûrun vekâlet müdde‘âsını inkâr edicek müdde‘î-i mûmâ-ileyhden ber-vech-i muharrer vekâlet müdde‘âsına mutâbık beyyine taleb olundukda udûl-i ahrâr-ı ricâl-i Müslimînden olup mahrûse-i mezkûreden bu esnâda Der-aliyye’ye gelen Arapgirli Hüseyin Ağa b. Yakub b. Hüseyin ve Eğinli Mustafa Ağa b. Osman b. Hasan nâm kimesneler li-ecli’ş-şehâde m[eclis-i] şer‘a hâzırân olup isre’l-istişhâd her biri müttefikü’l-lafz ve’l-ma‘nâ tıbku’l-müdde‘î bi’l-muvâcehe mufassalan edâ-yı şehâdet-i şer‘iye etdiklerinde şâhidân-ı mezbûrân Fatih civârında Çifteayak Medresesi müderrisi mekremetlü Yusuf Efendi b. Hasan ve Bevvâb Mehmed Efendi b. Emin’den evvelâ bâ-varaka-i mestûre sırran ve ba‘dehû medrese-i mezkûre ahâlisinden ve müderrisîn-i kirâmdan mekremetlü Mehmed Fuad Efendi b. Salih ve diğer Mehmed Efendi b. Veyis ve Salih Efendi b. Mehmed ve Şükrü Efendi b. Salih’den dahi alenen lede’t-tezkiye adl ve makbûlü’ş-şehâde oldukları zîr-i varakaya tahrîr ve ihbâr olunmağın mûcebince ba‘de’l-hükm hisse-i şâyi‘a-i mezkûrelerden keff-i yed ve müdde‘î-i vekîl-i mûmâ-ileyh Abbas Şükrü Efendi’ye teslîme mezbûr Ahmed Efendi’ye tenbîh olunmağın mâ-vaka‘a bi’t-taleb ketb olundu.<br><br>Fî 11 Safer sene [1]301<br><br>Şühûdü’l-hâl: Mehmed Emin Ağa b. Mustafa, Ömer Ağa b. Kadri ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12047"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12049"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b180"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o327"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>