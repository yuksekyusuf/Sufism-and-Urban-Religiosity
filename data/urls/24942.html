﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 132<br>Hüküm no: 55<br>Orijinal metin no: [5b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Hacı Mehmed’in kocası Lütfullah Çelebi b. Mustafa’da alacağı olduğuna dair iddiasını ispat edemediği</b><br><br><<Mahmiye-i İstanbul’da Cafer Subaşı mahallesinden Âişe bt. el-Hâc Mehmed meclis-i şer‘de hâlâ zevci Seyyid Lütfullah Çelebi b. Mustafa mahzarında üzerine takrîr-i da‘vâ edip mukaddemâ mezbûr Seyyid Lütfullah Çelebi’yi eşyâ-i memlûkemde bir zümrüd küpe ve bir altın bilezik ve bir orta keçesi ve semeni ile câriye ve sekiz sahan bey‘ ve iştirâ etmek için tarafımdan vekîl nasb ü ta‘yîn edip ol dahi ba‘de kabûlü’l-vekâle zikrolunan eşyâyı elli guruşa bey‘ ve benim mâlım olan elli guruş ile kendi mâlından on guruş dahi zam ve ilhâk ve altmış guruşa bir câriye iştirâ edip ba‘de câriye-i mezbûreyi iznim ile mezbûr Seyyid Lütfullah Çelebi yetmiş guruşa âhara bey‘ etmişdir hâlâ semeni olan yetmiş guruşu kabz edip benim mâlım olan altmış guruşu bana teslîmden imtinâ‘ eder suâl olunsun dedikde gıbbe’s-suâl mezbûr Seyyid Lütfullah Çelebi câriye-i mezbûre semeninden makbûzum olan altmış guruşdan mezbûre Âişe zimmetimi ibrâ ve ıskāt etmişdir deyü def‘le mukābele edecek gıbbe’l-istintâk ve’l-inkâr mezbûr Seyyid Lütfullah Çelebi’den def‘-i mezbûrunu mübeyyine beyyine taleb olundukda mahmiye-i mezbûre sükkânından Ahmed b. Musa el-müezzin ve Halil b. İbrahim ve Mehmed b. Ahmed ve Salih Çelebi b. Mehmed nâm kimesneler li-ecli’ş-şehâde meclis-i şer‘a hâzırûn olup isre’l-istişhâd fi’l-vâki‘ mezbûre Âişe Hatun câriye semeni olan meblağ-ı mezbûr altmış guruşdan zevci mezbûr Seyyid Lütfullah Çelebi’nin zimmetini ibrâ ve ıskāt eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince mezbûre Âişe men‘ olunup mâ-vaka‘a bi’t-taleb ketb olundu.<br><br>Fi’t-tâsi‘ min-Recebi’l-ferd li-sene isneyn ve seb‘în ve elf.<br><br>Şuhûdu’l-hâl: Ali Çavuş b. ( ), Abdullah b. Muharrem, Şükrullah b. Mustafa, Kadri Efendi Burûsî, Keşfî Mustafa Efendi b. Muharrem, Kastamonî Mehmed Efendi, Ahmed Efendi b. Hanefî.>></p>          <br><a title="Önceki sayfa" style="text-decoration:none" href="./ayrmetin.php?idno=24941"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24943"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b132"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1061"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>