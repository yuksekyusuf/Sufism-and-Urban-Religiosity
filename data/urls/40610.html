﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 348<br>Hüküm no: 331<br>Orijinal metin no: [46b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kadri ve İsmail’in babasından intikal eden alacaklarını tahsil için vekil tayin edilen Yusuf Ağa ile aralarında çıkan anlaşmazlıkta taraflara iddialarını ispat için süre verildiği</b><br><br>Fazîletlü efendi hazretlerinin imzâsıyladır.<br><br>Mahmiye-i İstanbul’da Debbâğ Yunus mahallesi sâkinlerinden olup bundan akdem vefât eden Ahmed Bey b. Süleyman’ın verâseti zevce-i metrûkesi Râbia bt. el-Hâc Ali nâm hâtuna ve sulbî kebîr oğlu Ali Çelebi’ye ve sulbî sagīr oğulları Kadri ve İsmail’e münhasıra olduğu şer‘an mütehakkık oldukdan sonra sagīrân-ı mezbûrânın kıbel-i şer‘den mansûbe vasîleri olan mezbûre Râbia tarafından husûs-ı âti’l-beyâna vekîl olup mezbûreye ma‘rifet-i şer‘iyye ile ârifân olan Mehmed Çavuş b. Abdi ve İbrahim Beşe b. Mehmed şehâdetleri ile şer‘an vekâleti sâbite olan mezbûr Ali Çelebi meclis-i şer‘-i hatîrde [47a] müvekkile-i mezbûrenin zevci bâ‘isü’l-kitâb Yusuf Ağa b. Abdullah mahzarında üzerine bi’l-vekâle takrîr-i da‘vâ edip sagīrân-ı mezbûrâna babaları müteveffâ-yı mezbûrdan irsen intikāl eden hisse-i şer‘iyyelerinin kassâm defteri nâtık olduğu üzere bazısı zimem-i nâsda olmağla müvekkile-i mezbûre merkūm Yusuf Ağa’yı cem‘ ve tahsîl ve kendiye îsâle tarafından vekîl edip ol dahi ba‘de kabûli’l-vekâle sagīrân-ı mezbûrânın el-Hâc [Ali] zimmetinde olan altmış üç bin akçe ve Andreya nâm zimmîden on sekiz bin akçe ve el-Hâc Muslı’dan otuz sekiz bin akçe ve mezbûr Andreya’dan bir def‘a on üç bin akçe ve mezbûr el-Hâc Ali’den bir def‘a dahi on bin iki yüz akçe ve Esad Efendizâde’den bin beş yüz akçe ki cem‘an yüz kırk üç bin yedi yüz akçe ahz u kabz eylediğinden gayrı mezbûr el-Hâc Ali yedinde vedî‘at olan otuz miskāl anber ile iki buçuk vakıyye öd dahi ahz u kabz eylemişdir suâl olunsun dedikde gıbbe’s-suâl mezbûr Yusuf Ağa cevâbında fi’l-hakīkat zevcem mezbûre Râbia sagīrân-ı mezbûrânın babalarından intikāl eden emvâlinden zimem-i nâsda olanı vech-i muharrer üzere kabza beni vekîl edip ben dahi ba‘de’l-kabûl ancak mezbûr el-Hâc Ali’den altmış üç bin akçe kabz edip vasiyye-i mezbûrenin emriyle sagīrân-ı mezbûrânın masârıfına sarf eyledim hak minvâl-i muharrer üzere meblağ-ı mezbûru ba‘de’l-kabz masârıf-ı sagīrân-ı mezbûrâna sarfıma izni ve kendi kabûlünü nâtık ve hat ve hatemini müştemil mu‘anven ve mersûm temessük dahi vermişdir deyu def‘le mukābele ve meblağ-ı mezbûrdan ziyâdesini kabzını inkâr edicek gıbbe’l-istintâk ve’l-inkâr evvelâ mezbûr Yusuf Ağa’dan def‘-i meşrûhunu mübeyyine beyyine taleb olundukda ityân-ı beyyine için istimhâl edip mehl-i şer‘î ile imhâl olundukdan sonra sâniyyen vekîl-i merkūm Ali Çelebi’den ziyâde mezkûreyi vedî‘a-i mezbûrenin kabzını mübeyyine beyyine [taleb] olundukda ikāmet-i beyyine için ol dahi istimhâl eyledikde mehl-i şer‘î ile imhâl olunmağın mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâbi‘ min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Ahmed Efendi b. Mehmed el-kādî, Ahmed Efendi el-müderris, Mustafa Çelebi b. Osman, Hızır Beşe b. Hüseyin el-mübâşir, Abdullah Efendi imâm-ı mahalle-i mezbûre ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40609"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40611"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b348"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o866"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>