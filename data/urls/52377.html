﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 87<br>Hüküm no: 67<br>Orijinal metin no: [19b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havva Hatun’un on yedi aydır dönmeyen eşi Mehmed’den boşandığı</b><br><br>Medîne-i Üsküdar’da Selami Ali Efendi mahallesi sâkinelerinden olup zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan işbu râfi‘atü’l-vesîka Havva bt. Ahmed nâm hatundan ber-vech-i âti <<istica>> istihbâr-ı şer‘î sudûrundan sonra mahalle-i mezbûre ahâlîsinden Mehmed Bey b. Ahmed ve Müezzin Mehmed Çelebi b. Mustafa nâm kimesneler li-ecl[i’l]-ihbâr meclis-i şer‘a hâzırûn olup istihbâr olundukda fi’l-vâki‘ işbu müstahbere-i mezbûrenin zevci olan gāib ani’l-beled Mehmed b. Hüseyin b. Abdülmennan nâm kimesne târîh-i kitâbdan on yedi ay mukaddem diyâr-ı âhara gider olduğu hâlde eğer ben bu günden bir sene tamâmına değin zevcem mezbûreye gelip vâsıl ve dâhil olmazsam şart olup zevcem mezbûre benden mutallaka olsun deyü bizim huzûrumuzda şart ve ta‘lîk edip bizi istişhâd edip hâlâ bir sene tamâm olup beş ay dahi ziyâde mürûr etmeğin gelip zevcesi mezbûreye vâsıl ve dâhil olmamağla şart-ı mezkûresine binâen Havva zevci gāib-i mezbûr Mehmed’den mutallaka olmuşdur deyü takrîri[ni] alâ-tarîkı’ş-şehâde haber vermeleriyle vâki‘ hâl hıfzan-li’l-makāl bi’t-taleb ketb olundu.<br><br>Fi’l-yevmi’s-sâdis aşer min-Şevvâli’l-mükerrem li-seneti hamsîn ve mi’ete ve elf.<br><br>Şuhûdü’l-hâl: Mehmed Bey b. Ahmed, Müezzin Mehmed Çelebi b. Mustafa, Berber el-Hâc Mehmed b. Ahmed, Veli Bey b. Ahmed, Mustafa Bey b. Ahmed, Hasan Bey b. Ramazan, Mehmed Bey b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=52376"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52378"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b087"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o319"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>