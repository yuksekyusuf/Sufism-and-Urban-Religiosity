﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 94<br>Hüküm no: 53<br>Orijinal metin no: [34-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Redif Taburu Kolağası Abdülaziz Efendi’ye ait ev hissesine el koyan Osman Fahri Efendi’den hissenin alınması</b><br><br>Aşçızâde Mehmed, isbât-ı vekâlet: 1 kıt‘a<br><br>Numara: 254, 40 guruş<br><br>Mahmiye-i İstanbul’da Aksaray civârında Alembey mahallesi ahâlisinden olup Aydın vilâyet-i celîlesine mülhak medîne-i Manisa’da Câmi‘-i Kebîr mahallesinde sâkin redîf taburu sağkol ağası Abdülaziz Efendi b. el-müteveffâ İbrahim Edhem b. Abdullah’ın li-ümmi er karındaşı olup tarafından ber-vech-i âtî vekâlet iddi‘â eden işbu bâ‘isü’l-kitâb hakkāk esnâfından İhsan Efendi b. Azmi b. Abdurrahman m. zikri âtî menzil hissesine bi’l-emâne vaz‘-ı yedi mütehakkık olan Osman Fahri Efendi b. İbrahim mahzarında üzerine da‘vâ ve takrîr-i kelâm edüp nezâret-i Evkāf-ı Hümâyûn’a mülhak evkāfdan merhûme Fatıma Hatun Vakfı musakkafâtından medîne-i Üsküdar’da Kassâm çeşmesi kurbünde Evliyâhoca mahallesinde kâin yirmi dört numara ile murakkam ma‘lûmü’l-hudûd ve’l-müştemilât beher şehr otuz akçe icâre-i müeccelelü bir bâb menzilin dört hisse i‘tibârıyla üç hissesi babası müteveffâ-yı mezbûr İbrahim Edhem intikālinden birâderim gāib-i mezbûrun bâ-temessük-i mütevellî bi’l-icâreteyn taht-ı tasarrufunda ve mezbûr Osman Fahri Efendi hisse-i mezkûreye birâderim gāib-i mezbûrun teslîmiyle bi’l-emâne vâzı‘ü’l-yed olup ancak birâderim gāib-i mezbûr ber-vech-i muharrer mutasarrıf olduğu hisse-i mezkûreyi merkūmun yedinden nez‘ ve kabz ve ba‘de’l-kabz bedel-i misliyle bâ-re’y-i mütevellî âhara ferâğa ve bedelini ahz ü kabza ve makbûzumu kendüye irsâl ve îsâle ve husûs-ı mezkûr mütevakkıf olduğu umûrun küllîsine yedimde olup işbu sene-i mübâreke Muharremi’l-harâmının yirmi dokuzuncu günü târihi günü târihiyle müverraha medîne-i mezkûre nâibi sudûr-ı i‘zâmdan semâhatlü Haydar Efendi Hazretlerinin imzâ ve hâtemini hâviye bir kıt‘a vekâlet hücceti ve hüccet-i mezkûre zahrında muharrer vilâyet-i mezkûre Bidâyet Mahkemesi’nin memhûr mazbata mantûklarınca mahkeme-i mezbûrede nâib-i mûmâ-ileyh huzûrunda tarafından beni gıyâbımda kabûlüme mevkūfe vekâlet-i mutlaka-i sahîha-i şer‘iye ile vekîl nasb ü ta‘yîn edüp haber-i vekâlet bana vâsıl oldukda ben dahi vekâlet-i mezkûreyi kabûl etmemle suâl olunup hisse-i şâyi‘a-i mezkûreden keff-i yed ve vech-i lâyıkıyla bana teslîme mezbûr Osman Fahri Efendi dahi cevâbında hisse-i mezkûre nâib-i mezbûrun ber-vech-i muharrer intikālen bi’l-icâreteyn taht-ı tasarrufunda olup kendüsü dahi bi’l-emâne vâzı‘ü’l-yed olduğunu ikrâr mâ‘adâ müdde‘î-i merkūmun ber-vech-i muharrer vekâlet müdde‘âsını inkâr etmekle hüccet ve mazbata-i mezkûreler lede’l-mütâla‘a hüccet-i mezkûrenin mührü mutâbık ve me‘âli vekâlet-i mezkûreyi beyândan ibâret idiği cânib-i fetvâhâneden tahşiye ve temhîr olunduğuna ve mazmûnu müdde‘î-i mezbûrun takrîr-i meşrûhuna mutâbık olduğuna ve mazbata-i mezkûre dahi hüccet-i mezkûreyi müeyyid ve musaddık bulunduğuna binâen tezvîr ve tasnî‘den sâlim olduğu münfehim ve Mecelle-i Ahkâm-ı Adliye’nin bin sekiz yüz yirmi birinci mâddesi mûcebince bu makūle tezvîr ve tasnî‘den sâlim olan senedât-ı şer‘iyenin mazmûnuyla bilâ-beyyine amel ve hüküm câiz olmağla mûcebince müdde‘î-i mezbûrun vekâletine ba‘de’l-hükm hisse-i mezkûreden keff-i yed ve müdde‘î vekîl-i mezbûr İhsan Efendi’ye teslîme mezbûr Osman Fahri Efendi’ye tenbîh olunmağın mâ-vaka‘a bi’t-taleb ketb olundu.<br><br>Fî 29 Zilka‘de sene 1300<br><br>Şühûd[ü’l-hâl]: Ömer Ağa b. Kadri, Mehmed Ağa b. Mustafa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=11970"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11972"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b094"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o353"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>