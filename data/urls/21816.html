﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 110<br>Hüküm no: 77<br>Orijinal metin no: [9b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud Ağa b. Mustafa Kapudan’ın menzilini Fatıma bt. Mustafa’ya sattığı</b><br><br>Mahrûse-i Galata[‘da] Sultan Bayezid mahallesinde sâkin Mahmud Ağa b. Mustafa Kapudan mahfil-i şer‘de Fâtıma bt. Mustafa b. Abdülkerîm nâm hâtunun kebîr oğlu ve tarafından bey‘-i âti’l-beyânı tasdîka vekîli olduğu el-Hâc Osman b. Mehmed ve Abdullah Çelebi b. Süleyman nâm kimesneler şehâdetleriyle şer‘an sâbit olan işbu râfi‘u’l-vesîka İbrahim Çelebi b. Mehmed nâm kimesne mahzarında ikrâr ve takrîr-i kelâm edip akd-i âtî sudûruna değin yedimde mülküm olup mahalle-i mezbûrede vâki‘ bir tarafdan Debbâğ Ahmed Çelebi mülkü ve bir tarafdan Ömer Çelebi tasarrufunda olan vakıf menzil ve bir tarafdan müşterek damlalık arsası ve bir tarafdan tarîk-i âm ile mahdûd ulyâda iki bâb oda ve bir matbah ve dehlîz ve tahta-pûş vüstâda bir bâb oda ve bir matbah ve dehlîz ve kenîf ve abdesthâne süflâda bir bâb oda ve bi’r-i mâ ve bir mikdâr eşcârı [ve] havluyu müştemil mülk menzilimi bi-cümleti’t-tevâbi‘ ve’l-levâhık ve kâffeti’l-menâfi‘ ve’l-merâfık tarafeynden îcâb ve kabûlü hâvî bey‘-i bâtt-ı sahîh-i şer‘î ile müvekkile-i mezbûre Fâtıma Hâtun’a üç yüz guruşa bey‘ ve teslîm eylediğimde ol dahi ber-vech-i muharrer iştirâ ve tesellüm ve kabûl eyledikden sonra semeni olan meblağ-ı mezbûru müvekkile-i mezbûre yedinden tamâmen alıp kabz eyledim ba‘de’l-yevm menzil-i mahdûd-ı merkūm bi-cümletin mâ yeştemilühû ve yahvîhi müşteriye-i merkūme Fâtıma Hâtun’un mülk-i müşterâsı olmuşdur keyfemâ teşâ ve tahtâr mutasarrıfa olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’r-râbi‘ aşer min-Recebi’l-ferd li-sene 1137.<br><br>Şuhûdü’l-hâl: İmâm Ali Efendi, es-Seyyid Mehmed b. es-Seyyid Mehmed, Müezzin Molla Ali, Debbâğ Osman Çelebi b. Hasan, el-Hâc Ali b. Süleyman, el-Hâc Osman b. Mehmed, Abdullah Çelebi b. Süleyman, Salih b. Mehmed, Halil b. Mustafa. </p>          <br><a title="Önceki sayfa" style="text-decoration:none" href="./ayrmetin.php?idno=21815"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21817"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b110"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o472"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>