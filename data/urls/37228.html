﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 399<br>Hüküm no: 284<br>Orijinal metin no: [73a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine Hatun’un vefat eden kocası Hasan Bey’de olan mehir bedeliyle miras hissesini terekeden aldığı</b><br><br>Kezâlik akd-i meclis-i şer‘-i şerîf ettikde müteveffânın zevcesi olup zâtı ta‘rîf-i şer‘î ile mu‘arrefe olan bâ‘isetü’l-vesîka Emine Hatun bt. Abdullah meclis-i ma‘kūd-ı mezbûrda müteveffâ-yı mezbûrun evlâd-ı sıgārının tesviye-i emrlerine tashîhan li’d-da‘vâ vasî nasb olunan mahmiye-i mezbûrede Elvanzâde mahallesinde sâkin el-Hâc Veli Ağa b. Kadri mahzarında üzerine da‘vâ ve takrîr-i kelâm edip mezbûr Hasan Bey b. Abdullah b. Abdullah târîh-i fevtinden dört sene mukaddem tezevvüc murâd ettikde beni altı bin sağ akçe mehr-i müeccel tesmiyesiyle şuhûd mahzarlarında tezevvüc ve kabûl edip akd-i nikâh beynimizde bu vechile kāim iken kable’l-edâ fevt olmağla terekesinden taleb ederim suâl olunsun dedikde gıbbe’s-suâl ve’l-inkâr müdde‘iye-i mezbûreden sıdk-ı makāline beyyine taleb olundukda udûl-ı ahrâr-ı ricâl-i Müslimînden mahalle-i mezbûre ahâlîsinden mu‘arrifân-ı mezbûrân Halil Efendi b. Ahmed ve Mustafa Bey b. Ömer li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd fi’l-hakīka mezbûr Hasan Bey b. Abdullah b. Abdullah târîh-i fevtinden dört sene mukaddem tezevvüc murâd ettikde işbu müdde‘iye-i mezbûre Emine Hatun bt. Abdullah’ı altı bin sağ akçe mehr-i müeccel tesmiyesiyle huzûrumuzda tezevvüc ve kabûl edip akd-i nikâh beynlerinde bu vechile kāim iken vefât eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebince ba‘de’l-hükm müdde‘iye-i mezbûre Emine meclis-i mezbûrda merkūm el-Hâc Veli Ağa muvâcehesinde ikrâr ve takrîr-i kelâm edip ânifen bana edâsına hükm-i şer‘î lâhık olan altı bin sağ akçe mehr-i müeccel hakkımı ve ba‘de ihrâci’l-mesârif ve’d-düyûn ve’s-sülüs defter-i kassâm-ı askerî nâtık olduğu üzere nısf-ı sümün hisseme isâbet eden para dört hesâbı üzere otuz bin altı yüz yirmi altı akçe [73b] hakkımı terekeden olmak üzere mezbûr el-Hâc Veli Ağa yedinden alıp kabz eyledim meblağayn-ı mezbûreynden yedinde bir akçe kalmadı dedikde gıbbe’t-tasdîk vâki‘ hâli ilâ-âhirihî.<br><br>Şuhûdü’l-hâl: Es-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=37227"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37229"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0399"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1172"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>