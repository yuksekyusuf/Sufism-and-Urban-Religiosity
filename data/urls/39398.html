﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 132<br>Hüküm no: 106<br>Orijinal metin no: [20a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Osman Çavuş b. Murad’ın Hüseyin Ağa’daki alacağına kefil olmadığına dâir sâbık Vidin kadısı es-Seyyid Ömer Efendi b. es-Seyyid Muharrem Çelebi’nin yemin ettiği</b><br><br>Bundan akdem mahmiye-i İstanbul’da müteveffâ olan merhûm Osman Çavuş b. Murad’ın verâseti vâlidesi olup el-ân vilâyet-i Rumeli’nde Paşa sancağında Cuma kazâsına tâbi‘ Demirhanlar nâm karyede sâkine olan Hundi bt. Abdullah nâm hatuna ve li-ebeveyn kız karındaşı Turpeşe nâm hatuna ve li-ebeveyn ammi oğlu Zülfikâr’a münhasıra olduğu zâhir ve mukarrer oldukdan sonra mezbûretân Hundi ve Turpeşe taraflarından husûs-ı âtîye vekîl olup vekâleti vech-i şer‘î üzere alâ-vechi’l-hasm sâbite olan Ahmed b. Behram nâm kimesne mahfil-i şer‘-i hatîrde sâbıkā Vidin kādısı olan bâ‘isü’l-kitâb umdetü kuzâti’l-İslâm kıdvetü vülâti’l-enâm Mevlânâ Şefî‘î es-Seyyid Ömer Efendi b. es-Seyyid Muharrem Çelebi muvâcehesinde bi’l-vekâle üzerine takrîr-i da‘vâ edip müteveffâ-yı mezbûr Osman Çavuş’un bundan esbak Vidin nâzırı iken müteveffâ olan Hüseyin Ağa nâm kimesne zimmetinde beynlerinde mikdârı ve vasfı ma‘lûm emti‘a-i mütenevvi‘a bahâsından yüz bin fıddî akçe hakkı olup meblâğ-ı mezbûra müşârun-ileyh es-Seyyid Ömer Efendi tarafeynden emr u kabûlü hâviye kefâletle kefîl olmuş idi. Hâlâ mezbûr Osman Çavuş müteveffâ olmağla meblâğ-ı mezbûrun nısfı kız karındaşına ve sülüsü vâlidesine ve mâ‘adâsı ammi oğluna intikāl etmeğin kefâleti hasebiyle müvekkiletân-ı mezbûretâna âid olan hisse-i ma‘hûdelerini bi’l-vekâle taleb ederim dedikde gıbbe’s-suâl ve’l-inkâr ve akībe’l-istişhâd ve’l-acz ani’l-beyyine vekîl-i mezkûr talebiyle müşârun-ileyh Ömer Efendi’ye yemîn teklîf olundukda müşârun-ileyh dahi ber-nehc-i mezkûr meblâğ-ı mezbûra tarafeynden emr u kabûlü hâviye kefâletle kefîl olmadığına yemîn billâhi aliyyi’l-a‘lâ etmeğin mâ vaka‘a bi’t-taleb ketb ve imlâ olundu.<br><br>Hurrire fî-evâhiri şehri Receb’l-mürecceb li-sene selâse ve selâsîn ve elf.<br><br>Şuhûdü’l-hâl: Umdetü kuzâti’l-İslâm Mevlânâ Abdülkerim Efendi el-Kādî bi kasaba-i Paşa sâbıkan, zübdetü’l-vülât Mevlânâ es-Seyyid Ahmed Efendi b. İbrahim el-Kādî bi kazâi Silistre, fahrü’l-müderrisîn Mevlânâ Mehmed Efendi b. el-Hâc Mustafa el-Kengirî, Hamid Efendi b. el-Hâc Mehmed el-Kādî bi kasaba-i Azak, el-Hâc Mahmud b. Süleyman el-muhzır ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39397"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39399"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b132"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o418"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>