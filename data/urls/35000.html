﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 397<br>Hüküm no: 347<br>Orijinal metin no: [127-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çömlekçi Petro’nun Mehmed Ağa’ya olan borcunu ödemesi</b><br><br>12000 [guru]şa sulh<br><br>6000 [guru]şa hüküm<br><br>[Ma‘rûz]<br><br>Enderûn-ı hümâyûndan muhrec sâhib-i arzuhâl es-Seyyid Mehmed Ağa b. es-Seyyid Ebûbekir bi’l-ma‘iyye rü’yete memûr evkāf müfettişi İstanbul pâye-i celîlesiyle mübâhî izzetlü fazîletlü es-Seyyid Mehmed Emin Âsaf Beyefendi hâzır olduğu hâlde Çarşamba günü huzûr-ı hazret-i Fetvâ-penâhî’de ma‘kūd meclis-i şer‘-i münîrde medîne-i Üsküdar’da vâki‘ Çömlekçi esnâfından derûn-ı arzuhâlde mastûrü’l-ism Petro v. Kiso zimmî muvâcehesinde ben mersûm Petro zimmî ile bir müddet Çömlekçilik ticâretinde inânen şerîkler olup ba‘dehû bin iki yüz elli altı senesi Zilhiccetü’ş-şerîfesinin beşinci günü fesh-i akd-i şirket birle hesâbını sehv ü galatdan ârî yegân yegân hesâb-ı sahîh ve esnâf ma‘rifetleriyle rü’yet eylediğimizde lede’l-muhâsebe benim re’s-i mâlım olup mersûm Petro zimmî zimmetinde kabzımâl olduğundan on dokuz bin iki yüz altmış guruş alacağım zuhûr ettikde mersûm Petro zimmî meblağ-ı merkūm on dokuz bin iki yüz altmış üç guruş cihet-i mezkûreden zimmetinde bana deyni olduğunu ikrâr-ı kat‘î ile ikrâr ve bir kıt‘a deyn temessüğü dahi verip hattâ işbu yedimde olan sene-i sâbıkā yani bin iki yüz elli yedi senesi Şa‘bâni’l-mu‘azzamı’nın yirmi üçüncü günü târihiyle müverrah ve Sadr-ı Anadolu bulunan sa‘âdetlü fazîletlü Abdülhalim Efendi hazretlerinin hâtemlerini hâvî huzûrlarında mürâfa‘adan verdikleri bir kıt‘a i‘lâm nâtık olduğu üzere mersûm Petro zimmî üzerine ikrârıyla hükmolunmuş iken ancak zahr-ı i‘lâm nâtık olduğu üzere üç bin üç yüz guruşunu bana edâ edip bâkīsi olan on beş bin dokuz [yüz] altmış üç guruşu hâlâ edâ etmemekle meblağ-ı bâkī-i mahkûmün-bih-i merkūm on beş bin dokuz yüz altmış üç guruşu mersûm Petro zimmîden hâlâ taleb ederim deyü mazmûnu takrîrine mutâbık bir kıt‘a i‘lâm-ı şer‘î ibrâzıyla da‘vâ ettikde ol dahi cevâbında kaziyye ber-minvâl-i meşrûh <<oldu>> üzere olduğunu bi-tamamihâ tâyi‘an ve kat‘iyyen ikrâr ü i‘tirâf edip lâkin bâ-temessük-i mütevellî bi’l-icâreteyn mutasarrıf olduğum medîne-i mezkûrede Kavak nâm mahâlde vâki‘ bir bâb Çömlekçi dükkânı derûnunda mevcûde beyne’l-esnâf gedik ta‘bîr olunur vakıf âlât-ı lâzıme-i ma‘lûmeyi müdde‘î-i mezbûr es-Seyyid Mehmed Ağa’ya cihet-i karzdan altı bin guruş deynim mukābelesinde bin iki yüz elli dört senesi Recebi’l-müreccebinin on beşinci günü vefâen bâ-re’y-i mütevellî ferâğ ve tefvîz etmemle meblağ-ı merkūm altı bin guruş hesâb-ı mezkûra idhâl ve ancak re’s-i mâlı olup zimmetimde alacağı zuhûr eden üç bin iki yüz altmış üç guruşa zamla meblağ-ı mezkûr on dokuz bin iki yüz altmış üç guruşa iblâğ olunmağla bu sûretde meblağ-ı bâkī-i merkūm on beş bin dokuz yüz altmış üç guruşu müdde‘î-i mezbûra edâ eylediğimde gedik-i mezkûrdan keff-i yed etsin deyü inkâra mukārin ibrâ eylediği kelâmı meşrû‘ ve iltifâta şâyân olmadığı müdde‘î-i mersûm Petro zimmîye tefhîm ve ba‘dehû meblağ-ı merkūm altı bin guruş ber-vech-i muharrer hesâb-ı mezkûrda dâhil olmadığını ikrâr dahi etmekle mûcebiyle meblağ-ı bâkī-i merkūm on beş bin dokuz yüz altmış üç guruş mersûm Petro zimmîden tahsîl ve müdde‘î-i mezbûr es-Seyyid Mehmed [128] Ağa’ya teslîm ettirilmek iktizâ eylediği İstanbul Mahkemesi’nden huzûr-ı [âlîlerine i‘lâm olundu]<br><br>Fî 27 Ca sene [1]258</p>          <br><a title="Önceki sayfa" style="text-decoration:none" href="./ayrmetin.php?idno=34999"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35001"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b397"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o587"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>