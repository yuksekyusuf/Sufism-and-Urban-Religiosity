﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 420<br>Hüküm no: 416<br>Orijinal metin no: [60a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kerime bt. Muslı Bey’in şahitler huzurunda üç bin akçe müeccel mehir ile İbrahim Beşe b. Ali ile nikâhlandığı</b><br><br>Mahmiye-i İstanbul’da Voynuk Şücâ‘ mahallesi sükkânından işbu bâ‘iseyi’l-vesîka İbrahim Beşe b. Ali ile zevcesi Kerime bt. Muslı Bey nâm hâtundan vech-i âtî üzere istihbâr-ı şer‘î sudûrundan sonra udûl-i Müslimînden olup mahalle-i mezbûre sükkânından İmâm İbrahim Efendi b. Mehmed ve Mustafa b. İbrahim ve Yusuf Bey b. Mustafa ve Mehmed b. Himmet ve Kadri b. Hüseyin ve Mehmed Ağa b. Abdullah ve el-Hâc Maksud b. Salih nâm kimesneler li-ecli’l-ihbâr meclis-i şer‘a hâzırûn olup isre’l-istihbâr fi’l-vâki‘ mezkûr Kerime nefsini bundan akdem mahalle-i mezbûrede mezkûr İbrahim Beşe’ye bin altmış dört Şevvâli’nin on yedinci günü üç bin akçe mehr-i müeccel-i müsemmâ ile bizim huzûrumuzda tezvîc ol dahi tezevvüc ve kabûl edip ol vechile mezkûre Kerime mezbûr İbrahim Beşe’nin vech-i muharrer üzere zevce-i menkûhasıdır ve mezbûre Kerime sâliha ve mestûre ve mezbûr İbrahim Beşe dahi sâlih ve dîndâr kimesnelerdir deyu herbiri ihbâr etmeğin vâki‘u’l-hâl mezbûrânın talebleriyle ketb ve yedlerine def‘ olundu.<br><br>Tahrîren fi’l-yevmi’l-hâdî ve’l-ışrîn min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Ramazan Efendi el-kâtib, Mustafa Efendi b. Abdurrahman, Mustafa Efendi b. Muharrem, Osman Beşe çukadâr ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40694"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40696"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b420"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o853"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>