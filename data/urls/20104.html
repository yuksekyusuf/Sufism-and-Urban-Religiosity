﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 80<br>Hüküm no: 55<br>Orijinal metin no: [23a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Şemse Hâtun bt. Şehâbeddin’in vefat eden zevci Mustafa Reis b. Abdülmennân’ın metrûkâtından hissesini beytülmâl emîni Murad Ağa b. Abdürrahim’den aldığı</b><br><br>Mahmiye-i Galata müzâfâtından kasaba-i Beşiktaş’da merhûm Sinan Paşa mahallesinde iken vefât eden Mustafa Reis b. Abdülmennân’ın zevce-i metrûkesi ve vârisesi Şemse Hâtun bt. Şehâbeddin mahfil-i şer‘-i şerîfde mahmiye-i mezbûre ve tevâbi‘inde bi’l-fi‘l beytülmâl emîni olan Murad Ağa b. Abdürrahim tarafından mahmiye-i mezbûre ve tevâbi‘inde vâki‘ olan beytülmâli ahz u kabza vekîli sâbitü’l-vekâle olan Hüseyin Bey b. Mustafa muvâcehesinde ikrâr ve takrîr-i kelâm edip zevcim müteveffâ-yı mezbûrun benden gayrı zâhirde vâris-i ma‘rûfu olmamağın muhallefâtının rub‘u bana ve selâse-i erbâ‘ı beytülmâle âid olduğu ecilden muhallefât-ı mahkiyeye mezbûr Hüseyin Bey vâzı‘ü’l-yed olmuşdu. El-hâletü hâzihî zevcim müteveffâ-yı mezbûrun muhallefâtından bana aid rub‘ hisse-i şer‘iyyemi mezbûr Hüseyin Bey’in yedinden bi’t-tamâm alıp kabz eyledim ve ondan mâ‘adâ zevcim müteveffâ-yı mezbûrun zimmetinde mehr-i müeccel-i müsbetem olan üç bin akçe mukābelesinde dahi zevcim müteveffâ-yı mezbûrun terekesinden olan bir re’s kara sığır inek ile bir danayı alıp kabz eyledim, min ba‘d zevcim müteveffâ-yı mezbûrun terekesine müte‘allik mezbûr Murad Ağa ile aslâ da‘vâ ve nizâ‘ım yokdur dedikde gıbbe’t-tasdîki’l-mu‘teber mâ hüve’l-vâki‘ bi’t-taleb sebt olundu. Hurrire fi’t-târihi’l-mezbûr<br><br><br>Şuhûdü’l-hâl: Es-Sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=20103"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20105"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b080"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o200"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>