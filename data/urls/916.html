﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 52<br>Hüküm no: 13<br>Orijinal metin no: [3a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Abdülkerim ile Eskiahmedoğlu Ahmed’in nikâh husundaki davalarının Alaiye sancağında görülmesi</b><br><br>Ma‘rûz-ı dâ‘îleridir ki,<br><br>Sâdır olan fermân-ı âlîlerine imtisâlen işbu arzuhâl ve hâmişinde mastûr derkenâra nazar olundukda Nevâhî-i Alâiye’de Sarıhallar karyesi ahâlîsinden li-ebeveyn er karındaşım el-Hâc Feyzullah Ağa sulbiye kızı Âişe nâm bikr-i mürâhıkayı oğlum Abdülkerim’e bi’l-velâye akd-i nikâh edip zevce-i menkûhası olmuş iken karye-i mezbûre ahâlîsinden Eskiahmedoğlu Ahmed nâm kimesne işbu târîhden bir sene mukaddem mezbûre Âişe’yi babası mezbûr el-Hâc Feyzullah Ağa’dan kendi nefsi için nikâhla almağa tâlib oldukda vech-i meşrûh üzere oğlum mezbûra nikâhla verip menkûhası olduğunu ifâde edince dört sene mukaddem bana nikâh olunmuşdur deyü hilâf-ı vâki‘ da‘vâya tasaddî ve murâhika-i mezbûreyi mütegallibeye istinâd ile cebren hânesine gönderip ba‘dehu merkūm bir sene mukaddem mezbûre Âişe’yi istinkâh eylediği kazâ-i mezbûr nâibi huzûrunda vech-i şer‘î üzere sâbit olmağın merkūm Ahmed mezbûre Âişe’yi muahharen nikâh ile almağa tâlib olmuş iken mukaddemâ menkûham idi demesi şer‘an mesmû‘a olmayıp ba‘dehu kemâl-i diyânetsizliğinden merkūm, merkūme Âişe’yi boğup kuyuya atmış, gadr-ı azîme cesâret etmekle husûs-ı mezkûr livâ-i mezbûr mütesellimi huzûrunda şer‘le mürâfa‘a ve ihkāk-ı hak olunmak bâbında bir kıt‘a fermân-ı âlîşân sudûru istid‘âsında olduğu meâl-i arzuhâlden müstefâd ve bu husûsa dâir Dîvân-ı Hümâyûn tarafından emr-i âlî verildiğinin kaydı bulunmadığı meâl-i derkenârdan müstebân olmağla bu sûretde sâhib-i arzuhâl es-Seyyid Mehmed’in ber-vech-i meşrûh sulbî oğlu sagīr-i mezbûr Abdülkerim’in velîsi olduğu üzere hasmı merkūm Eskiahmedoğlu Ahmed ile mahâllinde şer‘an mürâfa‘a ve ihkāk-ı hak olunmasını âmir Alâiye sancağı mütesellimiyle nâibine hitâben bir kıt‘a fermân-ı âlîşân ısdârı muvâfık-ı şer‘-i şerîf idüğü huzûr-ı âlîlerine i‘lâm olundu.<br><br>Fî 5 R sene [1]252.</p>          <br><a title="Önceki sayfa" style="text-decoration:none" href="./ayrmetin.php?idno=915"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=917"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b052"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o363"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>