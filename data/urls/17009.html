﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 115<br>Hüküm no: 56<br>Orijinal metin no: [7b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>II. Bâyezid evkafından Çiğlibahçe’de Seyyid Salih’in yetiştirdiği ağaç ve güllerin vakfın mütevelliyesi Emine’ye satılıp aralarındaki anlaşmazlığın giderilmesi</b><br><br>Maʻrûz;<br><br>Sâdır olan fermân-ı âlîlerine imtisâlen tarafeynin senedât ve yedlerine verilen iʻlâmlarına nazar olundukda Havâss-ı refîʻa muzâfâtından kasaba-i Hasköy’de Çiğlibahçe demekle şöhret-şiʻâr olan bahçenin arsası yüz altmış akçe mukātaʻalı Sultan Bâyezid-i velî −tâbe serâhu− vakfı olup ve bahçe-i mezbûrda mevcûd ebniye ve âbâr ve havuz ve hîtân? ve eşcâr-ı kadîme ber-vech-i meşrûta mütevelliye olan sâhibe-i arzuhâl Emine’nin babası müteveffâ Mehmed Çavuş’un derûn-ı vakfiyesinde taʻyîn eylediği cihâta vakfı nezâreti Haslar kadılarına meşrût olduğu tahakkukundan sonra derûn-ı arzuhâlde mezkûrü’l-ism Seyyid Salih’in derûn-ı bahçede kendi gars ve terbiyesiyle hâsıla eşcâr-ı maʻlûme ve gül fidânları olmağla mezbûr es-Seyyid Salih mütevelliye-i mezbûre Emine ile Dîvân-ı âlîlerinde maʻkūd meclis-i şerʻ-i âlîde murâfaʻa etdiklerinde nefʻan-li’l-vakf mezbûr es-Seyyid Salih zikr olunan eşcâr ve gül fidanları mütevelliye-i mezbûre Emine’ye vakıf içün yüz guruşa beyʻ ol dahi bi’tevliye iştirâ ve kabûl edip semeninden seksen beş guruş mezbûr es-Seyyid Salih on yedi senede bahçe-i mezbûreyi fuzûlî zabt ve ol müddetle ecr-i mislinden kendine âid olan vazîfesinden mâʻadâ deyni iktizâ eden ol kadar akçeye takās ve semen-i bâkī on beş guruş mütevelliye-i mezbûre Emine kendi malından vermeye taʻahhüd edip bu vechile katʻ-ı nizâʻ etdiklerinden sonra baʻde’l-yevm bahçe-i mezbûre yed-i mütevelliye ile tasarruf olunup hâsıla olan galle-i vakf vakfiye-i maʻmûlün-bihâda taʻyîn olunan şürût ile amel etmek üzere mütevelliye-i mezbûre Emine’ye tenbîh-birle husûs-ı mezbûra faysal verildiği huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fî 29 Zilhicce sene 1159</p>          <br><a title="Önceki sayfa" style="text-decoration:none" href="./ayrmetin.php?idno=17008"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17010"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b115"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o764"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>