﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 462<br>Hüküm no: 448<br>Orijinal metin no: [93a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Ömer b. Ali’nin, Yedikule’deki Sultan Abdülhamid Han vakfından icareli yarım hisse kasap dükkânı gediğini Mehmed Emin Ağa’ya devrettiği</b><br><br>Ma‘rûz[-ı dâ‘î-i devlet-i aliyyeleridir ki]<br><br>Hüdâvendigâr-ı esbak cennet-mekân firdevs-âşiyân merhûm-ı mağfiret-nişan Sultan Abdülhamid Hân -tâbe serâhu- hazretlerinin evkāf-ı celîlelerinden mahmiye-i İstanbul’da Yedikule hâricinde vâki‘ gayr-ez selhhâne-i mîrî on aded ganem selhhânelerinden birinci selhhâneye merbût mahrûse-i Galata’ya muzâfe kasaba-i Kasımpaşa’da köprü karşısında vâki‘ aşçı dükkânına muttasıl ma‘lûmü’l-hudûd bir bâb kasab dükkânı derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûmenin nısf hisse-i şâyi‘asına bâ-temessük-ı mütevellî mutasarrıf olan es-Seyyid Ömer b. es-Seyyid Ali nâm kimesne meclis-i şer‘-i enverde hâlâ hâssa kasabbaşısı [93b] dergâh-ı âlî kapıcı başılarından es-Seyyid el-Hâc Mustafa Ağa tarafından vekîl-i mürseli kasablar Kethüdâsı el-Hâc Hasan Ağa b. el-Hâc Osman hâzır olduğu hâlde kasab ustalarından el-Hâc Mehmed Emin Ağa b. Ahmed muvâcehesinde mârrü’l-beyân kasaba-i Kasımpaşa’da köprü karşısında vâki‘ aşçı dükkânına muttasıl bir bâb kasab dükkânı derûnunda mevcûde gedik tâ‘bir olunur âlât-ı lâzıme-i ma‘lûmeden ber-mûceb-i temessük mutasarrıf olduğum nısf hisse-i şâyi‘amı hüsn-i rızâ ve tayyib-i hâtırım ve ferağ-ı mu‘teber-ı kat‘î ile merkūm el-Hâc Mehmed Emin Ağa’ya bâ-re’y-i mütevellî ferağ ve tefvîz eylediğimde ol dahi tefevvüz ve kabûl edüp fîmâ ba‘d dükkân-ı mezkûr derûnunda mevcûde gedik tâ‘bir olunur âlât-ı lâzıme-i ma‘lûmede benim kat‘â alâka ve medhalim kalmayup nısf hisse-i şâyi‘a-i mezkûre merkūm el-Hâc Mehmed Emin Ağa’nın dâhil-i havza-i tasarrufu olmuşdur deyü eylediği ikrâr u i‘tirâfını merkūm el-Hâc Mehmed Emin Ağa tasdîk ve hisse tevzî‘ini kethüdâ ve bi’l-cümle ustalar ma‘rifetleriyle tamamen ahz etmek üzere ta‘ahhüd etmekle nısf hisse-i mezkûre fâriğ-i mezbûrun kasr-ı yedinden mezbûr el-Hâc Mehmed Emin Ağa üzerine tahrîr ve temhîr ve zabt ve tasarrufu içün taraf-ı vakıfdan yedine temessük i‘tâsı iktizâ eylediği İstanbul Mahkemesi’nden [huzûr-ı âlîlerine i‘lâm olundu.]<br><br>Fî 2 S sene [1]238</p>          <br><a title="Önceki sayfa" style="text-decoration:none" href="./ayrmetin.php?idno=32873"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32875"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b462"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o497"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>