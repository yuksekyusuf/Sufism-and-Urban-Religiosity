﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 137<br>Hüküm no: 110<br>Orijinal metin no: [28b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Pınarhisar’ın Yenice köyünden Kocabaşı Dimo ile Mustafa Ağa arasındaki davanın sulhla sonuçlandığı</b><br><br>Bâ-imzâ-i hazret-i efendi.<br><br>Vilâyet-i Rumeli’nde Pınarhisar kazâsına tâbi‘ Yenice karye ahâlîsinden olup mahmiye-i İstanbul’da müsâfiren sâkin Kocabaşı Dimo v. Kostantin nâm zimmî meclis-i şer‘-i şerîf-i enverde Sadrazam-ı sâbık merhûm İbrahim Paşa Kethudâsı Mehmed Kethudâ’nın etbâ‘ından râfi‘u’l-vesîka Hüseyin Ağa b. Ahmed tarafından husûs-ı câ’i’z-zikre vekîl olduğu İbrahim Bey b. Mehmed ve Osman Bey b. Ali şehâdetleri ile şer‘an sâbit olan Mustafa Ağa b. Receb mahzarında ikrâr-ı tâm ve takrîr-i kelâm edip müvekkil-i merkūm Mustafa Ağa karyemize geldikde beni habs ve tecrîm ve yedimden bi-gayr-ı hakkın yedi bin guruşumu ahz u kabz eyledi deyü da‘vâ eylediğimde ol dahi inkâr etmekle beynimizde münâza‘ât-ı kesîre cereyân etmişidi. El-hâletü-hâzihi beynimizde muslihûn tavassut edip müvekkil-i mezbûr benimle üç bin [29a] üç yüz guruş üzerine sulh oldukda ben dahi sulh-ı mezbûru kabûl ve bedel-i sulh olan meblağ-ı mezbûr üç bin üç yüz guruşu müvekkil-i mezbûr Mustafa Ağa yedinden kabz ve tesellüm edip mâ‘adâya ve sâire müte‘allika âmme-i de‘âvî ve mutâlebât ve eymân ve muhâsamâtdan müvekkil-i mezbûrun zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim. Min-ba‘d müvekkil-i mezbûr Mustafa Ağa ile vechen mine’l-vücûh sebeben mine’l-esbâb da‘vâ ve nizâ‘ ve husûmetim yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Zilka‘deti’ş-şerîfe li-sene selâse ve erba‘în ve mie ve elf.<br><br>Şuhûdü’l-hâl: Bevvâb-ı Sultânî el-Hâc Ali Ağa, Emîn Mustafa Ağa, Hezargradlı Mehmed Ağa, Osman Çavuş Ağa, Mustafa Çavuş, el-Hâc Hasan Çelebi, Kantarcı İbrahim, Mübâşir el-Hâc Hüseyin Çavuş, Şeyh İbrahim Efendi, es-Seyyid Abdurrahman Çelebi Bâzergân, Bostâncı Hüseyin Çavuş, Emir Hacı Mustafa Ağa.</p>          <br><a title="Önceki sayfa" style="text-decoration:none" href="./ayrmetin.php?idno=5863"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5865"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b137"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o444"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>