﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 399<br>Hüküm no: 599<br>Orijinal metin no: [70a-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Abdülbâki Çelebi’nin Nesli Hâtun bt. Hamza’ya açtığı mülk davasından vazgeçtiği</b><br><br>Mahmiye-i İstanbul’da Kurukavak mahallesinde bundan akdem vefât eden Ahmed Çavuş b. ( ) verâseti sulbî kebîr oğlu Abdülbâkī Çelebi’ye ve sulbiye kebîre kızları Sâkine Hâtun ve Musâhibe Hâtun ve zevce-i metrûkesi Kamer Hâtun’a münhasıra idiği mütehakkik oldukdan sonra, mezbûr Abdülbâkī Çavuş asâleten ve mezbûretân Sâkine Hâtun ve Musâhibe Hâtun taraflarından husûs-ı âti’z-zikre vekîl olup, hasm-ı şer‘î-i câhid mahzarında mezbûr Abdülbâkī Çavuş ve Rıdvan b. Abdullah şehâdetleri ile şer‘an vekâleti sâbite olan fahrü’l-kuzât Ali Efendi b. eş-Şeyh Mustafa vekâleten meclis-i şer‘-i şerîfde, râfi‘atü hâze’l-kitâb Nesli Hâtun bt. Hamza mahzarında takrîr-i kelâm edip, mahmiye-i merkūmede Hasan Paşa mahallesinde vâki‘ bir tarafdan Fâtıma Hâtun mülkü ve bir tarafdan Mustafa nâm kimesne mülkü ve bir tarafdan Ahmed Çelebi Vakfı ve bir tarafdan tarîk-i âm ile mahdûd olup mezbûre Nesli Hâtun hâzıra bi’l-meclis olan Suhbî Hâtun bt. Ramazan’dan on dokuz bin akçe iştirâ ettiği menzil müteveffâ-yı mezbûrun mülkü idi. Ba‘de’l-vefât verese-i merkūmeye intikāl etti deyû da‘vâ ettikde, mezbûre Suhbî Hâtun müteveffâ-yı mezbûr menzil-i merkūmu hâl-i sıhhatinde bana hibe ve temlîk etmişidi. Mülk-i mevhûbum olmağla, mezbûre Nesli Hâtun’a bey‘ etdim deyip beynimizde münâza‘ât-ı kesîre vâkı‘a olmuşidi. El-hâletü hâzihî müteveffâ-yı merkūm hâl-i sıhhatinde mezbûre Suhbî Hâtun’a menzil-i mersûmu hibe-i şer‘iyye ile ve teslîm ettiği yakīnen ma‘lûmum olmağın, menzil-i mezkûra müte‘allik da‘vâdan fâriğ olup, asâleten ve vekâleten menzil-i merkūma müte‘allik da‘vâdan mezbûre Nesli hâtunun zimmetini ibrâ-yı âmm-ı kâtı‘u’n-nizâ‘ ile ibrâ etdik dediklerinde, mukırrân-ı mezbûrânı ikrâr-ı meşrûhlarında el-mukarru lehü’l-mezbûre bi’l-muvâcehe tasdîk edip, mâ hüve’l-vâki‘ gıbbe’t-taleb ketb olundu. Tahrîren fi’l-yevmi’s-sâlis min Şa‘bâni’l-mu‘azzam sene sitte seb‘a ve ışrîn ve velf.<br><br><br>Şuhûdü’l-hâl: Hüsameddin Efendi el-kadı, Ali Bey b. Mustafa en-nüvvâbü’s-sultânî, Süleyman Bey [b.] Hamza, Yusuf Çelebi b. Abdurrahman, Ebûbekir b. Osman, Abdurrahman b. Süleyman, Murad b. Mehmed, Murad b. Halil ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24703"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24705"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b399"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o527"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>