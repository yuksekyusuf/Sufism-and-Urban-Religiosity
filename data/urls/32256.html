﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 376<br>Hüküm no: 259<br>Orijinal metin no: [100a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osmanlı ordusu için 42 adet Sirem arabası hazırlanması</b><br><br>Akzâ kuzâtü’l-Müslimîn, evlâ vülâti’l-muvahhidîn, ma‘denü’l-fazli ve’l-yakīn, râfi‘u a‘lâmi’ş-şerî‘ati ve’d-dîn, vârisü ulûmü’l-enbiyâi ve’l-mürselîn, el-muhtassu bi-mezîd-i inâyeti’l-Meliki’l-mu‘în mevlânâ İstanbul Kādısı -zîdet fezâilühû- ve iftihârü’l-emâcid ve’l-ekârim, câmi‘ü’l-mahâmid ve’l-mekârim, el-muhtassu bi-mezîd-i inâyeti’l-Meliki’d-dâim Dergâh-ı mu‘allâm Yeniçerileri Sekbânbaşısı Mustafa -dâme mecduhû- tevkī‘-i refî‘-i hümâyûn vâsıl olucak ma‘lûm ola ki<br><br>El-hâletü-hâzihî Rusyalu ile her ne kadar mütâreke derkâr ise dahi Devlet-i aliyyem dâimâ seferber hükmünde olmak şerâit-ı ihtiyâtıyeden olmakdan nâşî işbu sene-i mübâreke evvel-bahârında ordu-yı hümâyûnumda iktizâ eden hidemât-ı seferiyede istihdâm olunmak üzere şimdiden müstevfî Sirem arabaları tertîb ve tedârükünden lâ-büd olduğuna binâen sâbıkı mûcebince yola girdikleri günden i‘tibâr ile ber-vech-i mu‘tâd îcâb eden ücretleri Arabacıbaşı yedinden verilmek şartıyla derûn-ı emr-i şerîfime mevzû‘an gönderilen memhûr ve mümzâ sûret-i defter nâtık olduğu üzere gayr-ı ez-tenzîl Âsitâne-i sa‘âdetimden tertîb olunan kırk iki kıt‘a Sirem arabaları kavî ve muhkem ve bargirleri güçlü ve kuvvetlü olmaları şartıyla intihâb olunarak tedârük ve ihrâc ve arabacıbaşıya teslîm olunmak üzere vakt ü zamanıyla ordu-yı hümâyûnuma îsâl ve tesbîli husûsuna sarf-ı makderet olması fermânım olmağın hâssaten işbu emr-i âlî-şânım ısdâr ve irsâl olunmuşdur. İmdi vusûlünde siz ki mevlânâ ve sekbânbaşı-i mûmâ-ileyhimâsız, ol mikdâr Sirem arabalarını kavî ve muhkem ve bargirleri güçlü ve kuvvetlü olmak şartıyla şimdiden intihâb ve tedârük ve vakt ü zamanıyla Ordu-yı hümâyûnum arabacıbaşısına teslîm olunmak üzere mecmû‘unu bilâ-noksan ordu-yı hümâyûnuma irsâl ve tesbîl ettirilmesi husûsuna bi’l-ittifâk ihtimâm ve dikkat ve ihmâl ü müsâmaha misillü vaz‘ ve hâlâtdan tevakkī ve mübâ‘adet eylemeniz bâbında fermân-ı âlî-şânım sâdır olmuşdur. Buyurdum ki: Hükm-i şerîfim vardıkda bu bâbda vech-i meşrûh üzere [100b] şeref-yâfte-i sudûr olan işbu emr-i şerîf-i celîlü’ş-şân-ı vâcibü’l-ittibâ‘ ve lâzımü’l-imtisâlimin mazmûn-ı münîfi birle âmil olasız. Şöyle bilesiz alâmet-i şerîfe i‘timâd kılasız.<br><br>Fî 15 Za sene 1222<br><br>Be-makām-ı Kostantıniyye</p>          <br><a title="Önceki sayfa" style="text-decoration:none" href="./ayrmetin.php?idno=32255"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32257"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b376"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o618"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>