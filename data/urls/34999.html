﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 396<br>Hüküm no: 346<br>Orijinal metin no: [127-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali’nin borcunu ödemesi</b><br><br>1299 [guru]ş hüküm<br><br>[Ma‘rûz]<br><br>Celeb tâifesinden olup arzuhâl eden Nano v. Aslanço zimmî İstanbul Mahkemesi’nde meclis-i şer‘-i münîrde derûn-ı arzuhâlde ismi mezkûr Esirci Mısrî es-Seyyid el-Hâc Ali b. İbrahim muvâcehesinde mezbûr es-Seyyid el-Hâc Ali zimmetinde sene-i sâbıkā Zilhiccetü’ş-şerîfesinin on dokuzuncu günü mâlımdan ve yedimden bi-safkatin vâhidetin iştirâ ve kabz eylediği elli re’s kurbanlık ganem semeninden bâ-tahvîl bin beş yüz guruşdan bâkī bin iki yüz doksan dokuz guruş alacak hakkım olup hattâ meblağ-ı bâkī-i merkūm bin iki yüz doksan dokuz guruş cihet-i mezkûreden zimmetinde bana deyni olduğunu işbu târih-i i‘lâm günü mahkeme-i mezkûrede kethudâ efendilere mahsûs odada ikrâr dahi etmekle meblağ-ı bâkī-i mezkûr bin iki yüz doksan dokuz guruşu mezbûr es-Seyyid el-Hâc Ali’den hâlâ taleb ederim deyü da‘vâ ettikde ol dahi cevâbında ben sâlifü’l-beyân [sene-i sâbıkā] Zilhiccetü’ş-şerîfesinin on beşinci günü târihinde ismi ma‘lûmum olmayan bir Arnavud’dan bin beş yüz guruşa ol-mikdâr re’s ganem iştirâ ve kabz ve ba‘dehû vilâyetine gidecek oldukda meblağ-ı merkūm bin beş yüz guruşu benden kabza müdde‘î-i mersûm Nano zimmî tarafından tevkîl edip gitdikde tahvîl-i mezkûru müdde‘î-i mersûma verdiğimden mâ‘adâ meblağ-ı merkūmun bir def‘a iki yüz bir guruş ve bir def‘a dahi beş yüz guruş ve bir def‘a dahi kezâlik beş yüz guruşunu müdde‘î-i mersûma edâ ve teslîm etmemle mâ‘adâ iki yüz doksan dokuz guruş zimmetimde bâkī kalmışdır deyip müdde‘î-i mersûmun ber-minvâl-i muharrer müdde‘âsını mezbûr es-Seyyid el-Hâc Ali ve müdde‘î-i mersûm dahi mezbûr es-Seyyid el-Hâc Ali’nin ziyâde teslîm müdde‘âsını dahi her biri inkârlarından mâ‘adâ müdde‘î-i mersûm mezbûr es-Seyyid el-Hâc Ali’nin ikrâr-ı meşrûhunu her biri lede’t-tezkiye adl ve makbûlü’ş-şehâde idikleri ihbâr olunan hâlâ Kasablar müdîri es-Seyyid Ali Bey b. es-Seyyid Osman ve Yazıcısı es-Seyyid el-Hâc Mehmed Haşim Efendi b. es-Seyyid el-Hâc Mehmed Emin şehâdetleriyle ber-nehc-i şer‘î isbât etmeğin mûcebince meblağ bâkī-i merkūm bin iki yüz doksan dokuz guruşu müdde‘î-i mesfûr Nano zimmîye edâ ve teslîme mezbûr es-Seyyid el-Hâc Ali’ye tenbîh olunduğu huzûr-ı [âlîlerine i‘lâm olundu]<br><br>Fî-gurreti Ca sene [1]258</p>          <br><a title="Önceki sayfa" style="text-decoration:none" href="./ayrmetin.php?idno=34998"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35000"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b396"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o587"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>