﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 536<br>Hüküm no: 354<br>Orijinal metin no: [85a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhume Nesli Hatun bt. Sefer’den çocuklara intikal eden ev hisselerinin, vekil tarafından babaları Mehmed Reis’e satıldığı</b><br><br>Mahmiye-i Galataˈya tâbi‘ kasaba-i Kasımpaşa mahallâtından Kalafatcıbaşı mahallesinde sâkine iken bundan akdem müteveffât olan Nesli Hatun bt. Seferˈin verâseti zevc-i metrûku Mehmed Reis ile li-ebeveyn karındaşları Receb ve Emin nâm kimesnelere münhasıra olduğu şer‘an zâhir ve mütebeyyin oldukdan sonra mezbûre Emine tarafından menzil-i âtiˈz-zikri bey‘a ve kabz-ı semene vekîli olup vekâleti mezbûrenin zâtı ma‘rifet-i şer‘iye ile ârifân olan Mehmed b. Mustafa ve Hüseyin b. Hüseyin nâm kimesneler şehâdetleri ile vekâleti sâbite olan merkūm Receb meclis-i şer‘-i hatîr-i lâzımüˈt-tevkīrde işbu bâ‘isüˈl-kitâb Mehmed Reis mahzarında asâleten ve vekâleten ikrâr ve takrîr-i kelâm edip mûrisimiz müteveffât-ı mezbûrenin mahalle-i mezbûrûnda vâki‘ bir tarafı makābir-i Müslimîn ve iki tarafı Osman Reis mülküne ve bir tarafı tarîk-i hâs ile mahdûd bir bâb tahtânî ve bir bâb fevkānî odalar ve kilârı ve merkūm Osman Reis ile müşterek bi’r-i mâ’î müştemil menzilde altı sehimden iki sehm hisse-i şâyi‘amızı asâleten ve vekâleten merkūm Mehmed Reisˈe altı bin akçeye bey‘-ı kat‘î ile bey‘ edip ol dahi iştirâ ve kabûl eyleyip semen olan meblağ-ı mezbûr altı bin akçeyi merkūm Mehmed yedinden asâleten ve vekâleten ahz u kabz eyledim ba‘deˈl-yevm menzil-i mezbûrda olan sülüs hisse-i şâyi‘amız mülk-i müşterâsıdır keyfe mâ yeşâ ve yahtâr mutasarrıf olsun dedikde gıbbeˈt-tasdîkiˈş-şer‘î mâ vaka‘a biˈt-taleb ketb olundu.<br><br>Hurrire fiˈl-yevmiˈl-hâmis-i aşer min-Şevvaliˈl-mükerrem sene erba‘a ve semânîn ve elf.<br><br>Şuhûdüˈl-hâl: Mustafa Efendi b. Hamza, Mustafa Efendi b. Mehmed el-imâm, es-Seyyid Mehmed b. es-Seyyid Ahmed, es-Seyyid Mehmed b. es-Seyyid Mehmed, Mustafa b. Hasan el-imâm, Mehmed b. Ali el-hayyât, Musa Hoca b. İlyas, Hüseyin b. Mehmed Beşe(... ?)</p>          <br><a title="Önceki sayfa" style="text-decoration:none" href="./ayrmetin.php?idno=21417"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21419"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b536"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o943"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>