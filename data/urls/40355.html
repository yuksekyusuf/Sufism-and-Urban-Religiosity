﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 143<br>Hüküm no: 76<br>Orijinal metin no: [12b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Ağa b. Ali’nin gizlice eşyasını aldığı iddiasıyla boşandığı karısı Handan bt. Abdülmennan aleyhine açtığı davada iddiasını ispat edemediği</b><br><br>Mahmiye-i İstanbul’da Sarı Bayezid mahallesi sükkânından olan Hüseyin Ağa b. Ali meclis-i şer‘-i hatîrde zevce-i mutallakası olan sâhibetü hâze’l-kitâb Handan bt. Abdülmennân nâm hâtun tarafından zikri âtî husûmete vekîl olup vekâleti şer‘an sâbite olan Şamî Ömer Bey mahzarında üzerine takrîr-i da‘vâ edip merkūme Handan Hâtun ile muhâla‘a edip beynimizde beynûnet vâkı‘a oldukda merkūmenin menzilinden nakl üzere iken müvekkile-i merkūme Handan Hâtun elli beş riyâlî guruş kıymetli iki tâne zer-bâb Acem kumaşımı sandığımdan hufyeten ahz eylemişdir suâl olunup aynıları mevcûd ise aynılarını mevcûd değiller ise yevm-i istihlâkinde kıymet-i meşrûhalarını bana teslîm eylemesi için müvekkile-i merkūme Handan Hâtun için vekîl-i merkūm Ömer Bey’e savb-ı şer‘-i enverden tenbîh olunması matlûbumdur dedikde gıbbe’s-suâl ve akībe’l-inkâr ve ba‘de talebi’l-beyyine merkūm Hüseyin Ağa ityân-ı beyyineden izhâr-ı aczle merkūme Handan Hâtun’a zikrolunan kumaşları vech-i muharrer üzere ahz ve ketm etmediğine yemîn vermek murâd edip lâkin tahakkuk-ı özr-i şer‘î ile merkūme Handan Hâtun’un meclis-i şer‘a huzûru müte‘azzir olmağın savb-ı şer‘den li-ecli’t-tahlîf Mevlânâ Mehmed Efendi b. Veli Efendi ile huddâm-ı şer‘den İsa Bey b. Ahmed ve Osman Beşe b. Sevindik irsâl olundukda mevlânâ-yı mezkûr dahi müvekkile-i merkūmenin mahalle-i mezbûrede vâki‘ menziline varıp merkūme Handan Hâtun’a müdde‘î-i merkūm Hüseyin Ağa muvâcehesinde zikrolunan zer-bâb kumaşları merkūm Hüseyin Ağa’nın sandığından ahz ve ketm etmediğine (…) üzerinde ve kıbelinde müdde‘î-i merkūm Hüseyin Ağa’nın hakkı olmadığına yemîn teklîf etdikde merkūme Handan [13a] Hâtun dahi alâ vefki’l-mes’ûl yemîn billâhi’l-aliyyi’l-a‘lâ etdikde vâki‘-i hâli mevlânâ-yı mezbûr mahallinde tahrîr ve ba‘dehû meclis-i şer‘a gelip mezbûrân ile ma‘an vukū‘u üzere haber verdiklerinde mâ-hüve’l-vâki‘ bi’t-taleb ketb olunup men lehü’t-taleb yedine def‘ olundu.<br><br>Fi’l-yevmi’s-sâlis aşer min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Ahmed Çavuş b. Hızır el-cündi, Osman Beşe b. Abdullah, Receb Bey b. ( ) teberdâr, Ömer Ağa b. Ebîbekir, İbrahim Ağa b. ( ) teberdâr, Hüseyin Bey b. ( ), Mustafa Bey b. Mehmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40354"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40356"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b143"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o900"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>