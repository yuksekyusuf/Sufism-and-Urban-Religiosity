﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 225<br>Hüküm no: 281<br>Orijinal metin no: [83a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Panayot v. Velisar, İstirati v. Dimo ve Piro v. Yani’nin ortak olarak satın aldıkları köle bedelinden Ayşe Sultan’a 500 kuruş borçları olduğu</b><br><br>Seyyidetü’l-muhadderât iklîletü’l-muhassanât tâcü’l-mestûrât refî‘atü’d-derecât Âişe Sultân hazretleri tarafından ikrâr-ı âti’l-beyâna vekîl olup Mehmed Bey b. Ahmed ve Abdülhalîm Bey b. Ömer nâm kimesneler şehâdetleri ile şer‘an vekâleti sâbite olan es-Seyyid Mehmed Çelebi b. Mahmud meclis-i şer‘-i hatîr-i lâzımü’t-tevkīrde mahrûse-i Galata’ya tâbi‘ kasaba-i Beşiktaş’da Sinanpaşa mahallesi sâkinlerinden Panayot v. Velisar ve İstirati v. Dimo ve Piro v. Yani nâm zimmîler muvâcehelerinde bi’l-vekâle ikrâr ve takrîr-i kelâm edüp müşârun ileyhâ hazretleri işbu orta boylu sarışın açık kaşlı göğ elâ gözlü Efrenciyyü’l-asl Dimitri v. İstemad nâm abd-i memlûkünü mezbûrûna iştirâkü’s-seviyy üzere beş yüz kıt‘a riyâlî guruş-ı kebîre bey‘-i bâtt-ı sahîh-i şer‘î ile bey‘ ve teslîm eyleyüp mezbûrûn dahi abd-i mevsûf-ı mezkûru müşârun ileyhâ Sultân hazretlerinin yedlerinden meblağ-ı mezbûru’n-na‘t beş yüz guruşa iştirâ ve tesellüm eyledikleri ecilden semen-i mezbûr hâlâ müşârun-ileyhâya zimmetlerinde lâzımü’l-edâ deynleri olmağın el-hâletü hâzihî takrîrleri tahrîr olunmasın taleb ederim dedikde [83b] gıbbe’s-suâl mezbûrûn Panayot ve İstirati ve Piro cevâblarında fi’l-vâki‘ hâl minvâl-i muharrer üzere olup bundan esbak müşârun ileyhâ Sultân hazretleri abd-i mevsûf-ı mezkûru minvâl-i muharrer üzere meblağ-ı mezbûr beş yüz guruşa ale’l-iştirâki’s-seviy bize bâtten bey‘ ve teslîm edüp biz dahi minvâl-i muharrer üzere iştirâ ve tesellüm eylediğimizden sonra abd-i mevsûf-ı mezbûrun semeni olan meblağ-ı mezbûr beş yüz kıt‘a guruş elân müşârun ileyhâ hazretlerine zimmetimizde lâzımü’l-edâ ve vâcibü’l-kazâ deynimizdir deyü bi-tav‘ihim ikrâr ve i‘tirâf eylediklerinden sonra meblağ-ı mezbûr beş yüz kıt‘a guruşa mahalle-i mezbûre sükkânından Marangoz Yanaki v. Anton nâm zimmî tarafeynden emr ve kabûlü hâviye kefâlet-i sahîha-i şer‘iyye ile kefîl olmağın mâ-vaka‘a bi’t-taleb ketb olundu.<br><br>Fi’l-yevmi’s-sâmin aşer Zilka‘deti’ş-şerîfe li-seneti’l-mezbûre.<br><br>Şühûdü’l-hâl: es-Sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=10442"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10444"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b225"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o298"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>