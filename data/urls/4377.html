﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 141<br>Hüküm no: 98<br>Orijinal metin no: [14a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun bt. Mustafa’nın Macar asıllı cariye Şahbaz bt. Abdullah’ı vefât eden kocası Ahmed Ağa’nın azat ettiğini kabul etmesiyle cariyenin hürriyetinin tasdik edildiği</b><br><br>Mahmiye-i İstanbul’da Hocapaşa Câmi‘-i şerîfi kurbünde Karaki Mahallesi’nde sâkine olup zâtı İbrahim b. Mustafa ve Mehmed b. Mustafa nâm kimesne ta‘rîfleriyle mu‘arrefe Âişe bt. Mustafa nâm hatun meclis-i şer‘-i şerîf-i enverde mahalle-i mezbûre sükkânından iken bundan akdem vefât eden Ahmed Ağa b. Mustafa’nın mu‘takası olan orta boylu açık kaşlı gök elâ gözlü Macariyyetü’l-asl Müslimetü’l-mille râfi‘atü’l-vesîka Şahbaz bt. Abdullah nâm hatun tarafından husûs-ı âti’z-zikri tasdîka vekîl olduğu zât-ı mezbûreyi ma‘rifet-i şer‘iyye ile ârifân Hüseyin Ağa b. Hasan ve el-Hâc Nasuh b. Abdullah nâm kimesneler şehâdetleriyle şer‘an sâbit olan Ali Çelebi b. Ahmed nâm kimesne mahzarında ikrâr ve takrîr-i kelâm edip müvekkile-i mevsûfe-i mezbûre Şahbaz zevcim müteveffâ-i mezbûr Ahmed Ağa’nın câriye-i memlûkesi olup müteveffâ-i mezbûr mevsûfe-i mezbûreyi târih-i kitâbdan yedi sene mukaddem yedimde olan hüccet nâtık olduğu üzere yüz guruş semen-i medfû‘a bana bey‘ mülk-i müşterâm olmuş iken bana rıkkıyetden imtinâ‘ eder deyü bundan akdem huzûr-ı hâkimü’ş-şer‘de da‘vâ ettiğimde ol dahi müteveffâ-i mezbûr beni yedimde olan hüccet nâtıka olduğu üzere mâlından tahrîr ve i‘tâk etmişidi deyü mukaddem târihle bana bey‘i inkâr etmekle beynimiz[de] nizâ‘ı küllî cereyân etmişidi hâlâ ben zevcim ıtkını mücîze olup mezbûre Şahbaz’da alâka ve medhalim kalmayıp sâir harâir-i asliyyât gibi hürre olmuşdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 12 min-şehri Rebî‘ülâhire sene 1121<br><br>Şuhûdü’l-hâl: Mustafa, Mehmed Efendi b. Mustafa, İbrahim Efendi b. Mustafa, Hüseyin b. Hasan, Süleyman Ağa b. el-Hâc ( ), Mahmud Çelebi b. Abdullah, el-Hâc Ahmed b. Muslu.</p>          <br><a title="Önceki sayfa" style="text-decoration:none" href="./ayrmetin.php?idno=4376"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4378"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b141"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o652"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>