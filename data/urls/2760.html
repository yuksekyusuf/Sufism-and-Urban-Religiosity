﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 369<br>Hüküm no: 442<br>Orijinal metin no: [83b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mustafa’nın bazı eşya ve hayvan bedelinden Mehmed Ağa’da olan alacaklarının varisleri tarafından tahsil olunması</b><br><br>Mahmiye-i İstanbul’da Kabasakal Sinan Ağa mahallesi sâkinlerinden iken bundan akdem vefât eden el-Hâc Mustafa b. Mahmud’un verâseti zevce-i metrûkeleri Kaya bt. Abdullah ve Kâtibe bt. Abdullah nâm hatunlar ile sulbiye kebîre kızı Havva nâm hatun ve li-ebeveyn er karındaşı Süleyman Bey’e münhasıra olup ba‘dehû mezbûr Süleyman Bey dahi vefât edip verâseti zevce-i metrûkesi Müşrife bt. Abdullah nâm hatun ile sulbî kebîr oğlu Ömer Çelebi’ye münhasıra olduğu şer‘an sâbit oldukdan sonra mezbûrûn Ömer Çelebi ve Kâtibe ve Kaya ve Havva ve Müşrife taraflarından husûs-ı âti’l-beyâna vekîl olup mezbûrânın zâtlarını ma‘rifet-i şer‘iyye ile ârifân Osman Ağa b. Ali ve Himmet Bey b. Mustafa nâm kimesneler şehâdetleriyle şer‘an vekâleti sâbite olan Mehmed Çelebi b. Abdullah nâm kimesne meclis-i şer‘-i şerîfe-i şâmihü’l-imâd ve mahfil-i dîn-i münîf-i râsihü’l-evtâdda mahmiye-i mezbûrede Kızılmusluk mahallesi sâkinlerinden Mehmed Ağa b. İshak nâm kimesne mahzarında ikrâr-ı tâm ve takrîr-i kelâm edip müvekkilûn-ı mezbûrûnun mallarından semenleri târîh-i kitâb-ı şehrînin yirminci gününden yüz yirmi gün tamâmına değin müeccel ve mev‘ûd olmak üzere merkūm Mehmed Ağa’nın yedinden iştirâ ve kabz eylediği beş re’s katır ve bir al bargir ve bir donluk Macar? çukası ve bir donluk yeşil atlas bahâlarından zimmetinde olan üç yüz kıt‘a esedî guruşun yüz altmış iki kıt‘a esedî guruşunu merkūm Mehmed Ağa yedinden vekâlet-i mahkiyem hasebiyle alıp kabz eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 26 min-Şa‘bâni’l-mu‘azzam sene 1081.<br><br>Şuhûdü’l-hâl: ali b. Mehmed, Mahmud b. Mehmed, Mehmed Çelebi b. ( ), Mehmed Bey b. Ömer, Receb Efendi b. Mustafa, Salih Çelebi el-haffâf, Osman Efendi el-kâtib, el-Hâc Süleyman Bey b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=2759"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2761"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b369"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o540"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>