﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 170<br>Hüküm no: 132<br>Orijinal metin no: [20b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Macunî Kasım mahallesinden Mustafa Ağa’nın arsasını Hafız Ahmed’e satması</b><br><br>Arsa mübâya‘ası<br><br>Mahmiye-i İslâmbol’da Ma‘cûnîkasım mahallesinde sâkin es-Seyyid Mustafa Ağa b. el-Hâc Mehmed Emin meclis-i şer‘-i şerîf-i enverde işbu bâ‘isü’l-vesîka Hafız Ahmed Efendi b. Hafız Hüseyin mahzarında ikrâr ve takrîr-i kelâm edip akd-i âti’z-zikrin sudûruna değin yedimde mülk ve hakkım olup mahalle-i mezbûrede vâki‘ iki tarafdan Müezzin Süleyman Efendi arsası ve bir tarafdan Süleyman Usta menzili ve bir tarafdan tarîk-i âm ile mahdûd mârrü’z-zikr Müezzin Süleyman Efendi taraflarından taş duvarı müştemil terbî‘an otuz altı buçuk zirâ‘ muhterik berber dükkânı arsamı tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûr Hafız Ahmed Efendi’ye yetmiş üç guruşa bey‘ ve temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr yetmiş üç guruşu mezbûr Hafız Ahmed Efendi yedinden tamamen ahz ü kabz eyledim, ba‘de’l-yevm mârrü’z-zikr taş duvarı müştemil arsa-i mahdûde-i mezkûre mezbûr Hafız Ahmed Efendi’nin mülk-i müşterâsı ve hakk-ı sarfı olup benim aslâ alâka ve medhalim kalmamışdır dedikde gıbbe’t-tasdîki’ş-şer‘î mâ-vaka‘a bi’t-taleb.<br><br>Fî 21 Zilhicce sene 1196<br><br>Şühûdü’l-hâl: Ebûbekir Efendi b. Abdülkerim, Şehrî Mehmed Ağa b. Mehmed, es-Seyyid Haşim b. Mustafa, Molla Mustafa b. Abdullah, Bostânî Mustafa b. Ali, Süleyman Usta b. Ali, Molla Ali b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=10674"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10676"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b170"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o676"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>