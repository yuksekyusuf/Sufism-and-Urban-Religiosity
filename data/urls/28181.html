﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 153<br>Hüküm no: 156<br>Orijinal metin no: [32b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Şükrullah’ın Hatice bt. Mustafa’daki alacağının tahsilini istemesi</b><br><br>Medîne-i Galata muzâfâtından kasaba-i Tophane’de Firuz Ağa mahallesinde sâkine Âişe bt. Şükrullah nâm hatun meclis-i şer‘-i şerîfde Avni Efendi mahallesinde sâkine Hadice bt. Mustafa nâm hatun mahzarında üzerine da‘vâ ve takrîr-i kelâm edip mezbûre Hadice zimmetinde bundan akdem işbu hâzıra bi’l-meclis Saliha bt. Abdullah yediyle benden iştirâ ve kabz eylediği kara gözlü, kara kaşlı Gürciyyetü’l-asl tahmînen on iki yaşında Rukiye nâm câriye-i memlûkem bahâsından yüz guruş hakkım olup mukaddemâ meblağ-ı mezbûrun yetmiş iki guruşunu istîfâ ve kabz edip yirmi sekiz guruşu zimmetinde bâkī kalmağla hâlâ taleb ederim, suâl olunsun dedikde gıbbe’s-suâl mezbûre Hadice cevâbında kaziyye vech-i meşrûh üzere olup müdde‘iye-i mezbûreden ber-vech-i mübeyyen iştirâ ve kabz eylediği câriye-i mezbûre Rukiye bahâsından bâkī yirmi sekiz guruş zimmetinde elân deyni olduğunu ikrâr u i‘tirâf etmeğin mûcebince meblağ-ı bâkī-i mezbûr yirmi sekiz guruşu müdde‘î-i mezbûre Âişe Hâtûn’a edâ ve teslîme mezbûre Hadice Hâtûn’a ba‘de’t-tenbîh mâ-vaka‘a bi’t-taleb ve’l-istîfâ ketb u imlâ olundu.<br><br>Fi’l-yevmi’s-sânî ve’l-ışrîn min Şevvâli’l-mükerrem li-sene tis‘a ve tis‘în ve elf.<br><br>Şuhûdü’l-hâl: Ali Bey b. Musa, Ali Çavuş, Hüseyin Beşe b. ( ) Abdi, İbrahim Çelebi b. Ahmed, Hüseyin Çelebi b. Mehmed, Mehmed Çelebi b. ( ) Çorlu, Ali b. Bâli.</p>          <br><a title="Önceki sayfa" style="text-decoration:none" href="./ayrmetin.php?idno=28180"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28182"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b153"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o367"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>