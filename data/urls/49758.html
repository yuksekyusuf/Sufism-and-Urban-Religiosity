﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 51 numaları sicil (H. 987-988/ M. 1579-1580)<br>cilt: 8,&nbsp;sayfa: 94<br>Hüküm no: 75<br>Orijinal metin no: [10b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Zaim Mustafa Bey’in, Antakya sancakbeyi Ahmed Bey’deki alacaklarını tahsîl ettiği</b><br><br>Oldur ki Zu‘amâ zümresinden mahrûse-i İstanbul’da Aksaray mahallesinde sâkin fahrü’l-akrân Mustafa Bey b. Hüseyin nâm kimesne meclis-i şer‘-i şerîfde bi-tav‘ ve’r-rızâ ikrâr ve i‘tirâf edip fahrü’l-ümerâ’i’l-kirâm kebîrü’l-küberâ’i’l-fihâm zü’l-kadri ve’l-ihtirâm sâhibü’l-izz ve’l-ihtişâm bi’l-fi‘l Antakya sancağı beyi olan Ahmed Bey hazretlerine bundan mukaddem bey‘ ettiğim Kıbrısiyyü’l-asl Ünzile nâm câriye Macariyyü’l-asl Yusuf nâm gulâm ve bir siyah aygır at bahâlarını ve karz verdiğim seksen sikke filoriyi cem‘an yirmi bin akçeyi müşârün-ileyh Ahmed Bey hazretlerinden da‘vâ ve taleb etmek üzre idim hâlâ mâbeynimize muslihûn tavassut edip es-sulhu hayrun âyeti amel olunup Dergâh-ı hümâyûnda bedel-i sulh üç bin râyicü’l-vakt akçe verip ben dahi sulh-i mezbûru kabûl ve bedel-i sulh olan meblağ-ı merkūm üç bin akçeyi mezbûrdan alıp kabz eyledim min ba‘d mezkûre Ünzile nâm câriye ve Yusuf nâm gulâm ve siyah aygır at ve karz verdiğim nakdiyye da‘vâsından ve bi’l-cümle târih-i kitâba gelince müşârün-ileyh Ahmed Bey hazretleriyle olan da‘vâ ve nizâ‘ımdan cemî‘an ferâgat edip ibrâ-i kātı‘ü’l-münâza‘ât ve iskāt-ı râfi‘ü’l-muhâsamât ile mîr-i mezbûr Ahmed Bey’in zimmetini ibrâ ve iskāt eyledim dedikde mukırr-ı mezbûru ikrâr-ı meşrûhasın mûmâ-ileyh Ahmed Bey hazretlerinin tasdîk ve kabûle vekîl-i şer‘îleri olan İsâ Subaşı b. İsrâil nâm kimesne vicâhen tasdîk ve kabûl edip mâ cerâ bi’t-taleb ketb olundu. Hurrire fî 23 Şevvâli’l-mükerrem sene 987.<br><br><br>Şuhûdü’l-hâl: Eş-Şeyh Abdurrahman b. eş-Şeyh Ahmed el-kasîri, Mevlânâ el-Hâc Kasım b. Abdullah, eş-Şeyh Ahmed b. eş-Şeyh Ömer el-müderris, eş-Şeyh Mehmed b. el-Hâc Ali, Hasan Bey b. Abdullah er-râcil?, Hüseyin b. Nasûh, Ali b. Behrâm, Nasûh b. Hamza ve gayruhüm Şimden sonra benden veya vekîlimden husûs-ı mezbûra müte‘allik da‘vâ sâdıre olursa lede’l-hükkâm istimâ‘ olunmaya.</p>          <br><a title="Önceki sayfa" style="text-decoration:none" href="./ayrmetin.php?idno=49757"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=49759"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk051&bsm=usk051b094"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk051&bsm=usk051o429"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>