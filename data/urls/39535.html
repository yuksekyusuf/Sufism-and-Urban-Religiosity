﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 240<br>Hüküm no: 243<br>Orijinal metin no: [47a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Pîrî b. Kalafat’ın terekesinden Kurd Bey b. İskender’in yedinde bir akçe olmadığı</b><br><br>Bundan akdem vilâyet-i Rumeli’nde Zağra-i Cedid kazâsına tâbi‘ Çıracı nâm karyeden olup Nahiye-i Debbâğlu’dan olan Pîrî b. Kalafat nâm müteveffânın verâseti li-ebeveyn karındaşları Halil ve Mahmud’a ve li-ebeveyn kız karındaşı Huri nâm hatuna münhasıra olduğu zâhir ve mukarrer oldukdan sonra mezbûr Halil kendi tarafından asâleten ve kız karındaşları mezbûrân Mahmud ve Huri taraflarından husûs-ı âtîye vekîl olup hasm-ı şer‘îde bimâ hüve nehcü’s-sübût şer‘an vekâleti sâbite oldukdan sonra mahfil-i şer‘-i hatîrde hâssa tabbahların beytü’l-mâllerini ahz u kabza me’mûr olan işbu bâ‘isü’l-kitâb Kurd Bey b. İskender muvâcehesinde bi’l-asâle ve bi’l-vekâle üzerine takrîr-i da‘vâ edip târih-i kitâbdan on iki yıl mukaddem karındaşım mezbûr Pîrî Matbah-ı âmirede müteveffâ olup muhallefâtının ber fehvâ-yı li’z-zikri mislü hazzi’l-ünseyeyn beş sehimden ikişer sehmi benim ile karındaşım mezbûr Mahmud’a ve bir sehmi merkūme Huri’ye intikāl etmişiken mersûm Mahmud Bey ben hâzır olmamağın cümle muhallefâtına vaz‘-ı yed edip altmış bin akçelik terekesini ahz u zabt eylemişdir suâl olunmak taleb ederin dedikde gıbbe’s-suâl ve’l-inkâr ve akībe’l-istişhâd ve’l-acz ani’l-beyyine müdde‘î-i mezbûr talebiyle mezkûr Kurd Bey’e müteveffâ-yı mezbûrun terekesinde yedinde bir akçe ve bir habbe olmadığına yemîn teklif olundukda ol dahi alâ vefki’l-mes’ûl yemîn billâhi’l-aliyyi’l-a‘lâ eyledikde mâ vaka‘a bi’t-taleb ketb olundu.<br><br>Hurrire fî-evâili Zilka‘deti’ş-şerîfe li-sene selâse ve selâsîn ve elf.<br><br>Şuhûdü’l-hâl: Mustafa Ağa b. Abdullah tabbâh-ı hâssa, İlyas Bey b. Abdullah tabbâh. Osman Bey b. Kaytas tabbâh-ı hâssa, Ahmed Ağa reîsü’l-muhzırân.</p>          <br><a title="Önceki sayfa" style="text-decoration:none" href="./ayrmetin.php?idno=39534"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39536"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b240"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o391"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>