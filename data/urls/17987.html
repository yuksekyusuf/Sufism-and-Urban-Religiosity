﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 633<br>Hüküm no: 1034<br>Orijinal metin no: [117b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eyüb’deki çömlekci esnâfının kethüdâları Çömlekcizâde İbrahim’den memnun oldukları</b><br><br>İʻlâmı mûcebince amel olunmak buyruldu<br><br>Medîne-i Ebâ Eyüb Ensârî’de vâkiʻ kırk iki aded çömlekci kârhânesi olup esnâf-ı mezbûreden otuz beş bâb kârhâne ustaları Ali ve Ahmed ve Yusuf ve İsmail ve İbrahim ve Saka Ali ve Mehmed nâm kimesneler ile zimmî kârhâne ustalarından müseccelü’l-esâmî yirmi yedi nefer kimesneler meclis-i şerʻ-i hatîrde bundan akdem hazîne-mânde ulûfesi mukābili berât-ı âlîşân ile kethüdâ olan sâhib-i arzuhâl Çömlekcizâde İbrahim Ağa her vechile edîb, kendi hâlinde hırfeti beyninde şikâyeti mûcib vazʻ ü hareketi olmayıp bâ-berât-ı âlîşân ve bâ-emr-i âlî kethüdâlığı umûrunu bi-nefsihî rüʼyet eder iken mukaddemâ hırfetimizden olup hâlâ kâr-ı âhara sâlik Çardaklı hamamcısı arzuhâlinde mezkûrü’l-ism olan el-Hâc Mehmed’in çarşımızda mâlik olduğu birkaç çömlekci kârhâne ve mahzeni müstecirleri kendisiyle yek-dil ve ifk ü iftirâ ve iştikâ ile kethüdâlığı umûruna ihtilâl ve refʻiyle saʻy ü gadr ve mugāyir-i emr-i âlî işbu hâzır bi’l-meclis Çömlekci Halil nâm kimesneyi kethüdâ ittihâz ve kadîmî nizâm ve intizâmımıza ihtilâl vermeleriyle hâlâ kethüdâmız olan mezkûr İbrahim Ağa’nın efʻâl ve akvâlinden ve evzâʻ u etvârından cümlemiz hoşnûdlar olup muhtârımız olmağla kemâ-kân kethüdâlığı umûrunu bi-nefsihî görmek üzere hüsn-i hâlini alâ-vechi’s-sıhha ihbâr ve iltimâs ve fî-mâ baʻd mugāyir-i berât-ı şerîf ve hilâf-ı emr-i münîf kethüdâlık-ı mezkûra müdâhaleden âharı menʻ u defʻ-birle müʼekked emr-i celîlü’l-kadr iʻtâ ve ihsân buyrulmak bâbında istidʻâ-yı merhametleri Abdülbaki Çavuş kulları iltimâsıyla huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’s-sâbiʻ ve’l-ışrîn min-Zilkaʻde li-sene ihdâ ve sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17986"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17988"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b633"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o654"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>