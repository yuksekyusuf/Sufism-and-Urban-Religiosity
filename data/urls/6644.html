﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 395<br>Hüküm no: 428<br>Orijinal metin no: [61a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haçador’un borcunu ödeyip vefaen ferağ ettiği evini teslim aldığı</b><br><br>Ma‘rûz<br><br>İstanbul’da Edirnekapısı kurbünde Ali Paşa-i atîk mahallesinde mütemekkin Haçador zimmî Bâb Mahkemesi’nde meclis-i şer‘de bundan akdem vefât eden Ahmed Efendi’nin karındaşı Abdullah Çelebi muvâcehesinde zikri âtî vakfın mütevellîsi el-Hâc Mehmed Efendi hâzır olduğu halde târîh-i kitâbdan on altı ay mukaddem Süleyman Subaşı Vakfı’ndan mahalle-i mezbûrede vâki‘ lede’l-ahâlî ve’l-cîrân ma‘lûmü’l-hudûd mutasarrıf olduğum menzilimi müteveffâ-yı mezbûra seksen guruş mukābelesinde rehin olmak üzere bâ-ma‘rifet-i mütevellî vefâen ferâğ etmiş idim, hâlâ menzil-i mezbûr Abdullah Çelebi’nin zabtında olmağla meblağ-ı mezbûru yedimden ahz u kabz edip menzilimi bana teslîme tenbîh olunması murâdımdır deyü da‘vâ ol dahi ferâğ-ı mezkûrun vefâen olduğunu inkâr eyledikde müdde‘î-i mesfûr Haçador zimmî müdde‘âsını Mustafa b. Receb ve es-Seyyid Salih b. Ali şehâdetleriyle vech-i şer‘î üzere isbât etmeğin mûcebiyle menzil-i mezbûru bâ-ma‘rifet-i mütevellî müdde‘î-i mezbûra teslîme merkūm Abdullah Çelebi’ye tenbîh olunduğu huzûr-ı âlîlerine i‘lâm olundu. El-emru li-men-lehü’l-emr.<br><br>Fî 4 min-Zilhicceti’ş-şerîfe sene 1152.</p>          <br><a title="Önceki sayfa" style="text-decoration:none" href="./ayrmetin.php?idno=6643"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6645"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b395"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o622"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>