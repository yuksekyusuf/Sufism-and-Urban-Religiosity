﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 302<br>Hüküm no: 314<br>Orijinal metin no: [42b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hidayetullah Ağa b. Hacı Osman’ın, Ali Ağa b. Murad’da kalan atını geri alarak zimmetini ibra ettiği</b><br><br>Vilâyet-i Anadolu’da Milan kazâsında Kükürd nâm karye sükkânından olup mahmiye-i İstanbul’da Çukurbostan Mahallesi’nde müsâferet vechi üzere sâkin Hidayetullah Ağa b. el-Hâc Osman nâm kimesne meclis-i şer‘-i şerîf-i enverde sâbıkā Adana vâlîsi olan Can Arslanzâde Hüseyin Paşa’nın kapıcılar kethüdâsı olan işbu râfi‘u’l-kitâb Ali Ağa b. Murad nâm kimesne mahzarında ikrâr ve takrîr-i kelâm edip mezbûr Ali Ağa bundan akdem yedimde mülküm olan bir re’s kır iğdic bârgir ve bir re’s doru atımı bir husûs için bi-gayr-ı hakkın ahz u kabz etmekle zikr olunan bârgir ve atı mezbûr Ali Ağa’dan [43a] bundan esbak taleb ve da‘vâ etmişidim lâkin zikri mürûr eden atın aynı mevcûd olmağla zikr olunan atı mezbûr Ali Ağa bana def‘ ü teslîm ben dahi yedinden baʻde’l-ahz merkūm Ali Ağa bârgir da‘vâsından benimle on guruş üzerine sulh olduğunda ben dahi ber-vech-i muharrer sulh-ı mezbûru baʻde’l-kabûl bedel-i sulh olan meblağ-ı mezbûr on guruşu merkūm Ali Ağa bana def‘ ü teslîm ben dahi yedinden ahz u kabz eylediğimden sonra husûs-ı mezbûra müte‘allika olan âmme-i da‘vâdan merkūm Ali Ağa ve mûmâ-ileyh Hüseyin Paşa’nın zimmetlerini ibrâ ve iskāt eyledim dedikde gıbbe’t-tasdîkı’l-mer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis min-Cumâdelâhire sene 1121<br><br>Şuhûdü’l-hâl: el-Hâc Mustafa b. Hüseyin, Halil Ağa b. el-Hâc Ali, Ali Ağa b. Osman Efendi, Ali Bey b. Resul, Alaybeyi Ali Ağa b. Muslu Ağa, Fahrü’l-kuzât Hasan Efendi Kethüdâ-yı Dâmadzâde, Osman Ağa b. Ali ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4592"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4594"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b302"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o623"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>