﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 340<br>Hüküm no: 296<br>Orijinal metin no: [90a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abbas Halîfe Vakfı’ndan İstanbul’da Çelebioğlu mahallesinde bulunan evin Salamon ve Lazar ve Yasef isimli Yahudilere 90 yıllığına kiralandığı</b><br><br>Haremeyn-i Muhteremeyn Evkāfı nâzırı olup atebe-i aliyye-i sultâniyyede hâlâ Dârüssaâdeti’ş-şerîfe ağası olan kıdvetü’l-havâs ve’l-mukarrebîn İsmail Ağa b. Abdulmuin hazretleri taraf-ı karînü’ş-şereflerinden îcâr-ı âti’z-zikre vekîl olup hasm-ı câhid mahzarında vekâleti sâbite olan fahrü’l-a‘yân Muhâsib Ahmed Efendi bin Mehmed meclis-i şer‘-i hatîr-i lâzımü’t-tevkīrde ashâb-ı hâze’l-kitâb Salamon ve Lazar ve Yasef evlâd-ı Yako nâm Yahudi muvâcehelerinde bi’l-vekâle ikrâr-ı tâm ve takrîr-i kelâm edip müvekkil-i mûmâ-ileyh hazretleri Dârüssaâde ağalarından olup vefât eden merhûm Abbas Halîfe hâl-i sıhhatinde icâresi her sene fukarâ-i Haremeyn’e irsâl olunmak için akār iştirâsını şart ve ta‘yîn ettiği nükūd-ı mevkūfesiyle mezbûrûn Yahudiler bundan akdem üç yüz altmış bin akçeye Evkāf-ı haremeyn’e mülhak olmak üzere iştirâ edip mahmiye-i İstanbul’da Çelebioğlu mahallesinde vâki‘ fevkānî ve tahtânî on beş bâb odalı ve iki matbah ve iki mahzen ve bir zîr-i zemîn ve iki bi’r-i mâ ve kenîf ve cüneyneyi müştemil bir tarafı merhûm Ömer Ağa Vakfı ve bir tarafı Hayim mülkü ve iki tarafı tarîk-i âm ile mahdûd olup tûlen ve arzen hesâb-ı şatrancî üzere bin on dört zirâ‘ arsasının ve yine mahrûse-i Üsküdar’da merhûm Gülfam Hatun Vakfı’na bin seksen akçe mukāta‘ası olan menzili ba‘de’t-tahliyye ve’t-tekābuz mukāta‘a-i merkūmesini ve meremmet-i lâzımesi kendi mâlından edip mâh be-mâh icâre-i yevmiyyesini vâkıf-ı merkūm Abbas Halîfe Vakfı’na edâ etmek üzere târîh-i kitâb şehri gurresinden doksan yıl tamâmına varınca her üç yılda bir akd-i cedîd olup akd-i evvelin intihâsı akd-i sâninin ibtidâsı olmak üzere tecdîd-i akde muhtâc olmaksızın icâre-i tavîleyi tecvîz eden fukehâ-yı zevi’l-elbâb kavilleri üzere icâre-i tavîle-i mu‘tâde ile beher sene yirmi iki bin akçe icâre-i müeccele ile mezbûrûn Salamon ve Lazar ve Yasef Yahudilere iştirâken müvekkilim nâzır-ı müşârun-ileyh tarafından vekâleten îcâr ve teslîm eyledim onlar dahi vech-i muharrer üzere istîcâr ve kabûl eylediler. Ba‘de’l-yevm müddet-i merkūme tamâmına değin yevmî altmış birer akçe hesâbınca bin sekiz yüz beş akçe icâre-i müeccelesini mâh be-mâh cânib-i vakfa edâ edip emsâli gibi iştirâken mutasarrıf olsunlar dedikde gıbbe’t-tasdîki’ş-şer‘î menzil-i merkūmun mecmû‘-ı ücretine mahalle-i merkūme sükkânından ...? v. Avraham ve Yako v. Pohtan ve müste’cirlerden her biri âharın zimmetine lâzım gelen ücrete emr ve kabûlü hâvî kefâletle kefîl olduklarından sonra vech-i muharrer üzere îcâr min-külli vech vakfa evlâ ve enfa‘dır deyu sikātdan cemm-i gafîr haber vermeğin mâ-hüve’l-vâkı‘ bi’t-taleb ketb olundu.<br><br>Fî-evâsıtı Recebi’l-esam li-sene ihdâ ve selâsîn ve elf.<br><br>Şühûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=11626"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11628"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b340"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o737"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>