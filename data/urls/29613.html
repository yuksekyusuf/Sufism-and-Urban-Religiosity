﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 296<br>Hüküm no: 322<br>Orijinal metin no: [140-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saliha Hatun’un menzilinin üzerine ilave ettirdiği kısmın yıktırılması</b><br><br>Keşf fî-Galata<br><br>Ma‘rûz,<br><br>Sâhibe-i arzuhâl es-Seyyid Abdullah b. Abdülbaki’nin mahrûse-i Galata’da Sultân Bâyezid mahâllesinde vâki‘ nezâret-i hazret-i Şeyhülislâmî’de olan evkāfdan Sinan Paşa Vakfı’ndan mutasarrıf olduğu menzilin sokak aşırı karşısında kâin nezâret-i dâ‘îlerinde olan evkāfdan Âişe Hatun Vakfı’ndan Şerîfe Saliha Hatun bt. es-Seyyid Osman tasarrufunda olan menzil üzerine mezbûre Şerîfe Saliha bu esnâda hilâf-ı emr-i âlî ve mugāyir-i nizâm bir oda ve bir sofa binâsıyla menzil-i mezbûrumun ziyâsını kat‘ eyledi deyü dâ‘îlerine ve evkāf müfettişi efendiye ve izzetlü voyvoda ağa kullarına hitâben husûs-ı mezbûru mi‘mâr ağa ma‘rifetiyle şer‘le ba‘de’l-mu‘âyene hilâf-ı emr-i âlî ve mugāyir-i nizâm harekete tasaddîsi var ise i‘lâm olunmak bâbında sâdır olan fermân-ı âlîlerine imtisâlen taraf-ı dâ‘îlerinden keşif nâibimiz es-Seyyid Halil Efendi ve evkāf müfettişi efendi dâ‘îleri tarafından Hayrullah Efendi ve Galata Voyvodası izzetlü Ağa tarafından Çukadâr el-Hâc Mustafa mahâll-i merkūma varıp hâssa mi‘mârlarından Abdullah ve İsmail Halîfeler ma‘rifetleriyle mu‘âyene ve keşf [141] ve misâha eylediklerinde kadîmî binâsı kadden on zirâ‘ ve dokuz parmak bulunup ve bu esnâda üzerine müceddeden zam ve ihdâs eylediği dahi üç zirâ‘ ve altı parmak bulunmağın bu bâbda emr-i âlî ne vechiledir deyü mi‘mârân-ı merkūmândan suâl eylediklerinde ehl-i İslâm sâkin olduğu menâzil on iki ve kefere sâkin olduğu menâzil on zirâ‘ olmak üzeredir deyü bi’l-müşâhede ihbâr eylemeleriyle menâzil-i mezbûr üzerine bu esnâda binâ ve ihdâs olunan ebniyenin fermân-ı âlîşân mûcebince bi’l-cümle hedm ü ref‘i iktizâ eylediğini mezbûrân dâ‘îleri mahâllinde tahrîr ve gelip inhâ eylediği bi’l-iltimâs huzûr-ı âlîlerine i‘lâm olundu.<br><br>Fî 23 Ra sene [11]80.</p>          <br><a title="Önceki sayfa" style="text-decoration:none" href="./ayrmetin.php?idno=29612"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29614"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b296"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o576"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>