﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 156<br>Hüküm no: 67<br>Orijinal metin no: [7a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin b. İbrahim ile hanımı Havva’nın kendilerine küfür ve hakaret ettikleri iddiasıyla açtıkları davadan vazgeçtikleri</b><br><br>Ma‘rûz<br><br>Medîne-i Üsküdar’a tâbi‘ Bulgurlu karyesi sükkânından Hüseyin b. İbrahim ile mu‘arrefetü’z-zât Havva bt. Halil nâm hatun medîne-i mezbûrede mahfil-i bâbda meclis-i şer‘-i hatîrde karye-i mezbûre sükkânından olup kendi nefsinden asıl ve Mustafa b. İsmail ve İsmail b. ( ) taraflarından ber-vech-i âtî vekîl-i şer‘îleri olan Osman b. Osman nâm kimesne mahzarında mezbûrûn Osman ve Mustafa ve İsmail târih-i i‘lâmdan üç gün mukaddem beyne’l-ışâ’eyn karye-i mezbûrede menzilimiz kapısı önüne gelip bize şütûm-ı galîza ile şetm ve ırzımızı hetk etmeleriyle mûcib-i şer‘îsini taleb ederim deyü da‘vâ ve beynlerinde ba‘de vukū‘ı’l-münâza‘a bâ-tavassut-ı muslihîn müdde‘iyân-ı mezbûrândan herbiri da‘vâ-yı mezkûrelerinden meccânen fâriğler olup husûs-ı mezkûra müte‘allika âmme-i de‘âvîden mezbûrûn Osman ve Mustafa ve İsmail’den herbirinin zimmetlerini ibrâ ve ıskāt ol dahi ber-minvâl-i muharrer asâleten ve vekâleten ibrâlarını kabûl edip lâkin zevcân-ı mezbûrânın mezbûrûndan emniyetleri olmayıp istikfâl etmeleriyle mezbûrûn Osman ve Mustafa ve İsmail’den herbiri fîmâ-ba‘d kendi hâlinde ırzlarıyla mukayyedler olup zevcân-ı mezbûrâna hilâf-ı şer‘-i şerîf vaz‘ ü hareket etmemek üzere mezbûrûnun nefislerine ve hîn-i mutâlebede huzûr-ı hükkâma ihzârlarına karye-i mezbûre sükkânından hâzır bi’l-meclis diğer Osman b. Abdullah ve diğer İsmail b. İbrahim ve Mehmed Emin b. Ahmed nâm kimesnelerden herbiri tekeffül ve kefâletleri tescîl ve bu vechile beynleri ıslâh olunduğu bi’l-iltimâs huzûr-ı âlîlerine i‘lâm olundu.<br><br>Fî 15 min-C sene 1204</p>          <br><a title="Önceki sayfa" style="text-decoration:none" href="./ayrmetin.php?idno=53091"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53093"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b156"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1092"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>