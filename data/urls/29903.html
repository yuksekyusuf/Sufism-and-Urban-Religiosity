﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 488<br>Hüküm no: 612<br>Orijinal metin no: [256-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Takor v. Arzuman’ın Avanis v. Bogos aleyhindeki vakıf menzil hissesi davasında anlaşma sağlanması</b><br><br>Samatya’da Ayanikola nâm kilise vakfından nizâ‘-ı menzil<br><br>Ma‘rûz,<br><br>Mahmiye-i İstanbul’da Hammâmî Muhyiddin mahâllesinde mütemekkine iken bundan akdem hâlike olan Lusik bt. Bedros nâm Nasrâniyenin sadrî oğlu olup arzuhâl eden Takor v. Arzuman’ın iddi‘â-yı rüşd ve bülûğunu zâhir-i hâlinde sin ve cüssesi mükezzib olmağla da‘vâ-i âtiyesine vasî nasb olunan Avanis v. Serupos mahmiye-i mezkûrede meclis-i şer‘-i hatîrde Samatya’da Ayanikola nâm kilise fukarâsı vakfından olup mahâlle-i mezbûrede vâki‘ etrâf-ı erba‘ası hâlike-i merkūmenin âhar menzili ve dam ve Markarina nâm zevcânın müşterek menzilleri ve Meryem nâm Nasrâniye arsası ve tarîk-i âm ile mahdûd menzile bâ-re’y-i mütevellî kat‘â ferâğ ile vâzı‘ü’l-yed olan Avanis v. Bogos muvâcehesinde vakf-ı mezkûr mütevellîsi hâzır olduğu hâlde menzil-i mezkûrun nısf-ı şâyi‘ini merkūm Arzuman üzerinde ve nısf-ı dahi hâlike-i merkūme Lusik üzerinde iken yetmiş bir senesi Cemâziyelâhiresi’nin dokuzuncu günü târîhinde hâlike merkūme Lusik zevci merkūm ile ma‘an hâzır bi’l-meclis arzuhâlde mezkûr Kolancı Dolet nâm zimmîden istidâne eyledikleri dört yüz guruş mukābelesinde ferâğ-ı bi’l-vefâ tarîkiyle ferâğ ve mütevellî temessüküne kat‘â tahrîr etdirmeleriyle merkūm Dolet dahi bir sene sonra Ramazan-ı şerîfin on beşinde vâzı‘ü’l-yed olan işbu mesfûr Avanis’e bâ-re’y-i mütevellî kat‘â ferâğ etmiş idi. Şimdi merkūm Lusik hâlike olup menzil-i mezkûrun nısf-ı şâyi‘i vasîsi olduğum oğlu merkūm Takor’a âdiyen intikāl etmekle ve ben mezkûrdan hâlike-i merkūmenin hissesini edâ ve fekk-i ferâğ ile nısf-ı şâyi‘-i merkūmu bi’l-vesâye taleb ederim deyü iddi‘â ve merkūm Avanis dahi cevâbında hâlike-i merkūme Lusik’in nısf-ı şâyi‘-i merkūmu târîh-i merkūmda mesfûr Dolet’e kat‘â ferâğ ve nısf-ı şâyi‘-i merkūme müte‘allıka da‘vâdan merkūm Dolet’in zimmetini ibrâ ve iskāt [257] etmiş idi deyü def‘ini isbât esnâsında merkūm Avanis bi-tarîkı’s-sulh malından sagīr-i merkūma elli guruş verip ferâğ bi’l-vefâ da‘vâsından sagīr-i mezbûrun zimmetini ibrâ etdikde vasiyy-i merkūm dahi nef‘an li’s-sagīr meblağ-ı mezkûr elli guruşu sagīr-i merkūm için ahz u kabz ve menzil-i mezkûrun nısf-ı şâyi‘i için ferâğ bi’l-vefâ da‘vâsından merkūm Avanis’in zimmetini ibrâ ve iskāt ve bu vechile kat‘-ı münâza‘a eyledikleri tescîl olunup mübâşiri çavuş kulları iltimâsıyla huzûr-ı âlîlerine i‘lâm olundu.<br><br>Fî 22 min-Ramazan sene 1179.</p>          <br><a title="Önceki sayfa" style="text-decoration:none" href="./ayrmetin.php?idno=29902"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29904"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b488"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o518"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>