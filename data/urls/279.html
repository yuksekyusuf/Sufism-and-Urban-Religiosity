﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 102<br>Hüküm no: 96<br>Orijinal metin no: [15a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şükrullah’ın evini Ali Bey b. Murtaza’ya sattığı</b><br><br>Vilâyet-i Anadolu’da Alâiye sancağında Manavgad kazâsına tâbi‘ İncirli nâm karye ahâlîsinden Şükrullah nâm kimesne mahfil-i kazâda husûs-ı câi’z-zikre kendi tarafından asâleten ve li-ebeveyn kız karındaşları (...) Neslihan ve Ümmühani hatunlar tarafından vekîl olup mezbûru ma‘rifet-i şer‘iyye ile ârifân olan (...) Mehmed nâm kimesneler şehâdetiyle vekâleti sâbite oldukdan sonra vekâleten işbu sâhibü’l-kitâb Ali Bey b. Murtaza nâm kimesne mahzarında ikrâr-ı tâm ve tâ‘bir ani’l-merâm kılıp medîne-i Üsküdar kazâsına tâbi‘ Çengel nâm karye sınırı dâhilinde bir tarafdan Yusuf Paşa (...) mülkü bir tarafdan merhûm el-Hâc Ömer Vakfı ve bir tarafdan vâdi ve ba‘zan tarîk-i âm ile mahdûd ve mümtâz olup iki bâb tahtânî ve bir bâb fevkānî büyûtu ve eşcâr-ı müsmire ve gayr-ı müsmire hadîkayı ve bi’r-i mâ ve kenîfi hâvî mülk menzilini asâleten ve vekâletim hasebiyle mezbûr Ali Bey’e yüz on yedi riyâlî guruşa bey‘-i bâtt-ı sahîh-i şer‘î ile bey‘ ve teslîm ol dahi iştirâ ve tesellüm ve kabûl eyledikden sonra semen-i mersûm yüz on yedi guruşu yedinden bi’t-tamam ahz ve istîfâ eyledim ba‘de’l-yevm menzil-i merkūm müşteri-yi mezbûrun mülk-i müşterâsı olup benim ve müvekkilelerimin menzil-i mersûmda kat‘an medhal ve alâkamız kalmamışdır, keyfe mâ yeşâ’ ve hasbe-mâ yürîd mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb sebt olundu.<br><br>Fi’l-yevmi’s-sâbi‘ min-Şevvâli’l-mükerrem li-sene selâse ve sittin ve elf.<br><br>Şuhûdü’l-hâl: Fazlullah Beşe b. Receb el-İmâm, İbrahim Beşe b. el-Hâc Hasan, Mehmed Beşe b. Abdüllatif, İbrahim Efendi b. Mehmed, Mehmed Beşe b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=278"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=280"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b102"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o428"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>