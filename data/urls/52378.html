﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 88<br>Hüküm no: 68<br>Orijinal metin no: [20a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeyneb Hatun’un boşandığı eşinden olan çocukları için nafaka talebinde bulunmayacağı</b><br><br>Medîne-i Üsküdar’da Kefçe mahallesinde sâkine ve zâtı Ahmed b. Mehmed ve Ali b. Abdullah nâm kimesneler ta‘rîfleriyle mu‘arrefe olan Zeyneb bt. Abdullah nâm hatun meclis-i şer‘-i hatîrde zevc-i sâbıkı işbu râfi‘ü’l-vesîka Süleyman Beşe b. Davud nâm kimesne mahzarında ikrâr ve takrîr-i kelâm edip yedimde olan nafaka hücceti mantûkunca sadriye sagīre kızlarım Habibe ve Hadîce nâm sagīretânın nafaka-i mefrûza-i müstedânelerinden mahkûmun-bih olan kırk guruşu merkūm Süleyman Beşe bana def‘ ü teslîm ettikde ben dahi yedinden tamâmen ahz u kabz eyledim fî-mâ ba‘d sagīretân-ı mezbûretân Habibe ve Hadîce’nin nafakasına [nafakalarına] müte‘allıka mezbûr Süleyman Beşe ile kat‘â da‘vâ ve husûmetim kalmadı dedikde gıbbe’t-tasdîkı’ş-şer‘î yine mukırre-i mezbûre Zeyneb meclis-i şer‘de mezbûr Süleyman Beşe muvâcehesinde bast-ı kelâm ve ifâde-i merâm edip ben nefsimi zevc-i âhara tezvîc [ve] benden [hakk-ı] hıdâne sâkıt olmağla fî-mâ ba‘d sagīretân-ı mezbûretânı kendi mâlımdan infâk ve iksâ edip merkūm Süleyman Beşe’den nafaka ve kisve taleb etmemeğe ta‘ahhüd eyledim dedikde mâ-vaka‘a bi’t-taleb ketb olundu.<br><br>Fî 18 ( ) li sene 1150<br><br>Şuhûdü’l-hâl: Mehmed Beşe b. Mahmud, Ahmed b. Ömer, Osman Beşe b. Mahmud, Bayrakdâr Mehmed Beşe b. Musa, Süleyman b. Mustafa, Mehmed b. Hüseyin, es-Seyyid Süleyman b. Mehmed, Veli Bey b. Mehmed, Hasan Bey b. Ramazan ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=52377"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52379"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b088"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o319"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>