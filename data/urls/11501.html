﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 233<br>Hüküm no: 170<br>Orijinal metin no: [57b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kâtib Mehmed Efendi’nin Kasımpaşa’da Ali Reis tarafından vakfedilen bahçeye ve Havvâ’nın vakfiyet üzere zabtına müdahalesinin engellenmesi</b><br><br>Vâkıf-ı âti’z-zikrin bint-i sulbiyesi olup vakf-ı âti’l-beyâna kıbel-i şer‘-i şerîfden mütevellî nasb olunan Havvâ Hatun’un zevci ve husûs-ı âti’z-zikrde da‘vâya vekîl olup nehc-i şer‘î üzere vekâleti sâbite olan Ali b. Mehmed nâm kimesne mahfil-i kazâda işbu kitâbda tahrîr olunan menzil ile bahçeye mülkiyet üzere vâzı‘ü’l-yed olduğu sâbit olan mufahhar erbâbü’t-tahrîr ve’l-kalem Mehmed Efendi b. Süleyman tarafından husûs-ı âti’z-zikrde husûmete vekîl olup Hamza b. Hüseyin ve Receb b. Ahmed şehâdetleri ile vekâleti sâbite olan üstâd Hasan b. Hüseyin mahzarında takrîr-i kelâm ve ta‘bîr ani’l-merâm edip medîne-i Galata hâricinde Kasımpaşa’da es-Seyyid Ali Çelebi Mescidi mahallesinde vâki‘ bir tarafı Şerife nâm hatunun Medîne-i Münevvere’ye vakfı ve bir tarafı Meremmâtcı Ali’ye ve bir tarafı İplikçi Mustafa [58a] mülkü ile ve bir tarafı tarîk-i âm ile mahdûd olan menzil ve ba‘dehû dâhil-i vakfolan Mustafa menzili bahçesi ile ve bir tarafı makābir-i Müslimîne muttasıl olan tarîk-i âm ile ve bir tarafı Badullah b. Mehmed mülkü ile ve bir tarafı tarîk-i âm ile mahdûd olan bahçe müvekkilem-i mezbûre Havvâ’nın babası Ali Reis’in mülkleri olup hâl-i sıhhatinde bin üç senesi Receb-i evvelinde zikr olunan menzil ile bahçeyi silk-i mülkünde olduğu hâlde mezbûr Ali Reis b. Sinan cemî‘-i tevâbi‘ ve levâhıkı ile hasbeten lillâhi te‘âlâ vakfedip tasarrufunu evvelen kendi nefsine ba‘dehû evlâdına ve evlâd-ı evlâdına ve evlâd-ı evlâd-ı evlâd-ı evlâd-ı evlâdına ile’l-inkırâz şart edip ba‘de’l-inkırâz Medîne-i Münevvere’ye vakfola deyu teslîm ile’l-mütevellî ve hâkimü’ş-şer‘a tescîl ettirip vakf-ı lâzım-ı müseccel iken müvekkil-i merkūm Kâtib Mehmed Efendi zikr olunan menzil ile bahçeye bi gayr-ı vech-i şer‘î vaz‘-ı yed edip mütevellîsi olan müvekkilem-i merkūme Havvâ’nın vakfiyet üzere zabtına ve tasarrufuna mâni‘ olur şer‘le ihkāk-ı hak olunmasın taleb ederim mazmûnu min-külli’l-vücûh takrîrine muvâfık sûret-i sicil ibrâz ettikde vekîl-i zi’l-yed olan merkūm Hasan zikr olunan menzil ile bahçenin vakfiyetlerin inkâr etmeğin gıbbe talebi’l-beyyine udûl-i Müslimînden olup zikri sâbık eden mahalle sâkinlerinden olan Yusuf b. Ali ve Hüseyin b. Abdullah en-neccâr li-ecli’ş-şehâde hâzırân olup fi’l-vâki‘ mütevelliye olan mezbûre Havvâ’nın babası merkūm Ali Reis hâl-i sıhhatinde târîh-i mezbûrda zikr olunan hudûd ile mahdûd olan menzil ve bahçeyi mülkünde olduğu hâlde bast olan minvâl üzere evvelen kendiye ba‘dehû evlâdına ve evlâd-ı evlâdına evlâdına ile’l-inkırâz ve ba‘de’l-inkırâz Medîne-i Münevvere’ye vakfedip teslîm ile’l-mütevellî ve tescîl-i şer‘î ettirdip vakf-ı lâzım-ı müseccel olmuşdur hâlâ vakf-ı lâzımdır deyu edâ-i şehâdet-i şer‘iyye ettiklerinde ba‘de’t-ta‘dîl ve’t-tezkiyye şehâdetleri makbûle olmağın mûcebi ile zikr olunan menzil ile bahçenin vakf-ı lâzım olduklarına hükmolundu.<br><br>Hurrire fî-evâili Saferi’l-hayr li-sene hamse ve ışrîn ve elf.<br><br>Şühûdü’l-hâl: El-Hâc Mehmed b. Ali, Mehmed b. ( ) Reis, el-Hâc Abbas b. İbrahim, Ahmed Çelebi b. Halil, Kâtib Yusuf b. Ferhad, Himmet Reis b. Maksud, Mehmed b. Süleyman Reis ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11500"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11502"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b233"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o769"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>