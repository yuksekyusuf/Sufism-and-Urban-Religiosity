﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 314<br>Hüküm no: 372<br>Orijinal metin no: [69a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Revane’nin varislerinin alacak iddialarından men olunmaları</b><br><br>Mahmiye-i İstanbul’da Seyyid Ömer mahallesinde sâkine iken bundan akdem vefât eden Revane bt. Abdullah nâm hatunun verâseti zevc-i metrûku Ahmed Çelebi b. Mustafa nâm kimesne ile velâ-yı itâka cihetinden mu‘takı Mustafa Ağa’nın li-ebeveyn er karındaşı oğlu Mehmed Çelebi b. İsmail nâm kimesneye münhasıra olduğu şer‘an mütehakkık oldukdan sonra mezbûrân Ahmed Çelebi ve Mehmed Çelebi meclis-i şer‘-i hatîrde mahmiye-i mezbûrede Dudu Abdüllatif mahallesinde sâkine Râbia bt. Hüseyin nâm hatun tarafından husûs-ı âti’l-beyâna vekîl olup zâtı ma‘rifet-i şer‘iyye ile ârifân olup mahalle-i mezbûre sükkânından fahrü’l-a‘yân el-Hâc Mehmed Ağa b. Mustafa ve Mustafa Çelebi b. Piyale şehâdetleri ile şer‘an vekâleti sâbite olan işbu bâ‘isü’l-kitâb el-Hâc Ali Çelebi b. Abdülmennan mahzarında üzerine her biri takrîr-i da‘vâ ve tasvîr-i müdde‘â edip mûrisimiz müteveffâ-yı mezbûre târîh-i kitâbdan beş sene mukaddem hâl-i hayâtında müvekkile-i mezbûre Râbia Hatun’a elli esedî guruşunu ikrâz ve teslîm edip ol dahi iktirâz ve kabz ve tesellüm eyledikden sonra mûrise-i merkūme Revane kable’l-istîfâ vefât etmeğin suâl olunup meblağ-ı mezbûr elli esedî guruşun müvekkile-i mezbûreden alıverilmesi matlûbumdur dediklerinde gıbbe’s-suâl ve akībe’l-inkâr müdde‘iyân-ı mezbûrândan müdde‘âlarını mübeyyine beyyine taleb olundukda ityân-ı beyyineden izhâr-ı acz ile istihlâf etdiklerinde müvekkile-i merkūme Râbia Hatun muhadderâtdan olmağın tahlîfi için küttâb-ı mahkemeden Mevlânâ Keşfî Mustafa Efendi irsâl olunup ol dahi müvekkile-i mezbûre Râbia Hatun’un zikr olunan Dudu Abdüllatif Efendi mahallesinde sâkine olduğu menziline varıp zâtı Mustafa Beşe b. Musli ve Yusuf Çelebi b. Abdullah ta‘rîfleri ile mu‘arrefe oldukdan sonra müteveffât-ı merkūme Revane’den vech-i meşrûh üzere târîh-i mezkûrda elli kıt‘a esedî guruş iktirâz ve kabz edip zimmetinde vâcibü’l-edâ ve lâzımü’l-kazâ deyni olmadığına merkūme Râbia Hatun’a yemîn teklîf olundukda ol dahi alâ-vefki’l-mesûl yemîn billâhi’l-a‘lâ etdiğini mevlânâ-yı mezbûr mahallinde tahrîr ba‘dehû ma‘an irsâl olunan Mustafa Beşe b. Musli ve Hüseyin b. Receb ile meclis-i şer‘-i hatîre gelip alâ-vukū‘ihi inhâ ve takrîr eylediklerinde müdde‘iyân-ı mezbûrân bilâ-beyyine mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’s-sâlis min-Şa‘bâni’l-mu‘azzam li-sene ihdâ ve semânîn ve elf.<br><br>Şuhûdü’l-hâl: Mehmed Efendi b. Receb el-imâm, Mustafa Efendi b. Halil Efendi, Hüseyin Efendi b. Mehmed, Yusuf Çelebi b. Abdullah, Mustafa Beşe b. Musli, Hüseyin Çelebi b. Receb.</p>          <br><a title="Önceki sayfa" style="text-decoration:none" href="./ayrmetin.php?idno=2689"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2691"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b314"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o555"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>