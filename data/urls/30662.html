﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 194<br>Hüküm no: 203<br>Orijinal metin no: [53a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Asvador v. Enan’ın mutasarrıfı olduğu değirmeni, devlete olan borçları dolayısıyla Mustafa Beşe ile Kigork v. Badesar’a feragat ettiği</b><br><br>Ma‘rûz<br><br>Mahrûse-i Galata’ya muzâfa kasaba-i Tophâne’de Fındıklı’da Kazgânî mahallesinde vâki‘ üç horoslu bir bâb uncu değirmenin mutasarrıfı Asvador v. Enan nâm zimmî meclis-i şer‘-i şerîf-i enverde şerîki olup diyâr-ı âharda olan Agik v. Karabet nâm zimmî tarafdan vekîli Uncular Kethüdâsı Mustafa Ağa ve mazbûtü’l-esâmî ustalar hâzırlar oldukları hâlde Mustafa Beşe b. Abdullah ve Kigork v. Badesar nâm zimmî muvâcehelerinde değirmen-i mezkûr bundan akdem mesdûd ve mu‘attal olup ve cânib-i mîrîye dahî üç bin dokuz yüz otuz yedi guruş deyni olmağla mutasarrıfı olan Kigork v. Badesar nâm zimmî deyn-i mezkûrun iki yüz elli guruşunu teslîm bâkî üç bin altı yüz seksen yedi guruşunu beher sene üçer yüz guruş taksît ile edâ etmek üzere rızâsıyla keff-i yed Variriş nâm zimmîye ihâle olunup ol dahî edâ-yı deyn ile değirmen-i mezkûru idâre ve i‘mâle kādir olmamağın değirmen-i mezkûru küşâd edemeyip mesdûd kalmağın bundan akdem ben ve refîkim gâ’ib-i mersûm değirmen-i mezkûru küşâd ve i‘mâl etmek zu‘mıyla deyn-i mezkûrdan beher sene beşer yüz guruş edâ etmek üzere deruhde ve iltizâm edip yedimize başmuhâsebeden işbu sûret i‘tâ olunmuşidi lâkin ben ve refîkim mersûm [53b] dahî değirmen-i mezkûru bir vecihle küşâd ve i‘mâle kādir olmadığımızdan refîkim mersûm terk-i diyâr ile firâr edip ben dahî yalnız idâreye kādir olmadığımdan hâlâ değirmen-i mezkûr mesdûd ve deyn-i mezkûr edâ olmamağın siyâneten li’l-mîrî beher sene hitâmında deyn-i mezkûrdan edâ ve tenzîl olunmak üzre mukayyed ve meşrût olan sâlifü’l-beyân beş yüz guruşu edâ ve değirmen-i mezkûru küşâd ve i‘mâl ve idâre etmek üzre işbu mezbûr Mustafa Bey’e ve refiki Kigork zimmî deruhde ve iltizâm etmeleriyle ben dahî nef‘an li’l-mîrî keff-i yed edip değirmen-i mezkûrun ber-minvâl-i meşrûh küşâd ve idâresi bizim keff-i yedimizden merkûmâna ihâle ve merkûmân ale’l-iştirâk mutasarrıf olmalarıçün başmuhâsebeye kayd birle yedlerine sûret i‘tâ olunmak ricâsında oldukları İstanbul Mahkemesi’nden huzûr-ı âlîlerine i‘lâm olundu.<br><br>Fî gurre-i Zilka‘de sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30661"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30663"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b194"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o294"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>