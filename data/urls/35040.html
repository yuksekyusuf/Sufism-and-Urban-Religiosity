﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 446<br>Hüküm no: 387<br>Orijinal metin no: [147-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Humbaracı Serhalifesi İbrahim Ağa’nın vârislerinden Zeliha’nın terekeden olan ev hissesini ödemesi talebiyle Debbâğ Hasan Ağa’ya açtığı davadan vazgeçtiği</b><br><br>Menzil nizâ‘ı<br><br>[Ma‘rûz]<br><br>Derûn-ı arzuhâlde mezkûrü’l-ism olup medîne-i hazret-i Ebâ Eyyûbe’l-Ensârî’de Kiremitçi Süleyman Çelebi mahallesi ahâlisinden iken bin iki yüz kırk iki senesi hilâlinde Mora cânibinde fevt olan Humbaracı ser-halîfelerinden İbrahim Ağa b. Osman’ın verâseti zevce-i menkûha-i [148] metrûkesi Şerife Hatice Hatun bt. İbrahim ile sulbiye sagīre kızı Şerife Emine ve ol târihde sagīre ve hâlâ kebîre ve bikr sulbiye kızı Şerife Zeliha Hanım’a münhasıra ba‘dehû sagīre-i mezbûre Şerife Emine dahi fevt olup verâseti vâlidesi mezbûre Şerife Hatice Hatun ile li-ebeveyn kız karındaşı mezbûre Şerife Zeliha Hanım’a ba‘de’l-inhisâr sâhibe-i arzuhâl mezbûre Şerife Zeliha Hanım’ın li-ebin hâli ve tarafından husûs-ı âti’l-beyânda vekîl olduğu zâtını ârifân Anadolu kalemi muhzırânından Mehmed Salih Ağa b. İbrahim ve el-Hâc Mustafa Ağa b. Ahmed nâm kimesne şehâdetleriyle ber-nehc-i şer‘î sâbit olan Anadolu kuzâtından es-Seyyid Mehmed Said Efendi b. el-mezbûr İbrahim bi’l-ma‘iyye rü’yete memûr evkāf müfettişi izzetlü fazîletlü es-Seyyid Mehmed Emin Âsaf Beyefendi tarafından meb‘ûs Mehmed İzzet Efendi hâzır olduğu hâlde meclis-i şer‘-i münîrde mezbûre Şerife Hatice Hatun’un li-ümmin kız karındaşı Şerife Nefîse Hatun bt. es-Seyyid Mustafa’nın hâlâ zevci olup zikri âtî vakıf menzilin nısf hisse-i şâyi‘asına bâ-temessük-i mütevellî mutasarrıf ve vaz‘-ı yedi mütehakkık olan derûn-ı arzuhâlde mezkûrü’l-ism Debbâğ Hasan Ağa b. Hasan muvâcehesinde mahalle-i mezkûrede kâin ma‘lûmü’l-hudûd fevkānî ve tahtânî yedi bâb oda ve eşcâr-ı müsmire ve gayr-ı müsmireli bahçe ve vakıf kanavât-ı mefrûşesine teba‘iyetle bir masura mâ-i lezîz-i cârî ve müştemilât-ı sâire ve ma‘lûmeyi hâvî bâ-irâde-i seniyye Hazîne-i Evkāf-ı Haremeyn-i Muhteremeyn tarafından idâre olunan merhûme ve mağfûrun-lehâ Emine Sultan -tâbe serâhâ- Vakf-ı şerîfleri müsakkafâtından bir bâb vakıf menzil dört sehm i‘tibârıyla bir sehm hisse-i şâyi‘ası mezbûr Hasan Ağa’nın kayınpederi mezbûr es-Seyyid Mustafa’nın bi’l-icâreteyn taht-ı tasarrufunda olup ve üç sehm hisse-i şâyi‘ası dahi müvekkilem mezbûre Şerife Zeliha Hanım ile li-ebeveyn kız karındaşı sagīre-i müteveffâ-yı mezbûre Şerife Emine’nin hayatında babaları müteveffâ-yı mezbûr İbrahim Ağa’nın intikālinden bi’l-münâsefe tasarruflarında iken sâlifü’l-beyân bin iki yüz kırk iki senesi Zilhiccetü’ş-şerîfesinin on üçüncü günü müvekkilem mezbûre ve kız karındaşı mezbûre Şerife Emine sagīreler olduklarından vasîleri ceddeleri yani vâlideleri kız karındaşı gāibetü ani’l-meclis mezbûre Şerife Hatice Hatun’un vâlidesi Fatıma Hatun bt. Ahmed selâse-i irbâ‘-ı hisse-i şâyi‘a-i menzil-i mezkûru müsevveg-i şer‘îye binâen bi’l-izni’ş-şer‘î bedel-i misli olan üç bin beş yüz guruş bedel mukābelesinde tashîh-i ferâğ ederek bâ-re’y-i mütevellî kendi tefevvüz ve bedel-i merkūm üç bin beş yüz guruşu idhâl-i defter-i kassâm ettikden sonra bin iki yüz elli bir senesi Muharremi’l-harâmının yirmi sekizinci günü mezbûre Fatıma Hatun ber-vech-i muharrer mutasarrıfe olduğu selâse-i erbâ‘-ı hisse-i şâyi‘a-i menzil-i merkūmun sülüs hisse-i şâyi‘asını uhdesinde ibkā ve mâ‘adâ sülüsân hisse-i şâyi‘asını dâmâdı mezbûr Hasan Ağa’ya bâ-re’y-i mütevellî ferâğ ve tefvîz ve mezbûr es-Seyyid Mustafa dahi bin iki yüz elli üç senesi hilâlinde vefât edip menzil-i mezkûrdan mutasarrıf olduğu rub‘ hisse-i şâyi‘a-i merkūme ancak sulbiye kebîre kızı mezbûr Hasan Ağa’nın zevcesi kezâlik gāibetü ani’l-meclis mezbûre Şerife Nefîse Hatun’a hasbe’l-âde intikāl ve mezbûre Fatıma Hatun dahi bin iki yüz elli dört senesi hilâlinde vefât edip menzil-i mezkûrdan mutasarrıfe olduğu hisse-i şâyi‘a-i bakıye-i merkūme kebîre kızları gāibân-ı mezbûretân Şerife Nefîse Hatun ve Şerife Hatice Hatun’a ale’l-iştirâki’s-seviyy âdiyen intikāl edip ol-vechile el-yevm menzil-i mezkûrun nısf hisse-i şâyi‘ası mezbûr Hasan Ağa’nın ve rub‘ ve sümün hisse-i şâyi‘aları zevcesi gāibe-i mezbûre Şerife Nefîse Hatun’un ve ancak sümün hisse-i şâyi‘ası dahi gāibe-i mezbûre Şerife Hatice Hatun’un taht-ı tasarruflarında olup ben karındaşım gāibe-i mezbûre Şerife Hatice Hatun’un ber-vech-i muharrer mutasarrıfe olduğu sümün hisse-i şâyi‘a-i menzil-i merkūmun tarafeynden bi’l-vekâle mezbûr Hasan Ağa’ya meccânen bâ-re’y-i mütevellî ferâğ ve tefvîze ta‘ahhüd etmemle sümün hisse-i şâyi‘a-i merkūmeden mâ‘adâ husûs-ı mezkûra ve işbu târih-i i‘lâma gelince sâir cemî‘ hukūk-ı şer‘iyeye müte‘allika âmme-i de‘âvîden ben mezbûr Hasan Ağa’nın zimmetini ibrâ-i âmm-ı sahîh-i şer‘î ile müvekkilem mezbûre Şerife Zeliha Hanım’a izâfetle bi’l-vekâle ibrâ ve iskāt eylediğimde ol dahi benim müteveffâ-yı evvel-i mezbûr İbrahim Ağa zimmetinde hayatında cihet-i karzdan bâ-tahvîl beş bin guruş alacağım olup kable’l-edâ fevt olmağla meblağ-ı merkūmu terekesinden taleb ederim deyü tasaddî eylediği da‘vâsından rızâsıyla meccânen fâriğ olup meblağ-ı mezkûra [149] ve sümün-i hisse-i şâyi‘a-i menzil-i mezkûrdan mâ‘adâ bi’l-cümle zikr olunan husûslara ve sâir cemî‘ hukūk-ı şer‘iyeye müte‘allika âmme-i da‘vâdan müteveffâ-yı evvel-i mezbûr İbrahim Ağa ile müvekkilem mezbûre Şerife Zeliha Hanım’ın zimmetlerini kezâlik ibrâ-i âmm-ı sahîh-i şer‘î ile ibrâ ve iskāt ve tarafeynden her birimiz ber-vech-i muharrer âharın ibrâsını asâleten ve vekâleten kabûl edip bu vechile kat‘-ı münâza‘a eyledik deyü ikrâr ve tasdîkleri tescîl ve İstanbul Mahkemesi’nden huzûr-ı [âlîlerine i‘lâm olundu]<br><br>Fî 16 [Re]ceb sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35039"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35041"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b446"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o577"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>