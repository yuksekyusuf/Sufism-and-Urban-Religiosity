﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 275<br>Hüküm no: 389<br>Orijinal metin no: [57b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail Çelebi’nin vefât eden ortağı Kaliçeci Mehmed’de olan alacağının terekeden verilmesi</b><br><br>Mahmiye-i İstanbul’da Samanveren Mahallesi’nde sâkin İsmail Çelebi b. Hasan nâm kimesne meclis-i şer‘-i hatîr-i lâzımü’t-tevkīrde diyâr-ı Mısır’da Bender-i Reşid’de ticâret üzere iken vefât eden Kaliçeci Mehmed’in sulbî oğlu ve hasran vârisi olan Mustafa Çelebi tarafından husûs-ı âti’z-zikre vekîl olup hasm-ı câhid mahzarında Halil Çelebi b. el-Hâc Ahmed ve İbrahim Çelebi b. Ahmed nâm kimesneler şehâdetleri ile şer‘an vekâleti sâbite olan Ali Beşe b. Mustafa nâm kimesne muvâcehesinde üzerine da‘vâ ve takrîr-i kelâm edip müteveffâ-i mezbûr Mehmed ile hâl-i sıhhatinde şirket-i inân ile şerîkler olup yedine üç yüz kıt‘a riyâlî guruş sermâye teslîm ol dahi tesellüm edip ba‘dehû fesh-i şirket eyleyip meblağ-ı mezbûrun yetmiş guruşunu ahz u kabz edip iki yüz otuz guruş hakkım üzerinde bâkī kalmış idi. Hâlâ vefât etmekle meblağ-ı mezbûru tereke-i vâfiyesinden taleb ederim, suâl olunsun dedikde gıbbe’s-suâl vekîl-i mezbûr Ali husûs-ı merkūmu bi’l-külliye inkâr edicek müdde‘î-i merkūmdan da‘vâsına mutâbık beyyine taleb olundukda udûl-i Müslimîn’den Mustafa Efendi b. Mehmed ve Osman Çelebi b. İskender nâm kimesneler li-ecli’ş-şehâde meclis-i şer‘a hâzırân olunduklarında fi’l-hakīka müdde‘î-i merkūm müteveffâ-i mersûm Kaliçeci Mehmed ile minvâl-i muharrer üzere şerîkler olup yedine üç yüz kıt‘a riyâlî guruş sermâye bizim huzûrumuzda def‘ ve teslîm ol dahi kabz ve tesellüm edip ba‘dehû fesh-i şirket eyleyip meblağ-ı mezbûrun yetmiş guruşunu mezbûr İsmail Çelebi ahz u kabz edip müteveffâ-i mezbûrun üzerinde iki yüz otuz guruş hakkı bâkī kaldı, biz bu husûsa şâhidleriz, şehâdet dahi ederiz deyü herbiri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri dahi makbûl oldukdan sonra müdde‘î-i mezbûra iki yüz otuz guruşdan müteveffâ-i merkūmun hâl-i hayâtında küllen ve ba‘zan ahz u kabz ve taraf-ı şer‘iyyeden bir vechile zimmetini ibrâ etmediğine cânib-i şer‘den yemîn teklîf olundukda ol dahi hasebi’l-mesûl yemîn bi’llâhi te‘âlâ etmeğin merkūm Kaliçeci Mehmed yedinde meblağ-ı mezbûr emânet olup bilâ-beyân mücehhelen fevt olmağla damân lâzım olmağın müteveffâ-i merkūmun tereke-i vâfiyesinden meblağ-ı mezbûr iki yüz otuz guruşu müdde‘î-i merkūma edâ ve teslîm etmek üzere tenbîh olunup mâ-vaka‘a bi’t-taleb ketb olundu.<br><br>Fi’t-tâsi‘ aşer min-Recebi’l-mürecceb li-sene erba‘a ve sittin ve elf.<br><br>Şuhûdü’l-hâl: el-Hâc Ali Efendi b. Salih, el-Hâc Salim b. Cum‘a, el-Hâc Yusuf b. el-Cerar, el-Hâc Ali b. Zekeriya ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=571"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=573"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b275"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o385"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>