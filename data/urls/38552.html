﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 180<br>Hüküm no: 172<br>Orijinal metin no: [35a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abraham v. Sahak’ın menzil hissesini geri alma şartıyla Bogos v. Lazar’a satması</b><br><br>Bey‘ bi’l-vefâ, 246 guruş<br><br>Mahmiye-i İstanbul’da [Vilâyet-i Anadolu’da] Van kasabasında Norşin mahallesi re‘âyâsından olup mahmiye-i İstanbul’da Kādı Hanı’nda mütemekkin Abraham v. Sahak zimmî meclis-i şer‘-i hatîr-i lâzımü’t-tevkīrde işbu hâmilü’r-rakīm Bogos v. Lazar zimmî muvâcehesinde ikrâr-ı tam ve takrîr-i kelâm edip zikr olunan Norşin mahallesinde vâki‘ bir tarafdan kilise ve bir tarafdan Keşiş Kigork zimmî menzili ve bir tarafdan Abdurrahman Ağa menzili ve bir tarafdan tarîk-i âm ile mahdûd iki dam ve iki havlu ve bir kenîf ve bir bi’r-i mâyı müştemil bir bâb mülk menzil üç sehm i‘tibârıyla iki sehmi benim ve bir sehmi kız karındaşım Sandık Nasrâniyenin yedimizde iştirâken ve şâyi‘an mülk ve hakkımız olmağla ben sâlifü’z-zikr menzilde ber-i‘tibâr-ı merkūm mâlik olduğum iki sehm hisse-i şâyi‘amı târih-i kitâbdan bir sene tamamına değin redd-i mebî‘ ve kabz-ı semen etmek üzere merkūm Bogos zimmîye iki yüz kırk altı guruşa bi-tarîki’l-bey‘ bi’l-vefâ bey‘ ü temlik ve mahâllinde zabta tarafımdan mersûmu taslît eylediğimde ol dahi ber-vech-i muharrer iştirâ ve temellük ve kabûl eyledikden sonra semeni olan meblağ-ı mezbûr iki yüz kırk altı guruşu müşteri-yi mersûm bana def‘ ü teslîm ben dahi yedinden tamamen ahz ü kabz eyledim dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 12 R sene [1]242<br><br>Şühûdü’l-hâl: Muhzır Ebûbekir Çelebi, Muhzır İsmail Çelebi, Muhzır Ali Çelebi</p>          <br><a title="Önceki sayfa" style="text-decoration:none" href="./ayrmetin.php?idno=38551"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38553"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b180"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o534"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>