﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 339<br>Hüküm no: 315<br>Orijinal metin no: [79b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgi v. Dimo’nun ev, bağ ve dut ağaçlarını eşi Lalo’ya satması</b><br><br>Vilâyet-i Rumeli’nde Dimetoka kazâsı nevâhîsinden Sahrâ nâhiyesine tâbi‘ Ortaköy nâm karyeden Yorgi v. Dimo v. Kosta nâm zimmî mahmiye-i İstanbul’da meclis-i şer‘de zevcesi bâ‘isetü’l-vesîka Lalo bt. Anderya nâm Nasrâniye tarafından husûs-ı âti’l-beyanı tasdîka vekîl olduğu Niko v. Yani ve Orsisto v. Kosta nâm zimmîler şehâdetleriyle sâbit olan Yani v. Margari nâm zimmî muvâcehesinde ikrâr ve takrîr-i kelâm edip bey‘-i âtî sudûruna değin yedimde mülk ve hakkım olup karye-i mezbûrede vâki‘ bir tarafdan Moriko nâm zimmî menzili ve bir tarafdan Martin nâm zimmî menzili ve üç tarafdan tarîk-i âm ile mahdûd bir bâb oda ve sundurmayı müştemil mülk menzilimi ve menzil-i mezbûr içinde mevcûd dört fıçı ve üç bakraç ve iki tencere ve üç sahan ve üç minder ve dört kebemi ve yine karye-i mezbûre sınırında vâki‘ beyne’l-ahâlî ve’l-cîrân ma‘lûmü’l-hudûd kürûm ve eşcârı mülk olup tahmînen dört dönüm bağımı ve yine karye-i mezbûre sınırında dere içinde olan mülk iki dut ağacımı [80a] tarafeynden îcâb ve kabûlü hâvî bey‘-i kat‘î ile bi-safkatin vâhidetin zevcem müvekkile-i mezbûre Lalo’ya yetmiş guruşa bey‘ ve temlîk, ol dahi ber-vech-i muharrer iştirâ ve temellük ve kabûl eyledikden sonra semeni olan meblağ-ı [mezbûr] yetmiş guruş mutâlebesinden zevcem müvekkile-i mezbûre Lalo’nun zimmetini ibrâ-i âm ile ibrâ ve iskāt eyledim. Ba‘de’l-yevm menzil-i mahdûd-ı mezbûrda ve zikr olunan eşyâda ve bağ ve dut ağaçlarında benim alâka ve medhalim kalmayıp zevcem mezbûre Lalo’nun mülk-i müşterâsı ve hakk-ı sırfı olmağla her birini mahâllinde ahz u kabz ve zabt ve tasarrufa müvekkile-i mezbûreyi taslît eyledim, her birini keyfe mâ teşâ ve tahtâr mutasarrıfe olsun dedikde, gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 23 min-Rebî‘ülâhir sene 1116<br><br>Şuhûdü’l-hâl: Arabzâde Mehmed Ağa, Gedik Ali Beşe, Hacızâde Abdülbaki, Berber Mehmed b. ( ), el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=41844"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41846"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b339"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o613"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>