﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 115<br>Hüküm no: 66<br>Orijinal metin no: [27-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Filibeli Sarraf Karabet’e borcu olan Tacir Mardıros’un borcunu ödemesi için yapılan tenbih</b><br><br>Karabet zimmînin 10400 guruş hükmü<br><br>Ma‘rûz<br><br>Vilâyet-i Rumeli’de medîne-i Filibe’de İbnirüstem mahallesi mütemekkinlerinden derûn-ı arzuhâlde ismi mastûr Sarrâf Karabet v. Avanis v. Atam nâm zimmînin li-ebeveyn er karındaşı ve tarafından şehr-i sâbık Şa‘bâni’l-mu‘azzamı’nın yirmi sekizinci günü târihiyle müverraha ve hâlâ medîne-i mezkûre kādısı Ali Nuri Efendi’nin mührünü mutâbık bir kıt‘a hüccet mantûkunca vekîl-i sâbitü’l-vekâlesi yine derûn-ı arzuhâlde mastûrü’l-ism Hayrabet nâm zimmî meclis-i şer‘-i hatîrde kezâlik derûn-ı arzuhâlde ismi mastûr medîne-i mezkûre tüccârından Mardıros v. Davit nâm zimmî muvâcehesinde arzuhâl eden Tülbentçi Kigork v. Karabet nâm zimmî hâzır olduğu hâlde karındaşım müvekkilim mersûm Karabet zimmînin mersûm Mardıros zimmîye ceste ceste ikrâz ve teslîm ol dahi iktirâz ve kabz ve umûruna sarfla istihlâk eylediği mebâliğin hesâbını işbu sene-i mübâreke Muharremi’l-harâmı gurresinde medîne-i mezkûrede mahzar-ı şühûdda şübhe ve galatdan ârî yegân yegân sahîhan lede’r-rü’ye karındaşım ve müvekkilim mersûmun mersûm Mardıros zimmî zimmetinde yirmi bin dört yüz guruş alacağı zuhûr etmekle mesfûr Mardıros meblağ-ı mezkûru karındaşım ve müvekkilim mersûma zimmetinde deyni olduğunu ikrâr ve karındaşım ve müvekkilim mersûm yedine târih-i mezkûr ile müverrah bir kıt‘a temessük i‘tâ eylediğinden sonra karındaşım ve müvekkilim mersûm Karabet zimmî meblağ-ı mezkûr yirmi bin altı yüz guruşun on bin dört yüz guruşunu İstanbul’da hâzır-ı mersûm Kigork zimmîye vermek üzere mersûm Mardıros zimmîye emr etmekle mersûm Mardıros zimmî dahi Âsitâne-i aliyyeye gelip meblağ-ı mezkûr hâzır-ı mersûm Kigork zimmîye zimmetinde deyni olduğunu nâtık imzâ ve mührünü hâvî mârrü’z-zikr Muharremi’l-harâmının on beşinci günü târihiyle müverrah hâzır-ı mersûm Kigork zimmî yedine Ermeniyyü’l-imlâ bir kıt‘a temessük i‘tâ etmiş ise de meblağ-ı mezkûru mersûm Kigork zimmîye edâ etmemekle meblağ-ı mezkûr on bin dört yüz guruşu mersûm Mardıros zimmîden bi’l-vekâle hâlâ taleb ederim deyü ba‘de’d-da‘vâ ve’l-istintâk ol dahi cevâbında kaziyye minvâl-i muharrer üzere olduğunu bi-tamamihi tâyi‘an ve kat‘iyyen ikrâr ü i‘tirâf etmeğin mûcebince meblağ-ı mezkûr on bin dört yüz guruşu müvekkil-i mersûm Karabet zimmî için karındaşı vekîl-i mersûm Hayrabet zimmîye edâ ve teslîme mersûm Mardıros zimmîye tenbîh olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 4 Ramazan sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34718"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34720"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b115"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o637"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>