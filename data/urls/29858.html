﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 459<br>Hüküm no: 567<br>Orijinal metin no: [238-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Atik Mustafa Paşa mahallesinden ihrâç olunan Kayıkçı Abraham ve eşi Lusik’in tekrar mahalleye dönmemeleri</b><br><br>Mukaddemâ ihrâc olunan Abraham bu def‘a mahâlleye gelmeleri marzîleri olmadığını i‘lâm.<br><br>Ma‘rûz,<br><br>Mahmiye-i İstanbul’da Ayvansaray kurbünde Mustafa Paşa-i atik mahâllesi ahâlîsinden İbrahim Ağa b. Mustafa ve Hüseyin b. Osman ve sâir yirmi dört nefer mazbûtü’l-esâmi Müslimîn meclis-i şer‘-i hatîrde mahâlle-i mezkûrede sâkinler olan gāibân ani’l-meclis Kayıkçı Abraham ve zevcesi Lusik Nasrâniye kendi hâllerinde olmayıp menzillerine ecnâs-ı muhtelife cem‘ ve müskirât bey‘ ve emniyetimiz olmamağla tenbîh olundukda itâle-i lisân birle mütenebbih olmayıp ızrâr etmeleriyle işbu yedlerinde olan memhûr i‘lâm nâtık olduğu üzere mezbûrânı sene-i mâziye Zilhiccesi’nde Balat Mahkemesi’ne izhâr ve vech-i meşrûh üzere muvâcehelerinde sû-i hâllerin ihbâr ve mahâlleden ihrâçların iltimâs eylediğimizde onlar dahi mahâlle-i mezbûreden âhar mahâlle nakle ta‘ahhüd etmeleriyle menzil-i mezkûrdan hurûc etmişler idi. Hâlâ yine mahâlle-i mezbûreye gelmek irâdesinde oldukları mesmû‘umuz olmağla ef‘âl-i sâbıkālarına binâen mahâllemize yine gelmeleri marzîmiz olmadığı tekrâr i‘lâm olunmak matlûbumuzdur deyü takrîrleri iltimâslarıyla huzûr-ı âlîlerine i‘lâm olundu.<br><br>Fî 20 Ş sene [1]179.</p>          <br><a title="Önceki sayfa" style="text-decoration:none" href="./ayrmetin.php?idno=29857"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29859"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b459"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o527"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>