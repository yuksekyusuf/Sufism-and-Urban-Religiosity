﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 356<br>Hüküm no: 342<br>Orijinal metin no: [48a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Efendi b. Mehmed’in Yayçe kasabasındaki iki menzilini aldığı borç karşılığında dört aylığına Mehmed Çelebi Vakfı’na rehin verip Şebniçe köyündeki yirmi adet tarlasının da kullanım hakkını devrettiği</b><br><br>Kuzât-ı Rûmiyyeden olup muvakkaten Yayçe kādısı olan Mustafa Efendi b. Mehmed meclis-i şer‘-i hatîr-i lâzimü’t-tevkīrde mahrûse-i Galata kazâsına tâbi‘ kasaba-i Kasımpaşa’da Tahtakadı mahallesinde vâki‘ Mehmed Çelebi b. Sefer nâm kimesnenin eczâ-i şerîfe tilâvet olunmak için vakfeylediği nukūda bi’l-fi‘il mütevellî olan Mustafa Çelebi b. İsmail mahzarında ikrâr ve takrîr-i kelâm edip zikrolunan Yayçe kasabasında Câmi‘-i hâssa mahallesinde vâki‘ bir tarafı Hindizâde demekle şehîr ( ) nâm kimesne mülküne ve bir tarafı Halvethâne ta‘bîr olunur obaya ve iki tarafı tarîk-ı âmma müntehî bir bâb tahtânî odayı ve iki soba ve bir çardağı ve mahzeni ve bahçeyi müştemil olan mülk menzilimi cemî‘ tevâbi‘ ve levâhıkı ile ve yine kasaba-i mezbûre kurbünde Şebniçe nâm karyede vâki‘ bir tarafdan merhûm Ömer veresesi mülkleri ve bir tarafdan yine benim mülküm ve iki tarafdan tarîk-ı âm ile mahdûd bir bâb tahtânî ve bir bâb fevkānî odaları ve bir çardağı ve cüneyneyi müştemil mülk menzilimi kâffe-i hudûd ve hukūk ve merâfıkı ile târih-i kitâbdan yedi yüz yirmi gün tamâmına değin yüz kıt‘a riyâlî guruşa bey‘ bi’l-vefâ tarîki ile mütevellî-i mezbûr Mustafa Çelebi’ye bey‘ ol dahi vech-i muharrer üzere mâl-ı vakf-ı mezbûr ile iştirâ ve kabûl edip yine kasaba-i mezbûrede zikrolunan Şebniçe karyesinde [48b] mevâzi‘-i adîdede vâki‘ lede’l-ahâlî ve’l-cîrân ma‘lûmü’l-hudûd tahmînen otuz keyl tohum isti‘âb eder yirmi kıt‘a tarlalarımın dahi hakk-ı tasarrufunu ma‘rifet-i sâhib-i arz ile otuz riyâlî guruşa târih-i kitâbdan yedi yüz yirmi gün tamâmına değin mütevellî-i mezbûra tefvîz bi’l-vefâ tarîki ile ferâğ ve tefvîz ol dahi tefevvüz ve kabûl eyledikden sonra semen-i mezbûr yüz riyâlî guruş ile bedel-i merkūm otuz riyâlî guruş ki cem‘an yüz otuz kıt‘a riyâlî guruşu tamâmen ahz u kabz edip menzileyn-i mezbûreyn ile arâzi-i merkūmeyi mahallinde kabz ve tasarrufa mütevellî-i mezbûru taslît eyledim dedikde gıbbe’t-tasdîkı’l-mu‘teber bey‘-i mezbûr hakīkatde rehin olmağın zikrolunan Câmi‘-i hâssa mahallesi sükkânından Ömer b. Mehmed nâm kimesne ( ) mezbûra emr ve kabûlü hâviye kefâlet-i sahîha ile kefîl olup mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Abbas Bey b. Hâcı Mehmed, el-Hâc Mehmed b. Murtaza, Hâcı Süleyman Bey b. Hâcı Şa‘ban, Şâtır Muslı Bey, Şâtır Fazlı Ağa, Abdulbâki Efendi b. Hasan Ağa, Mehmed Efendi b. Murtaza.</p>          <br><a title="Önceki sayfa" style="text-decoration:none" href="./ayrmetin.php?idno=40620"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40622"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b356"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o865"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>