﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 172<br>Hüküm no: 114<br>Orijinal metin no: [25a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yakut bt. Mankasar’ın, kazzaz gediğini Avanes v. Mankasar’a sattığı</b><br><br>Kazzâz gediği mübâya‘ası ve ismine kaydı<br><br>Yakut binti’l-hâlik Kazzâzcı Mankasar Nasrâniyenin sadrî kebîr oğlu ve tarafından husûs-ı âtîde ikrâra vekîl olduğu şahs-ı mesfûreyi bilir Andon v. Kegofilos ve Toros v. Setrak nâm zimmîler şehâdetleriyle ber-nehc-i şer‘î sâbit olan Mardiros v. Karabet zimmî meclis-i şer‘-i münîrde kazzâz esnâfından Avanes v. Mankasar zimmî muvâcehesinde esnâf-ı merkūme kethudâsı Abdüllatif Ağa hazır olduğu hâlde bi’l-vekâle takrîr-i kelâm edip müvekkilem anam mesfûre Yakut Nasrâniye İstanbul’da Çarşı-yı Kebîr’de Du‘â Meydânı kurbünde Yağlıkçılar köşesinde vâki‘ bir tarafdan Yağlıkçı Hüseyin Ağa dükkânı ve bir tarafdan Kazzâz Hristo zimmî dükkânı ile mahdûd bir kepenkli kazzâz dükkânı derûnunda mevcûde Başmuhâsebe’de mukayyed şurût-ı nizâma dâhil olarak ırsen ve şirâen bâ-sûret mâlike olduğum bir gedik i‘tibâr olunan âlât-ı lâzıme-i ma‘lûmeyi tarafeynden bi’l-îcâb ve’l-kabûl bâtten ve sahîhan bi-safkatin vâhidetin üç bin guruş semen-i makbûza mersûm Avanes zimmîye bey‘ ve temlîk ve teslîm ol dahi ber-vech-i muharrer iştirâ ve temellük ve tesellüm ve kabz ve kabûl edip bey‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini kabûlü hâvî ibrâ ve ıskāt eyledik fîmâ-ba‘d âlât-ı gedik-i mezkûr mesfûr Avanes zimmînin mülk-i müşterâsı ve hakk-ı sırfı olup benim kat‘â alâkam kalmamışdır deyü ba‘de’l-ikrâr ve’t-tasdîk gedik-i mezkûrun kayd-ı evveli mesfûre Yakut Nasrâniye üzerinden ref‘ ve terkīn ve mersûm Avanes zimmî ismine tashîhan kayd ile yedine sûret i‘tâsını istid‘â eyledikleri İstanbul Mahkemesi’nden huzûr.<br><br>Fî 24 Ra sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33540"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33542"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b172"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o596"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>