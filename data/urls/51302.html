﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 250<br>Hüküm no: 372<br>Orijinal metin no: [35a-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Şarap içen çingenelerin ailelere sarkıntılık ettikleri</b><br><br>Mahrûse-i Üsküdar’da eşkiyâyı hıfz için ta‘yîn buyurulan hâssa yayabaşılardan fahrü’l-akrân Mehmed Subaşı çingene tâifesinden Arslan b. Kurd ve Mehmed b. Şucâ‘ ve Kaplan b. Abdullah nâm kıbtîler ve nice nefer levendâtıyla ve zevceleri Sofyane ve Belane nâm kıbtiyeler ile ve sâir nice çingeneler tâifesi zevceleriyle bir yerde şürb-i hamr edip mezbûrun çingeneler sarhoş olup yollarda Müslümanların ehl ve iyâllerine şer‘a muhâlif nice kelimât ettiklerinden bî-garaz Müslümanlardan ve sipâhi tâifesinden cemm-i gafîr haber verdiklerinde her biri yeniçeri papucu ve yeniçeri dolaması dahi giydiklerine binâ’en nâ’ibü’ş-şer‘i’ş-şerîf huzûruna ihzâr edip ber mûceb-i şer‘-i şerîf suâl olundukda fi’l-hakīka bu gece düğünde idik avretlerimiz ile bir yerde şürb-i hamr eyledik ve elân sarhoşuz deyu ikrâr eylediklerinde böyle mübârek günde avretleriniz ile niçin bir yerde şürb-i hamr eylediniz denildikde mezbûretân hâtunlar iyi varırız şarab içeriz elinizden ne gelirse eylen deyu yeniçeri tâifesine boz ırgadlarsız deyu şetm eylediklerinde müşârunileyh Mehmed Subaşı’nın yoldaşlarından Nasûh Beşe ve Mehmed Beşe ve Karagöz ve sâirleri mezbûrun çingeneler avretleri ile kazâya ihzâr olunup ve mahzarında da‘vâ edip mezbûretân çingeneler bize boz ırgadlarsız bizim zevcelerimiz hâssa kalafatçılarından sizin gibi …? kādir dediklerinden sonra ve kendileri ve hâtunları sarhoştur suâl olunsun dediklerinde mezbûrun çingenelere ve zevcelerine mezbûrun yeniçerilere (…) ve ırgad dediniz mi niçin böyle kelimât eylediniz denildikde mezbûrların ırgadlar ve (…) düğünde şürb-i hamr dahi eyledik deyu ikrâr eylediklerinden müşterek haklarından gelmek gerek denilmekde sen de neye kādirsin bizim hakkımızdan gelesiz deyu hücûm edip ve şer‘a muhâlif nice kelimât ettiklerinden gayrı Üsküdar’ın sulehâsı meclis-i şer‘de bunların ef‘âl ve evzâ‘ın böyledir dâimâ şürb-i hamr edip nâ-mahrem ile musâhabet ve münâzâ‘atdan hâlî değillerdir bunların haklarından gelinmezse fesâd etmeleri mukarrerdir deyu meclis-i şer‘de ihbârları mezbûrun yeniçeriler talebiyle kayd olundu. Fi’t-târihi’l-mezbûr.<br><br><br>Şuhûdü’l-hâl: es-Sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=51301"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51303"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b250"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o772"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>