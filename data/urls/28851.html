﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 572<br>Hüküm no: 435<br>Orijinal metin no: [144b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Fatma bt. Şaban’ın küçük oğlu İbrahim için nafaka tayin edildiği</b><br><br>Mahmiye-i İstanbul’da Kâtib Şemseddin mahallesi sâkinelerinden iken bundan akdem vefât eden Fâtıma bt. Şaban nâm hatunun vâlidesi ve sagīr oğlu İbrahim b. Şaban b. Sefer’in ceddesi ve hıdânesi Belkıs Hatun ba‘de’t-ta‘rîfi’ş-şer‘î Dîvân-ı kāimmakām-ı hazret-i sadrazamîde ma‘kūd-ı meclis-i şer‘-i şerîf-i enverde sagīr-i mezbûr İbrahim’in babası merkūm Şaban mahzarında takrîr-i kelâm ve ta‘bîr ani’l-merâm edip işbu sagīr-i merkūm İbrahim bi-hakkı’l-hıdâne benim hacr ve terbiyemde olmağla babası mezbûr Şaban üzerine kıbel-i şer‘den kadr-ı ma‘rûf nafaka farz ve takdîr olunmak matlûbumdur dedikde gıbbe’t-tasdîkiş-şer‘î hâkim-muvakkı‘-i sadr-ı kitâb tûbâ-lehû ve hüsnü-meâb hazretleri dahi sagīr-i mezbûr İbrahim için babası mezbûr Şaban üzerine kendi rızâsıyla para üçer akçe hesâbı üzere târih-i kitâbdan beher yevm beş akçe farz ve takdîr edip meblağ-ı mefrûz-ı mezbûr yevmî beş sağ akçeyi istidâne ve sagīr-i mezbûr İbrahim’e sarfa ve lede’z-zafer mezbûr Şaban üzerine rücû‘a mezbûre Belkıs Hatun’a izin vermeğin mâ-hüve’l-vâki‘ bi’t-taleb ketb olundu.<br><br>Fî 16 min-Muharremi’l-harâm sene [1]108.<br><br>Şuhûdü’l-hâl: Tezkire-i evvel Yusuf Efendi, Tezkire-i sânî Hâfız Efendi, Çavuşbaşı Mehmed Ağa, Muhzır Mehmed Ağa, Mehmed Çavuş b. Abdullah, Ali Çavuş b. Mehmed, Mehmed Çavuş b. ( ), el-Hâc Halil Efendi.</p>          <br><a title="Önceki sayfa" style="text-decoration:none" href="./ayrmetin.php?idno=28850"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28852"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b572"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o771"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>