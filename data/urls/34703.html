﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 99<br>Hüküm no: 50<br>Orijinal metin no: [19-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şûrâ-yı Askerî Meclisi kâtiplerinden Mehmed Rasim Efendi’nin kefaletten dolayı Zerefşan bt. Abdullah’a açtığı davanın hukuksuz bulunarak reddedildiği</b><br><br>Mehmed Rasim Efendi’nin 9000 guruş cihet-i kefâletden da‘vâsı men‘i<br><br>Ma‘rûz<br><br>Sâhib-i arzuhâl Bâb-ı Hazret-i Seraskerî’de Meclis-i Şûrâ-yı Askerî ketebesinden es-Seyyid Mehmed Rasim Efendi b. Mustafa Tevfik tarafından husûs-ı âtîde vekîl-i müseccel-i şer‘îsi es-Seyyid Hasan Ağa b. Mustafa nâm kimesne meclis-i şer‘-i münîrde derûn-ı arzuhâlde ismi mezkûre zâtı mu‘arrefe Hatice nâm-ı diğer Zerefşan bt. Abdullah nâm hatun muvâcehesinde merkūme Hatice Hatun’un dâmâdı Yusuf Ağa b. Abdullah hâzır olduğu hâlde hâzır-ı merkūm Yusuf Ağa’nın gāib ani’l-meclis Sarrâf Agop zimmîye Galata’nın ispenç mukāta‘ası bedelinden deyni olan yirmi bir bin guruşa ben hâzır-ı merkūm Yusuf Ağa’ya kefîl olup meblağ-ı mezkûr sarrâf-ı mersûma deynim olduğunu nâtık bir kıt‘a tahvîl i‘tâ eylediğimden sonra meblağ-ı merkūm yirmi bir bin guruşun on iki bin guruşunu hâzır-ı merkūm Yusuf Ağa sarrâf gāib-i mersûma kendisi verdikden sonra bâkīsi olan dokuz bin guruşu dahi sarrâf gāib-i mersûm kefâlet-i mezkûreme binâen benden ahz etmeğin ol-vechile hâzır-ı merkūm Yusuf Ağa zimmetinde alacağım olan dokuz bin guruşa merkūme Hatice Hatun bin iki yüz elli beş senesi Zilhiccetü’ş-şerîfesinin on beşinci günü İstanbul’da Zincirlikuyu kurbünde Atikalipaşa mahallesinde vâki‘ menzilimde kefîl olup ve kefâletini müş‘ir müvekkilem mezbûr yedine bir kıt‘a temessük i‘tâ etmiş idi el-hâletü hâzihî meblağ-ı mezkûr dokuz bin guruşu mezbûre Hatice Hatun’dan kefâletine binâen bi’l-vekâle taleb ederim deyü takrîr-i meşrûhu üzere tasaddî eylediği da‘vâsı meblağ-ı mezkûr cihet-i deyn-i şer‘îden olmamağın meşrû‘a ve iltifâta şâyân olmadığı müdde‘î-i vekîl-i mezbûr es-Seyyid Hasan Ağa’ya tefhîm ve da‘vâ-yı mezkûresiyle merkūme Hatice Hatun’a bî-vech-i şer‘î mu‘ârazadan men‘ olunduğu İstanbul [Mahkemesi’nden huzûr-ı [âlîlerine i‘lâm olundu]<br><br>Fî 26 Şa‘bân sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34702"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34704"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b099"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o641"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>