﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 490<br>Hüküm no: 441<br>Orijinal metin no: [139a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Vakfı’na ait Elvanzâde mahallesindeki evin mutasarrıfları Mehmed Beşe b. Osman, kardeşi Mustafa ve Saliha bt. Mehmed Ağa’nın hisselerinin belirlenmesi</b><br><br>Dergâh-ı Âlî -dâme mahfûfen bi’l-me‘âlî- yeniçerilerinden işbu râfi‘ü’l-kitâb Mehmed Beşe b. Osman nâm râcil meclis-i şer‘-i şerîfde takrîr-i kelâm edip Haremeyn-i Şerîfeyn Vakfı’ndan olup mahmiye-i İstanbul’da Elvanzâde mahallesinde vâki‘ iki tarafı emîrü’l-ümerâi’l-kirâm Ahmed Paşa mülkü ve bir tarafı yine vakf-ı mezbûre ve bir tarafı tarîk-i âmma müntehî olup ulven üç bâb beyti ve bir matbah ve tahta-pûşu ve bi’r-i mâ ve kenîfi ve dört bâb dükkân ve cüneyneyi müştemil olup icâre-i mu‘accele ve müeccele ile iki sehmi benim ve bir sehmi li-ebin karındaşım Mustafa nâm kimesnenin ve bir sehmi Saliha bt. Mehmed Ağa’nın tasarrufunda olan vakıf menzilin kıbel-i şer‘den üzerine varılıp herbirimizin hissesi ta‘yîn olunması matlûbumdur dedikde savb-ı şer‘-i mutahhardan Mevlânâ İbrahim Çelebi b. Ebîbekir ve hâssa mi‘mârlardan Üstâd Hasan Çelebi b. Hüseyin irsâl olunup anlar dahi zeyl-i kitâbda mastûrü’l-esâmî olup ebniye ve sukūfa vukūfu olan bî-garaz Müslimîn ile menzil-i mezkûrun üzerine varıp mezbûrân Saliha ve Mustafa muvâcehesinde nazar ve mesâha ettiklerinde iki sehmine tûlen ve arzen bi-hesâb-ı şatrancî yüz seksen beş zirâ‘ arsa üzerinde vâki‘ şehnişînli ve ocaklı bir büyük oda ve ona muttasıl bir ocaksız küçük oda ve sofa ve kenîf ve bi’r-i mâ ve tahta-pûş ve zikr olunan küçük odanın dolma duvarı berâber tahtında ahırı ve iki dükkânı ve iki sehmine vech-i sâbık üzere iki yüz beş zirâ‘ arsa üzerinde bir fevkānî oda ve altında ahır ve matbah ve iki dükkân ve cüneyne isâbet edip lâkin hisse-i sâniyede kenîf ve bi’r-i mâ olma[ma]ğla bâlâda zikr olunduğu üzere hisse-i ûlâ sâhibi hisse-i sâniye sâhibine on zirâ‘ arsa ve iki bin akçe vermek lâzımdır deyu ittifâk ettiklerinden sonra mezbûrân Saliha ve Mustafa merkūm Mehmed’e iki bin akçe verip ol dahi hisse-i sâniyeyi kabûl edip beynlerinde terâzî olduğunu mevlânâ-yı mezbûr mahallinde tahrîr ve ba‘dehû mahfil-i kazâda alâ-vukū‘ihî ihbâr etmeğin mâ-vaka‘a bi’t-taleb ketb olundu.<br><br>Hurrire fî-evâhiri Ramazâni’l-mübârek li-sene hamse ve selâsîn ve elf.<br><br>Şühûdü’l-hâl: Mehmed Efendi b. Hüseyin el-müderris, Fahrü’l-a‘yân Hasan Çavuş b. Mustafa, Mustafa Efendi b. Hüseyin, Abdülkerim Bey b. Evhad el-cündî ve gayruhüm.<br><br>(Mühür)</p>          <br><a title="Önceki sayfa" style="text-decoration:none" href="./ayrmetin.php?idno=11771"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11773"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b490"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o688"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>