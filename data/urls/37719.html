﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 939<br>Hüküm no: 775<br>Orijinal metin no: [175b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sırp asıllı cariye Zeyneb’in hür olduğunu ispat ettiği</b><br><br>Kezâlik akd-i meclis-i şer‘-i şerîf eyledikde mahalle-i mezbûre ahâlîsinden olup Vilâyet-i Rumeli’nde Semendire kasabasında müsâfiren vefât eden Mehmed Çavuş b. Yahya b. İslam’ın verâseti li-ebeveyn kız karındaşı olup Vilâyet-i Anadolu’da Akçaşehir kazâsına tâbi‘ Hacılar nâm karyede sâkine Âişe Hatun bt. el-mezbûr Yahya’ya ve usûbet-i nesebiye cihetinde hasren vârisleri li-ebeveyn ammi oğulları Mustafa Beşe ve Mehmed Beşe ibney Sunullah b. İslam’a münhasıra olduğu şer‘an zâhir ve mütehakkık oldukdan sonra müteveffâ-yı mezbûra rıkk-ı sâbıkını mu‘terife işbu orta boylu açık kaşlı elâ gözlü Sırfiyyetü’l-asl Zeyneb bt. Abdullah meclis-i ma‘kūd-ı mezbûrda mezbûrân Mustafa Beşe ve Mehmed Beşe mahzarlarında üzerlerine da‘vâ ve takrîr-i kelâm edip seyyidim müteveffâ-yı mezbûr Mehmed Çavuş b. Yahya b. İslam yedinde câriye-i memlûkesi olduğum hâlde hâl-i sıhhatinde târîh-i kitâbdan bir sene mukaddem sefere gider oldukda huzûr-ı Müslimînde beni malından âzâd ve kayd-ı rıkdan ihrâc ve ıtlâk ve zümre-i ahrâr-ı asliyâta idrâc ve ilhâk etmekle ben sâir ahrâr-ı asliyât gibi hürre olmuş iken mezbûrân Mustafa ve Mehmed terekeden rık olmak üzere vaz‘-ı yed murâd ederler suâl olunsun dedikde gıbbe’s-suâl ve’l-inkâr mevsûfe-i mezbûre Zeyneb’den sıdk-ı makāline beyyine taleb olundukda udûl-ı ahrâr-ı ricâl-i Müslimînden mahalle-i mezbûre ahâlîsinden Mehmed Ağa b. Ahmed ve Dülgerzâde mahallesinde sâkin Mehmed Beşe b. el-Hâc Mehmed li-ecli’ş-şehâde meclis-i ma‘kūd-ı mezbûra hâzırân olup istişhâd olunduklarında fi’l-vâki‘ müteveffâ-yı mezbûr Mehmed Çavuş b. Yahya b. İslam hâl-i kemâl-i sıhhatinde işbu mevsûfe-i mezbûre Zeyneb bt. Abdullah’ı târîh-i kitâbdan bir sene mukaddem sefere gider oldukda huzûrumuzda malından âzâd ve harâir-i asliyât silkine idrâc ve ilhâk eyledi mevsûfe-i mezbûre Zeyneb sâir harâir-i asliyât gibi hürre olmuşdur biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebince mevsûfe-i mezbûrenin ıtkına ba‘de’l-hükm vâki‘ hâli kezâlik inhâ ve i‘lâm etmeğin mâ-vaka‘a kayd-şüd.<br><br>Fî 9 min-Cumâdelâhire sene 1110<br><br>Şuhûdü’l-hâl: Eş-şâhidûnü’s-sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=37718"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37720"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0939"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1068"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>