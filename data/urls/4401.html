﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 160<br>Hüküm no: 122<br>Orijinal metin no: [17a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tüccar Aleksan v. Torin’in Dimitri v. Mihal’de olan alacağının taksitler halinde ödenmesini kabul ettiği</b><br><br>Tüccâr tâifesinden Aleksan v. Torin nâm zimmî meclis-i şer‘-i şerîf-i enverde Dimitri v. Mihal nâm zimmî muvâcehesinde ikrâr ve takrîr-i kelâm edip mezbûr Dimitri zimmetinde cihet-i deyn-i şer‘îden beş yüz altmış guruş hakkım olup meblağ-ı mezbûru merkūm Dimitri hâlâ ve def‘aten edâya iktidârı olmamağın taksît ve te’cîle tâlib olduğundan ben dahi meblağ-ı mezbûrun târih-i kitâbdan yüz seksen gün tamamında kırk guruşun ba‘dehû her senede sekiz guruş verip hesâb-ı merkūm üzere meblağ-ı mezbûr beş yüz altmış guruşu târih-i kitâbdan yedi sene tamamına değin bi’t-tamam edâ ve teslîm etmek üzere taksît ve te’cîl eylediğimde ol dahi kabûl ve müddet-i mezbûre tamamına değin ber-vech-i muharrer mukassaten bi’t-tamam edâya ta‘ahhüd eyledi dedikde gıbbe’t-tasdîkı’l-vicâhî mezbûr Dimitri’nin zevcesi olup zâtı Serkiz v. Arakil ve Arakil v. Tacer nâm zimmîler ma‘rifetleriyle mu‘arrefe olan Pelaşe bt. Mihal nâm Nasrâniye ile Yorgaki v. Arec nâm zimmî meclis-i şer‘-i şerîf-i enverde her biri ikrâr ve takrîr-i kelâm edip meblağ-ı mezbûr beş yüz altmış guruşa bi’l-emr ve’l-kabûl her birimiz alâ-müddetin kefîl olduk dediklerinde mâ-hüve’l-vâki‘ bi’t-taleb ketb olundu.<br><br>Fî 20 min-şehri Rebîʻülâhir sene 1121<br><br>Şuhûdü’l-hâl: Ebûbekir Beşe b. Mehmed, Ahmed Çelebi b. Hüseyin, İbrahim Çelebi Attâr, Ali Beşe Kömürcü, Mehmed Çelebi b. Abdullah, es-Seyyid Mustafa Çelebi b. Abdülkerim, es-Seyyid Mehmed Çelebi b. es-Seyyid Osman, es-Seyyid İbrahim Çelebi b. es-Seyyid Osman, Mehmed Çelebi b. İbrahim, Simad v. Haim, Yorgi v. Yani, Abraham v. Manoli, Hürmüz v. Yani, Samson v. Mıgırdıç, Serkiz v. Arakil.</p>          <br><a title="Önceki sayfa" style="text-decoration:none" href="./ayrmetin.php?idno=4400"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4402"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b160"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o649"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>