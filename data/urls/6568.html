﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 350<br>Hüküm no: 352<br>Orijinal metin no: [52b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah Çelebi’nin hacdan dönerken vefat eden Berber Mehmed’e olan borcunu varisi olan Ayşe Hatun’a ödediği</b><br><br>Mahmiye-i İstanbul’da Tahtelkale kurbünde Timurtaş mahallesi ahâlîsinden olup bundan akdem hacc-ı şerîfden gelir iken diyâr-ı Mısr-ı Kāhire’de sağr-ı İskenderiye’de vefât eden Berber el-Hâc Mehmed b. Mehmed b. Abdullah’ın zevce-i metrûkesi olup zâtı ta‘rîf-i şer‘î ile mu‘arrefe olan râfi‘atü hâze’l-kitâb Âişe bt. Abdullah nâm hatun meclis-i şer‘-i hatîr-ı lâzımü’t-tevkīrde mahmiye-i mezbûrede Yenibahçe kurbünde Sinan Paşa mahallesinde sâkin Abdullah Çelebi b. Mehmed nâm kimesne mahzarında bi’l-verâse üzerine da‘vâ ve takrîr-i kelâm edip zevcim mezbûr el-Hâc Mehmed b. Mehmed b. Abdullah’ın işbu Abdullah Çelebi zimmetinde cihet-i karzdan altı yüz akçe hakkı olup kable’l-ahz ve’l-istîfâ hacc-ı şerîfden gelir iken târîh-i kitâbdan iki sene mukaddem sağr-ı mezkûrda vefât etmekle meblağ-ı mezbûrdan hisse-i irsiye-i ma‘lûmemi taleb ederim, mezbûr Abdullah Çelebi’ye suâl olunup alıverilmesi matlûbumdur dedikde gıbbe’s-suâl mezbûr Abdullah Çelebi zimmetinde müdde‘iye-i mezbûrenin zevci mezbûr Berber el-Hâc Mehmed’e ol kadar deyni olduğunu ikrâr lâkin mezbûr Berber el-Hâc Mehmed’in fevtini inkâr etmeğin müdde‘iye-i mezbûre Âişe Hatun’dan müdde‘âsına mutâbık beyyine taleb olundukda udûl-ı ahrâr-ı ricâl-i Müslimînden mahmiye-i mezbûrede Muslihiddin mahallesinde sâkin el-Hâc Süleyman b. Yusuf ve mahrûse-i Galata muzâfâtından kasaba-i Tophane mahallâtından Cihangir mahallesinde sâkin Mehmed Çelebi b. Mustafa nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka işbu müdde‘iye-i mezbûrenin zevci Berber el-Hâc Mehmed b. Mehmed b. Abdullah hacc-ı şerîfden gelir iken târîh-i kitâbdan iki sene mukaddem diyâr-ı Mısr-ı Kāhire’de sağr-ı mezkûrda bizim huzûrumuzda vefât edip ve namazını kılıp defn eyledik, bizler bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettiklerinde ba‘de ri‘âyet-i şerâiti’l-kabûl şehâdetleri makbûle olmağın mûcebiyle ba‘de’l-hükm ve’t-tenbîh müdde‘iye-i mezbûre Âişe Hatun meclis-i şer‘de mezbûr Abdullah Çelebi mahzarında i‘âde-i kelâm edip ânifen edâ ve teslîmine tenbîh-i şer‘î lâhık olan meblağ-ı mezbûr altı yüz akçeden hisse-i irsiye-i ma‘lûmemi mezbûr Abdullah Çelebi yedinden tamâmen ahz u kabz eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 6 Ra sene 1153.<br><br>Şuhûdü’l-hâl: es-Seyyid Mehmed Ağa b. Ahmed Ağa kethüdâ-yı hazret-i kādı efendi, Ahmed Beşe b. Mustafa tâbi‘-i kethüdâ-yı mûmâ-ileyh, es-Seyyid Mustafa Çelebi b. es-Seyyid Hasan Urfalı, Ali b. Abdullah, Mehmed Beşe b. Ahmed</p>          <br><a title="Önceki sayfa" style="text-decoration:none" href="./ayrmetin.php?idno=6567"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6569"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b350"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o630"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>