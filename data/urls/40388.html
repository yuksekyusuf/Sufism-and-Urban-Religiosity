﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 168<br>Hüküm no: 109<br>Orijinal metin no: [17a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Reis b. Mustafa’nın Keşab kazasındaki iki adet bahçesini Ali Beşe b. Veli satıp bazı tarlalarının da kullanım hakkını devrettiği</b><br><br>Vilâyet-i Anadolu’da Trabzon sancağında Keşab kazâsında Haramiköyü nâm karye sâkinlerinden Ali Reis b. Mustafa Aykud? meclis-i şer‘-i hatîr-i lâzimü’t-tevkīrde işbu sâhibü’l-kitâb Ali Beşe b. Veli nâm [kimesne] mahzarında ikrâr ve takrîr-i kelâm edip zikri âtî akdin sudûruna değin silk-i mülkümde münselik yedimde mülk ve hakkım olup karye-i mezbûrede vâki‘ bir tarafı Himmet ve Mustafa ibneyn Mehmed mülkleri ve bir tarafı Osman Kethüdâ b. Halil mülkü ve bir tarafı Tayyib b. Mustafa mülkü [ve] tarîk-ı âm ile mahdûd mülk evim bahçesiyle fındık bahçe iki kıt‘a bahçelerimi kâffe-i hukūk ve merâfıkı ve âmme-i tevâbi‘ ve levâhıkı ile sekiz bin iki yüz nakd-i râyic fi’l-vakt akçeye tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûr Ali Beşe’ye bey‘ edip ol dahi iştirâ ve kabûl eyledikden sonra yine zikri âtî tefvîzin sudûruna değin yedimde ve taht-ı tasarrufumda olup karye-i mezkûrede vâki‘ bir tarafı Mustafa b. Şa‘ban tarlası ve bir tarafı Muslihidin b. İbrahim tarlası ve bir tarafı Bıyıklı Mustafa b. ( ) tarlası ve bir tarafı tarîk-ı âm ile mahdûd ve mümtâz üç kıt‘a tarlalar ve yine karye-i mezbûrede vâki‘ Kedkütab tarlası demekle tarladan gayrı dört kıt‘a babamdan müntakil tarlalarımın hakk-ı tasarrufunu izn-i sâhib-i arz ile iki bin nakd-i râyic fi’l-vakt akçe bedel mukābilesinde mezbûr Ali Beşe’ye ferâğ ve tefvîz edip ol dahi tefevvüz ve kabûl ettikden sonra semen-i mezbûr ile bedel-i merkūm cem‘an on bin iki yüz akçeyi mezbûr Ali Beşe yedinden bi’t-tamâm ve’l-kemâl ahz u kabz edip zikrolunan bahçeleri ve tarlaları mahallinde zabt ve tasarrufa merkūm Ali Beşe’yi taslît eyledim dedikde mukırr-ı merkūm Ali Reis’in vech-i muharrer üzere cârî olan ikrârın el-mukarru lehü’l-merkūm Ali Beşe vicâhen ve şifâhen tasdîk ve tahkīk etmeğin mâ-vaka‘a bi’t-taleb ketb olundu.<br><br>Tahrîren fi’l-yevmi’l-hâdî aşer min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Hasan Reis b. Mehmed, Balıkçı Hasan Reis b. Sevindik, Mehmed b. Ömer, Ömer b. Alâeddin, Ahmed b. Hasan, Abdülkerim b. ( ) ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40387"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40389"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b168"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o896"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>