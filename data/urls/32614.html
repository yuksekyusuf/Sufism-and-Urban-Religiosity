﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 214<br>Hüküm no: 188<br>Orijinal metin no: [37a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Avram Savil v. Lazari’nin, Mehmed Ervay b. Salih’e olan borcunu ödemesi gerektiği</b><br><br>Fes semeninden 22.634 [guruş] hüküm<br><br>Ma‘rûz[-ı dâ‘î-i devlet-i aliyyeleridir ki]<br><br>Âsitâne’de vâki‘ fesci esnâfından ashâb-ı arzuhâl el-Hâc Mehmed Ervay b. Salih nâm kimesne yine esnâf-ı mezkûreden Salih b. Salih ve Ali b. Mehmed ve el-Hâc Ömer b. Cafer ve el-Hâc Salih b. Yunus ve Süleyman Zekûk b. el-Hâc Kasım ve Ramazan b. Molla Abdullah ve Mahmud b. Ali nâm kimesneler hâzır oldukları hâlde Çarşamba günü arz odasında huzûr-ı hazret-i Sadâret-penâhîde ma‘kūd meclis-i şer‘-i enverde Purusa tüccârından derûn-ı arzuhâlde mezkûrü’l-ism Kehrubâcı Avram Savil v. Lazari nâm Yahûd-i müste’men muvâcehesinde Purusya tercümânı Matyo hâzır olduğu hâlde benim mesfûr Avram Savil nâm Yahûd-i müste’mene mâlımdan bey‘ ve teslîm eylediğim fesci emti‘ası semeninden beş bin dört yüz kırk guruş ve hâzır-ı mezbûr Salih’in kezâlik bey‘ ve teslîm eylediği fesci emti‘ası semeninden beş bin beş yüz guruş ve hâzır-ı mezbûr Ali’nin kezâlik bey‘ ve teslîm eylediği fesci emti‘ası semeninden dört bin üç yüz guruş ve hâzır-ı mezbûr el-Hâc Ömer’in kezâlik bey‘ ve teslîm eylediği fesci emti‘ası semeninden sekiz bin beş yüz guruş ve hâzır-ı mezbûr el-Hâc Salih’in kezâlik bey‘ ve teslîm eylediği fesci emti‘ası semeninden bin yüz yirmi guruş ve hâzır-ı mezbûr Süleyman Zekûk’un kezâlik bey‘ ve teslîm eylediği fesci emti‘ası semeninden üç bin dört yüz dört guruş ve hâzır-ı mezbûr Ramazan’ın kezâlik bey‘ ve teslîm eylediği fesci emti‘ası semeninden bin altı yüz yetmiş guruş ve hâzır-ı mezbûr Mahmud’un kezâlik bey‘ ve teslîm eylediği fesci emti‘ası semeninden iki bin yedi yüz guruş ki ol vechile benim ve hâzirûn-ı mezbûrûnun mersûm Avram Savil nâm Yahûd-i müste’men zimmetinde min-haysü’l-mecmû‘ yirmi iki bin altı yüz otuz dört guruş alacak hakkımız olmağla meblağ-ı mecmû‘-ı mezkûru ben ve hâzirûn-ı merkūmûndan her birimizin Yahûd-i müste’men-i mersûmdan taleb ederiz deyü hâzirûn-ı merkūmûnun tasdîkleriyle eylediği da‘vâsını mersûm Avram Savil Yahûd-i müste’men bi-tamâmihâ tâyi‘an ve kat‘iyyen ikrâr u i‘tirâf etmeğin ikrârı mûcebince meblağ-ı mecmû‘-ı merkūmu müdde‘î-i mezbûr ile müdde‘ûn-ı hâzirûn-ı merkūmûndan her birine ber-vech-i muharrer edâsıyla mersûm Avram Savil müste’men ilzâm olunduğu İstanbul Mahkemesi’nden huzûr [-ı âlîlerine i‘lâm olundu.]<br><br>Fî 16 Za sene 1236</p>          <br><a title="Önceki sayfa" style="text-decoration:none" href="./ayrmetin.php?idno=32613"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32615"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b214"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o553"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>