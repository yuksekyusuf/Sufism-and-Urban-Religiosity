﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 154<br>Hüküm no: 100<br>Orijinal metin no: [14b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Veliyüddin Beşe b. Ali’nin, mahzenindeki eşyaları çaldıkları iddiasıyla Mustafa b. Hacı Mehmed ile Halil Beşe b. İbrahim’e açtığı davada haksız bulunduğu</b><br><br>Ma‘rûz<br><br>Derûn-ı arzuhâlde mezkûrü’l-ism Veliyüddin Beşe b. Ali meclis-i şer‘-i enverde sahib-i arzuhâl Mustafa b. el-Hâc Mehmed ile Halil Beşe b. İbrahim muvâcehelerinde târih-i i‘lâmdan kırk beş ay ve on gün mukaddem mezbûrân Mustafa ve Halil Beşe benim [gāib] ani’l-meclis Mehmed Beşe nâm kimesne ile taht-ı icâremizde olan İstanbul’da Odunkapısı dâhilinde vâki‘ mahzenimizden mecmû‘u otuz guruş kıymetli iki puşi ve bir dolama ve bir cebemizi bi-gayr-ı hakkın ahz ü gāret etmeleriyle hâlâ eşyâ-i mezkûrelerimizin mevcûde ise a‘yânını ve müstehleke ise kıymet-i mezkûresini taleb ederim deyü da‘vâ ve mezbûrân Mustafa ve Halil Beşe dahi cevâblarında eşyâ-i mezkûreyi ahzlarını külliyyen inkârlarından mâ‘adâ müdde‘î-i mezbûr Veliyüddin Beşe refîkı gāib-i mezbûr Mehmed Beşe ile husûs-ı eşyâ-i mezkûreyi işbu i‘lâm târihinden yirmi bir ay ve on gün mukaddem Ahî Çelebi Mahkemesi’nde nâibü’ş-şer‘i’l-enver fazîletlü Mustafa İffet Efendi huzûrunda benim tarafımdan vekîlim diğer Mehmed Beşe b. İbrahim ile işbu Halil Beşe’den ba‘de’d-da‘vâ ve’l-inkâr işbu müdde‘î-i mezbûr Veliyüddin Beşe ile refîkı Mehmed Beşe bâ-vesâtet-i muslihîn da‘vâ-yı mezkûrelerinden meccânen fâriğler olup husûs-ı eşyâ-i mezkûrelerine ve târih-i mürâfa‘a-i mezkûrelerine gelince sâir beynlerinde cereyân eden cemî‘ ahz u i‘tâ ve mu‘âmelât-ı şettâdan hukūk-ı ma‘lûme ve mechûleye müte‘allika âmme-i de‘âvî ve kâffe-i mutâlebâtdan benim ve işbu mezbûr Halil Beşe’nin zimmetlerimizi ibrâ-i âm ile ibrâ ve ıskāt dahi etmişleridi deyü târih-i mezkûr ile müverrah mazmûnu min-külli’l-vücûh takrîr-i meşrûhlarına mutâbık nâib-i mûmâ-ileyhin imzâ ve hâtemini hâvî bir kıt‘a hüccet-i şer‘iye ibrâzıyla eyledikleri def‘lerini müdde‘î-i mezbûr Veliyüddin Beşe dahi ikrâr ve i‘tirâf etmeğin mûcebiyle ba‘de’l-hükm müdde‘î-i mezbûr Veliyüddin Beşe da‘vâ-yı mezkûresiyle mezbûrân Mustafa ve Halil Beşe[‘ye] bî-vech-i şer‘î mu‘ârazadan men‘ olunduğu Mahkeme-i Bâb’dan huzûr-ı âlîlerine i‘lâm olundu.<br><br>Fî 25 Rebî‘ülâhir sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7139"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7141"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b154"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o646"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>