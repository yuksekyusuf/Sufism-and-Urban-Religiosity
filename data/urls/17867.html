﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 571<br>Hüküm no: 914<br>Orijinal metin no: [105a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Taşcı Mustafa Beşe’nin vefât eden el-Hâc Mahmud’a olan borcunu vârislerine ödediği</b><br><br>Maʻrûz;<br><br>Müteveffâ el-Hâc Mahmud’un sulbî kebîr oğulları el-Hâc Ahmed ve Süleyman nâm kimesneler derûn-ı arzuhâlde mastûrü’l-ism olan Kapadan nâm karyeden Taşcızâde Mustafa Beşe mahzarında mezbûr Mustafa Beşe ile babamız müteveffâ-i mezbûrun çiftcilik husûsunda müddet-i şirketlerinde beynlerinde cereyân eden hesapları üzere baʻde’l-münâzaʻa yüz guruşa beynlerin sulh ve meblâğ-ı sulh-i mezbûru kable’l-ahz fevt olup bâ-temessük karzdan tahrîr ve mevrûs meblâğ-ı mezbûr yüz guruşu mezbûr Mustafa Beşe’den taleb ederiz deyü baʻde’d-daʻvâ ve meblâğ-ı mezbûrdan elli guruşu ikrârıyla ve elli guruşu şuhûd-ı udûlle vech-i şerʻî üzere baʻde’s-sübût edâsıyla mezbûr Mustafa Beşe ilzâm olundukdan sonra meblâğ-ı mahkûmün-bih merkūm yüz guruşun doksan dört buçuk guruşunu huzûr-ı şerʻde mübâşiri Muhzır Ali yediyle edâ ve teslîm onlar dahi bi-kadri’l-hısas ahz u kabz edip bâkī beş buçuk guruş mütâlebesinden mezbûr Mustafa Beşe’nin zimmetini ibrâ ve iskāt eyledikleri Eyüb mahkemesinde tescîl olunup bi’l-iltimâs huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fî 20 min-Şaʻbâni’l-muʻazzam sene 1162</p>          <br><a title="Önceki sayfa" style="text-decoration:none" href="./ayrmetin.php?idno=17866"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17868"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b571"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o667"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>