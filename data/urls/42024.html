﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 474<br>Hüküm no: 494<br>Orijinal metin no: [120b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Selime bt. Ahmed’in, Süleyman Çelebi’ye olan bakkal malı borcunu ödemesi hususunda ikaz edilmesi</b><br><br>Bâ-imzâ-i Hazret efendi.<br><br>Mahmiye-i İstanbul’da Uzun Şücâ‘ mahâllesinde sâkin işbu râfi‘ü’l-kitâb Süleyman Çelebi b. Hüseyin nâm kimesne mahmiye-i mezbûrede meclis-i şer‘-i hatîr-i lâzımü’t-tevkīrde mahmiye-i mezbûrede Eski odalar kurbünde sâkine Selîme bt. Ahmed b. Abdullah nâm hatun tarafından husûs-ı âti’l-beyana vekîl olduğu zâtları ma‘rifet-i şer‘iyye ile ârifân Ali Bey b. Mehmed ve Mehmed Bey b. Mustafa nâm kimesneler şehâdetleriyle şer‘an sâbite olan Hadîce b. Ali nâm hatun mahzarında üzerine da‘vâ ve takrîr-i kelâm edip yedimde olan işbu bir kıt‘a deyn temessükü nâtık olduğu üzere müvekkile-i mezbûre Selîme Hatun zimmetinde bundan akdem yedimden iştirâ ve kabz eylediği beynimizde ma‘lûm bakkāl metâ‘ı semeninden on sekiz bin iki yüz on akçe hakkım olmağla hâlâ meblağ-ı mezbûru müvekkile-i mezbûreden talep ederim vekîl-i mezbûra suâl olunsun dedikde gıbbe’s-suâl vekîl-i mezbûre Hadîce Hatun cevâbında fi’l-hakīka kazıyye vech-i muharrer üzere olup müdde‘î-i mezbûra ber-mûceb-i temessük müvekkilem mezbûre Selîme Hatun’un mârrü’z-zikr bakkāl metâ‘ı semeninde meblağ-ı mezbûr on sekiz bin iki yüz on akçe zimmetinde vâcibü’l-edâ ve lâzimü’l-kazâ deyni vardır deyü bi-tav‘ihâ ikrâr ve i‘tirâf etmeğin alâ-mûceb-i i‘tirâfihâ meblağ-ı mezbûr on sekiz bin iki yüz on akçeyi müvekkilesi mezbûre Selîme Hatun müdde‘î-i mezbûra edâ ve teslîme vekîl-i mezbûre Hadîce Hatun’a ba‘de’t-tenbîh mâ-vaka‘a bi’t-taleb ketb olundu.<br><br>Fi’l-yevmi’s-sâdis aşere min-Recebi’l-ferd li-sene sitte aşere ve mi’e ve elf.<br><br>Şuhûdü’l-hâl: Ahmed Çavuş b. Mehmed, es-Seyyid Süleyman Ağa b. ( ), Ali Çelebi b. Mehmed, Süleyman Ağa b. Ebubekir.</p>          <br><a title="Önceki sayfa" style="text-decoration:none" href="./ayrmetin.php?idno=42023"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42025"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b474"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o572"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>