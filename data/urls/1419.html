﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 3 Numaralı Sicil (H. 1077 / M. 1666 - 1667)<br>cilt: 17,&nbsp;sayfa: 249<br>Hüküm no: 261<br>Orijinal metin no: [33a-5]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Rûmiye bt. Hacı Sâlim’e, boşandığı kocası Hacı Ömer’den doğacak çocuğu için nafaka tayin edildiği</b><br><br>Muhâla‘a ve nafaka bir yerde Mahmiye-i İstanbul’da Seferikoz mahallesi sâkinelerinden Rûmiye bt. Hacı Sâlim nâm hâtun meclis-i şer‘-i hatîr-i lâzımü’t-tevkīrde zevc-i mutallıkı Hacı Ömer b. Hacı Ahmed mahzarında takrîr-i kelâm ve ta‘bîr ani’l-merâm edip zevcim mezbûr Hacı Ömer târih-i kitâbdan bir ay mukaddem beni bâyinen tatlîk eyleyip üç yüz akçe mehr-i müeccel-i müsemmâmı verip ve me’ûnet-i süknâm için elli akçe dahi verdiğinde nafaka-i iddetimden ferâğ etmiş idim, lâkin mezbûr Hacı Ömer’in firâşından hamlim olmağla ferâğ-ı mezbûrum sahîh ve mu‘teber olmamağın suâl olunup iddetim münkaziye olunca mezbûr Hacı Ömer üzerine nafaka takdîr olunmak matlûbumdur dedikde gıbbe’s-suâl mezbûr Hacı Ömer kaziyye şerh ve beyân olunduğu üzre olduğunu bi tav‘ihî ikrâr etmeğin hâkim-i muvakki‘-i sadr-ı kitâb tûbâ-leh hüsnü me’âb hazretleri mezbûre Rûmiye’ye vaz‘-ı haml edip iddeti munkaziye olunca zevci mezbûr Hacı Ömer üzerine târih-i kitâbdan beher yevm beşer akçe nafaka farz ve takdîr edip meblağ-ı mezbûru nafakasına sarf ve vakt-i zarûretde istidâne ve lede’z-zafer mezbûr Hacı Ömer üzerine rücû‘a merkūme Rûmiye’ye izn vermeğin mâ vaka‘a bi’t-taleb ketb olundu. Fi’l-yevmi’l-hâmis min Cumâdelâhire li sene seb‘a ve seb‘în ve elf.<br><br><br>Şuhûdü’l-hâl: Şükrullah Bey b. Mustafa, Abdi Çelebi b. Hüseyin, Mehmed Bey b. Ramazan, el-Hâc Mehmed b. Süleyman, el-Hâc Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=1418"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1420"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab003&bsm=bab003b249"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab003&bsm=bab003o0997"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>