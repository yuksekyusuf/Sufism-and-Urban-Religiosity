﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 488<br>Hüküm no: 475<br>Orijinal metin no: [69a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yüksekliğinin emsaline göre fazla olduğu yolundaki şikâyet üzerine menzil inşaatının yerinde keşfolunduğu</b><br><br>Keşif<br><br>Ma‘rûz<br><br>Sâdır olan fermân-ı âlîlerine imtisâlen cânib-i şer‘-i münîrden mürsel keşif nâibimiz Merhabâzâde Mahmud Efendi hâssa mi‘mârı hulefâsından es-Seyyid Mustafa ve Sofu Mustafa halîfeler ile derûn-ı arzuhâlde mezkûr İstanbul’da Langa kurbünde Kâtib Kasım mahallesinde vâki‘ nezâret-i dâ‘îlerinde âsûde evkāfdan Meryem Ana Kenîsesi Avârız Vakfı’ndan münâza‘un-fîh olan henüz kafes olmuş nâ-tamam bir bâb menzile varıp cerîdede mazbûtü’l-esâmî Müslimîn huzûrlarında akd-i meclis-i şer‘-i kavîm etdikde ashâb-ı arzuhâl Arotin v. Kazar ve Karabet v. Kazar zimmîler ile şahsı mu‘arrefe olan Lusya bt. Matos nâm Nasrâniye meclis-i ma‘kūd-ı mezkûrda derûn-ı [69b] arzuhâlde mastûr kendi nefsinden asîl ve Anadolu bt. Ovannes ve kız karındaşı Nazlı bt. Matos nâm Nasrâniye taraflarından husûs-ı âtîde vekîl-i şer‘îleri Ovannes v. Matos zimmî muvâcehesinde vakf-ı merkūm mütevellîsi Asvador v. Ohannes zimmî tarafından mürsel Ohannes v. Bedros zimmî hâzır olduğu hâlde mesfûrûn bu esnâda menzil binâsına şürû‘ eyledikleri kafes olmuş kiremidi nâ-mevzû‘ ebniyenin kadd-i irtifâ‘ı ebniye husûsunda bâ-fermân-ı âlî re‘âyâya verilen ruhsat-ı aliyyeden ziyâde ve ol-vechile bizim menzillerimize zarar-ı şer‘îsi olduğundan mâ‘adâ mugāyir-i emr-i âlî terfî‘ eyledikleri binânın bir zirâ‘ altı parmak kaddi kat‘ olunmak matlûbumuzdur deyü da‘vâ etdiklerinde mi‘mârân-ı mezbûrân ebniye-i mezkûrenin kadd-i irtifâ‘ını mesâha eylediklerinde on bir zirâ‘ altı parmak olup re‘âyâya verilen ruhsat-ı aliyyeden bir zirâ‘ altı parmak ziyâde ve henüz kafes olmuş kiremidi nâ-mevzû‘ olduğunu mi‘mârân-ı mezbûrân ihbâr eylediklerini mevlana-yı mezbûr mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelip ba‘de’l-inhâ ebniye-i mezkûrenin bir zirâ‘ altı parmak ziyâdesi mugāyir-i fermân-ı âlî olmağla ziyâde-i mezkûrenin kat‘ı ve gerek alâ-hâlihî ibkāsı husûsu re’y-i rezîn-i âsafânelerine menût olduğu İstanbul Mahkemesi’nden huzûr.<br><br>Fî 19 Receb sene [12]23.</p>          <br><a title="Önceki sayfa" style="text-decoration:none" href="./ayrmetin.php?idno=31882"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31884"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b488"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o604"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>