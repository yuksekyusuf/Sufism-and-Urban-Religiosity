﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 354<br>Hüküm no: 575<br>Orijinal metin no: [57a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden el-Hâc Kasım’ın vârislerine intikal eden Çiço çiftliğindeki hisselerin satışıyla ilgili anlaşmazlığın giderildiği</b><br><br>Maʻrûz;<br><br>Havâss-ı refîʻa kazâsına [tâbiʻ] Topçular karyesinde fevt olan el-Hâc Kasım’ın verâseti zevce-i menkûhası Hatice ile sulbî oğulları İbrahim ve Musa’ya baʻde’l-inhisâr müteveffâ-i mezbûrun veresesinden zevcesi ve zâtı taʻrîf-i şerʻî ile muʻarrefe olan mezbûre Hatice ile merkūm Musa meclis-i şerʻde derûn-ı arzuhâlde mezkûrü’l-ism Sinan nâm kimesne muvâcehesinde mûrisimiz müteveffâ-i mezbûrdan müntakil ve mevrûs Çiço çiftliğinde vâkiʻ hayvanat ve hınta ve alef ve sâir âlât-ı çift ve çiftlik-i mezkûr kurbünde vâkiʻ bahçe derûnunda mevcûd eşcâr-ı müsmire ve magrûs sebzevât ve âlât-ı mu’ayyene-i mevcûdeden dokuz sehm hissemize merkūm Sinan fuzûlî ve bi-gayr-ı hakkın vazʻ-ı yed etmekle mevcûd ise aynı, müstehlike ise kıymet-i mislinden hisse-i irsiyemizi taleb eyleriz deyü daʻvâ eylediklerinde merkūm Sinan cevâbında merkūm Musa’nın hâl-i sugūrunda vâlidesi ve vasiyesi mezbûre Hatice Hatun ber-vech-i muharrer hisselerini asâleten ve vesâyeten yüz elli yedi guruş semen-i makbûza bana beyʻ ve temlîk ben dahi baʻde’l-iştirâ ve’t-temellük ve’t-tesellüm ve’l-kabûl ol vechile benim mülk-i müşterâm olduğunu nâtık hüccet-i şerʻiyyenin mazmûnu bundan akdem muvâcehelerinde vech-i şerʻî üzere isbât ve yedime iʻlâm-ı şerʻiyye vermiş idi deyü beynlerinde bu vechile münâzaʻât-ı kesîre vukūʻundan sonra tavassut-ı muslihûn ile yirmi guruş bedel-i makbûza sulh-i sahîh ile sulh olup husûs-ı mîrâsa ve târîh-i kitâba gelince mûrisleri müteveffâ-i mezbûrun bi’l-cümle terekesine müteʻallika âmme-i daʻvâdan merkūm Sinan’ın zimmetini ibrâ ve katʻ-ı nizâʻ eylediklerinden sonra beyʻ-i mezbûru ve mazmûn-ı iʻlâmı mezbûrân Hatice ve Musa’dan her biri ikrâr ve iʻtirâf eyledikleri tescîl olunup bi’l-iltimâs huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fî 12 min-Recebi’l-ferd sene 1161</p>          <br><a title="Önceki sayfa" style="text-decoration:none" href="./ayrmetin.php?idno=17527"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17529"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b354"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o715"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>