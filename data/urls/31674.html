﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 297<br>Hüküm no: 266<br>Orijinal metin no: [36a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Valide Kethudası Yusuf Ağa’nın Vezneciler’de inşa ettiği hanın zemin kirasının dükkân sahiplerinden mahsup edilmek üzere gedik sahiplerinden tahsil olunarak Cafer Ağa Vakfı’na ödenmesi</b><br><br>Sultan Bâyezid’de Han mâddesi<br><br>Ma‘rûz<br><br>Sa‘âdetlü defterdâr efendi kullarının işbu telhîsi bâlâsına bu dâ‘îleriyle Haremeyn-i şerîfeyn müfettişi müderrisîn-i kirâm-ı zevi’l-ihtirâmdan fazîletlü Mehmed Fikri Efendi dâ‘îlerine hitâben sâdır olan fermân-ı âlîlerine imtisâlen efendi-yi mûmâ-ileyhin telhîsi ile bi’l-cümle derkenârlara nazar ve tahkīk-i mâdde ederek mütâla‘a olundukda Vâlide Kethudâsı sâbık müteveffâ Yusuf Ağa’nın İstanbul’da Sultan Bâyezid kurbünde Vezneciler kapısı ittisâlinde vâki‘ Haremeyn-i şerîfeyn nezâretlerinde âsûde evkāfdan Bâbüssa‘âdeti’l-aliyye Ağası esbak Cafer Ağa Vakfı’na senevi elli üç buçuk guruş mukāta‘a-i zemîni vermek üzere ber-vech-i mülkiyet müceddeden binâ ve inşâ eylediği otuz aded odayı hâvî bir bâb mülk hanını kendi vakfına ilhâk etmiş iken bâ-hatt-ı hümâyûn hân-ı mezkûrun vakfiyetini fesh ve ilgā ile cânib-i mîrîden zabt ve ol-mikdâr mukāta‘a-i zemîni her bir odanın mâhiyesine taksîm ile ba‘de-zin mutasarrıfları taraflarından ecânib-i vakf-ı mezkûre verilmek şartıyla zikr olunan odaların mülk ve gedikleri mu‘accelât-ı mukarreresiyle cânib-i mîrîden mülknâme ve sûretler i‘tâsıyla tâliblerine bey‘ ve füruht olunmak üzere râbıta verdiği derkenârdan müstebân olup lâkin mârrü’z-zikr Cafer Ağa Vakfı’nın bi’l-meşrûta mütevelliyesi Âkıle Hanım bt. Ömer Efendi’nin takrîrinde beher odadan lâzım gelen mukāta‘a-i zemîn hancı ma‘rifetiyle gedik ashâbından mülk sâhiblerinin kirâsına mahsûb şartıyla tahsîl ve cânib-i vakf-ı şerîfe hancı teslîm eylemek üzere istid‘â etmekle icâre-i mukāta‘a-i zemîn eğerçi şer‘an mülk ashâbından lâzım gelip lâkin mülk ashâbı senesi içinde icâre-i mukāta‘a-i zemîni edâ etmeksizin âhara bey‘ etdikleri sûretde icâre-i mukāta‘a-i mezkûrenin tahsîlinde usret ve belki mümteni‘ olup zâyi‘ olacağı bedîdâr ve ol-vechile vakf-ı merkūmun îrâdına noksân terettüb edeceği zâhir ve âşikâr olmağla hân-ı merkūm hancısı ma‘rifetiyle beher odaya isâbet eden icâre-i mukāta‘a-i zemîn mülk ashâbının kirâsına mahsûben gedik sâhiblerinden tahsîl ve beher mâh cânib-i vakf-ı şerîf-i mezkûra teslîm olunmakda kat‘a mahzûr melhûz olmadığına binâen beher odaya isâbet eden icâre-i mukāta‘a-i zemîni mülk ashâbının kirâsına mahsûben gedik sâhiblerinden hân-ı merkūm hancısı mâh be-mâh tahsîl ve ba‘dehû cânib-i vakf-ı şerîf-i mezkûra teslîm ve mümzâ ve mahtûm edâ tezkiresi ahz eylemesi bâbında bâlâsı tuğrâ-yı garrâ-yı cihân-dârî ile müveşşah bir kıt‘a fermân-ı âlî-şân sudûrunu mütevelliye-i mezbûre istid‘â ve istirhâm eylediği İstanbul Mahkemesi’nden huzûr-ı [âlîlerine i‘lâm olundu].<br><br>Fî 9 Ra sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31673"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31675"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b297"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o637"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>