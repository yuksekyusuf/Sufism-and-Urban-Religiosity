﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 294<br>Hüküm no: 310<br>Orijinal metin no: [60a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Varisinin talebi üzerine İbrahim Paşa’nın gelirlerini deruhde eden Ali Bey’de doksan iki bin akçeden ziyade makbûz olmadığı</b><br><br>Dergâh-ı âlî -dâme mahfûfan bi’l-me‘âlî- müteferrikalarından Abdulbâki Bey b. el-merhûm İbrahim Paşa nâm sagīrin vasiyy-i şer‘îsi olup vech-i şer‘î üzere vesâyeti sâbite olan zahrü’l-cüyûş el-Hâc Mustafa Çavuş b. Abdullah mahfil-i şer‘-i hatîrde işbu bâ‘isü’l-kitâb Ali Bey b. el-Hâc Receb el-cündî muvâcehesinde bi’l-vesâye üzerine takrîr-i da‘vâ edip sagīr-i mezbûrun berât-i sultâniye ile mutasarrıf olduğu timârından vilâyet-i Rumeli’nde Selânik ve Vodina ve Yenice-i Vardar ve Avrethisarı ve Ustrumca kazâlarında vâki‘ olan karyelerin a‘şâr-ı şer‘iyye ve rüsûm-ı örfiye ve bi’l-cümle kadîmden zabt olunagelen âmme-i mahsûlâtını bin otuz iki senesi Martının ibtidâsından bin otuz üç senesi Martına gelince bir yıllığını iki yüz bin fıddî akçeye bundan akdem sagīr-i mezbûrun babası ve velîsi müşârun-ileyh İbrahim Paşa mezbûr Ali Bey’e deruhde edip ol dahi ta‘ahhüd ve kabûl eyledikden sonra olageldiği üzere zikr olunan karyelerin mahsûlünü zabt edip iki yüz bin akçe makbûzu var iken meblağ-ı mezbûrun doksan iki bin akçesini bana def‘ u teslim edip bâkīsini vermekde te‘allül eder bi’l-vesâye taleb ederim suâl olunsun dedikde gıbbe’s-suâl mezbûr Ali Bey cevâbında hâl zikr olunan minvâl üzere olup lâkin zikr olunan timarın ba‘zı karyelerinin mahsûlünü kabz etmek müyesser olmayup ancak yedimde olan müfredatı defteri mûcebince doksan iki bin akçe makbûzum olup onu teslîm eyledim meblağ-ı mezbûrdan ziyâde bir akçe ve bir habbe makbûzum yokdur deyü inkâr edicek vasiyy-i mezkûrdan merkūm Ali Bey’in ziyâde makbûzu olduğuna beyyine taleb olundukda ityân bi’l-beyyineden izhâr-ı acz edip istihlâf edicek mezbûr Ali Bey dahi zikr olunan karyeler mahsûlünden kelimât-ı meşrûhası üzere makbûzu olan meblağ-ı mezbûr doksan iki bin akçeden ziyâde bir akçe ve bir habbe makbûzu olmadığına yemîn billâhi’l-aliyyi’l-a‘lâ edicek mâ vaka‘a bi’t-taleb ketb olundu.<br><br>Hurrire fî-evâhiri Zilhicceti’l-harâm li-sene selâse ve selâsîn ve elf.<br><br>Şuhûdü’l-hâl: Fahrü’l-ulemâ’i’l-kirâm mevlâna Mehmed Efendi b. Yusuf, Fahrü’l-müderrisîn mevlânâ Ahmed Efendi b. Mehmed, Mahmud Çavuş b. ( ), Sinan Çelebi, Ahmed Ağa b. Receb Efendi ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39601"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39603"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b294"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o378"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>