﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 110<br>Hüküm no: 33<br>Orijinal metin no: [6b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Ramazan’ın aldığı borç karşılığında menzilini Mehmed b. Ahmed’e rehin verdiği</b><br><br>Mahmiye-i İstanbul’da Ali Paşa-yı atîk mahallesi sâkinelerinden Âişe bt. Ramazan nâm hâtun meclis-i şer‘-i hatîr-i lâzimü’t-tevkīrde Mehmed b. Ahmed nâm sagīrin tesviye-i umûruna savb-ı şer‘-i enverden mansûbe vasîsi olan vâlidesi sâhibetü hâze’l-kitâb Bağcinân bt. Abdullah nâm hâtun mahzarında tav‘an ikrâr ve i‘tirâf edip zikri âtî akdin sudûruna değin silk-i mülk-i sahîhimde münselik mülk ve hakkım olup mahalle-i mezbûrede vâki‘ bir tarafdan Kazzâz İbrahim mülküne ve bir tarafdan Hasan Efendi mülküne ve bir tarafdan Kazgancızâde sarayına ve bir tarafdan tarîk-ı âmma müntehî olup dâhiliye ve hâriciye büyût-i müte‘addideyi müştemil olan cemî‘ mülk menzilimi kâffe-i hukūk ve merâfıkı ile merkūme Bağcinân’a yüz otuz beş riyâlî guruşa târih-i kitâbdan on gün tamâmına değin tarafeynden îcâb ve kabûlü hâvî bey‘ bi’l-vefâ ile bey‘ ve teslîm edip merkūme Bağcinân Hâtun dahi sagīr-i mezbûr için bi’l-vesâye iştirâ ve kabûl ve tesellüm ettikden sonra semen-i merkūm yüz otuz beş riyâlî guruşu sagīr-i mezbûr mâlından zimmetimde deyn olan yüz otuz beş riyâlî guruşa takās eylediğimden mâ‘adâ meblağ-ı mezbûr yüz otuz beş riyâlî guruşu ecel-i mezkûr hulûlünde dahi merkūma def‘ ve teslîm etmez isem menzil-i mezbûru semen-i misline bey‘a ve kabz-ı semene ve deyn-i merkūmu merkūme Bağcinân’a edâ ve teslîme ve deyn-i merkūmdan fazla kalırsa bana îsâle işbu hâzır bi’l-meclis Hasan Ağa b. Sinan tarafımdan azl ve in‘izâlden masûn vekâlet-i devriyye-i sahîha ile vekîl ve menâbıma nâib ta‘yîn eyledim dedikde merkūm Hasan Ağa dahi vekâlet-i mezbûreyi kabûl ve hizmet-i lâzımesin edâya müte‘ahhid olmağın mâ-hüve’l-vâki‘ bi’t-taleb ketb olunup men lehü’t-taleb yedine def‘ olundu.<br><br>Fi’l-yevmi’s-sâmin min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Ahmed Çavuş b. Zülfikar, Mustafa Efendi b. Muharrem, Kutucu Hüseyin Çelebi b. Abdullah, Koyuncu Mehmed Çelebi, Ahmed Çelebi b. ( ) kethüdâ-yı koyuncuyân, Koyuncu Mustafa, İbrahim b. Ömer, İsmail Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=40311"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40313"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b110"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o906"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>