﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 192<br>Hüküm no: 163<br>Orijinal metin no: [24a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Alifakih mahallesinden Ahmed Efendi’nin Kandiye’de vefat eden kız kardeşi Rukiye’nin vârisi olduğunu ispatlaması</b><br><br>Mahmiye-i İslâmbol’da Ali Fakih mahallesi ahâlisinden olup Cezâir-i Bahr-ı Sefîd’den cezîre-i Kandiye’de müsâfireten sâkine iken bundan akdem fevt olan Rukiye bt. İbrahim nâm hatunun li-ebeveyn er karındaşı ve hasran vârisi olup mahalle-i mezbûrede sâkin işbu bâ‘isü’l-kitâb Ahmed Efendi b. el-mezbûr İbrahim meclis-i şer‘-i şerîf-i enverde takrîr-i kelâm ve ifâde-i merâm edip mahalle-i mezbûrede vâki‘ bir tarafdan el-Hâc Sadullah menzili ve bir tarafdan mahalle-i mezbûre imâmına meşrûta vakıf menzil ve iki tarafdan tarîk-i âm ile mahdûd fevkānî iki bâb oda ve bir matbah odası ve bir sofa ve dîvânhâne ve kenîf ve âbdesthâne ve tahtânî iki bâb oda ve kenîf ve kömürlük ve bi’r-i mâ ve bağçe ve bir mikdâr havluyu müştemil bir bâb mülk menzilin nısf-ı şâyi‘i ( ) nâm hatunun mülkü ve nısf-ı şâyi‘-i âharı dahi kız karındaşım mûrisem müteveffât-ı mezbûre Rukiye Hatun’un hayatında ile’l-vefât yedinde mülk ve hakkı olup ba‘de vefâtihâ nısf menzil-i mahdûd-ı mezkûr bana mevrûs olmağla nısf menzil-i mezkûr ber-vech-i muharrer benim mülk-i mevrûsum olduğunu müş‘ir yedimde hüccetim olmamağla takrîrim vukūf-ı tammı olan bî-garaz kimesnelerden suâl ve istihbâr ve haberleri zabt u tahrîr ve hüccet olunup yedime i‘tâ olunmak matlûbumdur dedikde mahalle-i mezbûre ahâlisinden es-Seyyid Feyzullah Efendi b. Mehmed ve es-Seyyid Ali Efendi b. Halil ve İsmail Efendi b. İsmail nâm kimesneler li-ecli’l-ihbâr meclis-i şer‘a hâzırûn olup istihbâr olunduklarında fi’l-hakīka menzil-i mezkûrun nısf-ı şâyi‘i müstahbir-i mezbûrun kız karındaşı müteveffât-ı mezbûre Rukiye Hatun’dan mevrûs yedinde mülk-i sahîh ve hakk-ı sarîhi olup mezbûr Ahmed Efendi’den gayrı vâris ve vârisesi olduğu ma‘lûmumuz değildir deyü herbiri meclis-i şer‘de alâ-tarîki’ş-şehâde haber vermeleriyle vâki‘ü’l-hâl hıfzen li’l-makāl bi’t-taleb.<br><br>Fî 13 Muharrem sene 1197<br><br>Şühûdü’l-hâl: İsmail Efendi b. İsmail, Süleyman b. Ali Müezzin, Osman b. Ali, es-Seyyid Mehmed Said b. ( ), el-Hâc İbrahim b. İbrahim, es-Seyyid Ali Efendi b. Halil, Molla Ali b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=10705"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10707"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b192"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o672"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>