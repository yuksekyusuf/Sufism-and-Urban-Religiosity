﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 155<br>Hüküm no: 91<br>Orijinal metin no: [9b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kortoş v. Yani’nin Yeniçeri odabaşılarından Osman b. Lütfullah’tan aldığı borç parayı ödediği</b><br><br>Dergâh-ı âlî dâme merci‘an li’l-e‘âlî yeniçerilerinin yirmi sekizinci cemâ‘atine mahsûs odada odabaşı iken bundan akdem vefât eden Osman b. Lütfullah’ın li-ebeveyn kız karındaşı ve hasran verâseti Âişe nâm hatun mahfil-i kazâda işbu bâ‘isü’s-sifr Kortoş v. Yani nâm zimmî muvâcehesinde üzerine da‘vâ ve takrîr-i kelâm edip mezkûr Kortoş karındaşım Osman Beşe’den üç bin altı yüz akçe istikrâz ve tesellüm edip mukābelesinde mezbûr Osman Beşe yedine bir sîm balta rehin vaz‘ ve teslîm edip meblağ-ı mezbûru kable’l-ahz karındaşım mezbûr Osman Beşe vefât etmekle meblağ-ı mezbûr ırsen bana intikāl etmiş idi. Hâlâ meblağ-ı mezbûrdan iki bin akçesini yedinden ahz u kabz edip rehn-i mezkûru yedine teslîm eyledikden sonra meblağ-ı bâkī bin altı yüz akçe zimmetinde kalmış idi. Hâlâ verâsetim hasebiyle meblağ-ı bâkī bin altı yüz akçeyi mezbûr Kortoş’dan taleb ederin suâl olunsun dedikde gıbbe’s-suâl mezbûr Kortoş cevâbında rihân-ı mezbûreyi kabz eylediğini ikrâr lâkin müteveffâ-yı mezbûrun hayatında ancak yedinden iki bin akçe istikrâz edip onu dahi i‘tirâfı mûcebince yedine teslîm eyledim deyü ziyâde bin altı yüz akçe ahzını inkâr edicek müdde‘iye-i mezbûreden müdde‘âsını mübeyyin beyyine taleb olundukda ityân-ı beyyineden izhâr-ı acz edip istihlâf etmeğin fi’l-vâki‘ müdde‘iye-i mezbûrenin mûrisi müteveffât-ı mezbûr Osman Odabaşı’nın hayatında yedinden kabzına i‘tirâf eylediği iki bin akçeden ziyâde bin altı yüz akçe dahi istikrâz ve kabz etmediğine mezbûr Kortoş’a yemîn teklîf olundukda ol dahi alâ-vefki’l-mesûl yemînü billâhillezî enzele âlihe’l-İncile alâ-İsa aleyhi’s-selâm etmeğin mûcebince müdde‘iye-i mezbûre bî-vech mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’r-râbi‘ aşer min-Recebi’l-ferd li-sene isneyn ve seb‘în ve elf.<br><br>Şuhûdü’l-hâl: Abdi b. Hüseyin, Şükrullah b. Mustafa, Rasûl b. Rıdvan, Hüseyin b. Mustafa, Pîrî b. Osman, Ebûbekir b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=24977"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24979"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b155"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1057"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>