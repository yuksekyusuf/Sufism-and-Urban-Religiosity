﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 76<br>Hüküm no: 50<br>Orijinal metin no: [15a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice Hanım’ın uhdesindeki menzil hissesini Ayşe Hanım’a sattığı</b><br><br>Medîne-i Üsküdar’da Gerede mahallesi sâkinlerinden Hadîce bt. Abdullah b. Abdurrahman nâm hatun tarafından ber-vech-i âtî vekîli olduğu zât-ı mezbûreyi bi’l-ma‘rifeti’ş-şer‘iyye ârifân el-Hâc Mehmed b. Osman ve Molla Halil b. Mehmed nâm kimesneler şehâdetleriyle şer‘an sâbit olan Mustafa Çelebi b. İbrahim nâm kimesne meclis-i şer‘-i hatîrde işbu râfi‘atü’l-vesîka Âişe bt. Abdullah nâm hatun mahzarında ikrâr ve takrîr-i kelâm edip akd-i âti’z-zikrin sudûruna değin müvekkilem mezbûrenin silk-i mülkünde münselik emlâkinden olup mahalle-i mezbûrede vâki‘ bir tarafdan Çamaşırcı Osman mülkü ve bir tarafdan Süleyman Reis mülkü ve iki tarafdan tarîk-i âm ile mahdûd iki bâb fevkānî oda ve tahtânî bir oda ve bir tahta-bend ve dehliz ve bi’r-i mâ ve kenîf [ve] bir mikdâr bahçeyi müştemil mülk menzilimi dört hisse i‘tibârıyla üç hissesi müvekkilem mezbûrenin mülkü ve bir hissesi mezbûre Âişe’nin mülkü olmağla müvekkilem mezbûre Hadîce üç hisse-i şâyi‘asını tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûre Âişe’ye yüz yirmi beş guruşa [bey‘] u temlîk ve teslîm eyledikde ol dahi ber-vech-i muharrer iştirâ ve temellük ve tesellüm eyledikden sonra semeni olan meblağ yüz yirmi beş [guruşu] bi’t-tamâm ve’l-kemâl ahz [u] kabz eyledi ba‘de’l-yevm benim kat‘â alâka [ve] medhalim kalmayıp mezbûre Âişe’nin mülk-i müşterâsı va hakk-ı sırfıdır keyfe mâ teşâ ve tahtâr mutasarrıfe olsun dedikde gıbbe’t-tasdîkı’ş-şer‘î mâ hüve’l-[vâki‘] bi’t-taleb ketb olundu.<br><br>Min-Şevvâli’l-mükerrem li-seneti hamsîn ve mi’ete ve elf.<br><br>Şuhûdü’l-hâl: Molla Ahmed b. Veli, Mehmed Beşe b. Hüseyin, el-Hâc Hasan b. Ahmed, Mustafa Bey, Mehmed Çelebi b. Ahmed, Hasan Bey b. Ramazan, Veli Bey b. Mehmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=52359"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52361"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b076"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o324"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>