﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 419<br>Hüküm no: 318<br>Orijinal metin no: [100a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halep Muhassılı Ali Ağa b. Abdurrahman’ın İzmir’de bulunan emlak, arazi ve gelir getiren değirmen ve mahzen gibi işletmelerini karısı Emine Hanım’a sattığı</b><br><br>Husûs-ı âti’z-zikrin mahâllinde ketb ve tahrîri iltimâs olunmağın savb-ı şer‘den irsâl olunan fahrü’l-müderrisîn İbrahim Efendi b. Mehmed el-Hamîdî irsâl olunup mahmiye-i İstanbul’da Zeyrek mahallesinde vâki‘ umdetü’l-emâcid ve’l-ekârim câmi‘ü’l-mehâmid ve’l-mekârim Haleb Muhassılı olan Ali Ağa b. Abdurrahman’ın menziline varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i Nebevî eyledikde mûmâ-ileyh Ali Ağa meclis-i ma‘kūd-ı mezbûrda zevce-i menkûhası fahrü’l-muhaddarât Emine Hanım bt. el-merhûm Mehmed Paşa tarafından husûs-ı âti’l-beyâna vekîl-i şer‘îsi olan sâbıkā İzmir gümrükçüsü olan Ali Ağa b. Ahmed mahzarında ikrâr-ı tâm ve takrîr-i kelâm edip akd-i âtî sudûruna değin silk-i mülkümde münselik olup medîne-i İzmir’de Câmi‘-i atîk mahallesinde vâki‘ iki tarafdan tarîk-i âm ve bir tarafdan Yenişehirli Yusuf Bey mülkü ve bir tarafdan makābir-i Müslimîn ile mahdûd büyût-ı adîdeyi müştemil menzilimi ve yine yedimde mülk ve hakkım olup zikrolunan Câmi‘-i atîk mahallesinde vâki‘ lede’l-ahâlî ve’l-cîrân ma‘lûmü’l-hudûd ve Yahûdî hâne ve on bâb kantarcı ve şerbetçi ve fesci dükkânlarımı ve yine medîne-i mezbûre muzâfâtından Balçık ve Kızılca ve Kirizman ve Aya Sağīd nâm karyelerde ve hendek ta‘bîr olunur mevzi‘de lede’l-ahâlî ve’l-cîrân ma‘lûmü’l-hudûd ve’l-kıt‘a taht-ı tasarrufumda olan tarlalarda vâki‘ cem‘an iki bin altı yüz elli iki dip zeytin eşcârlarımı ve yine karye-i Kızılca’da vâki‘ lede’l-ahâlî ve’l-cîrân ma‘lûmü’l-hudûd bir buçuk mülk göz zeyt yağı değirmenimi ve yine Varoş nâm mevzi‘de vâki‘ bir bâb mülk zeyt yağı değirmenimi cemî‘-i tevâbi‘ ve levâhıklarıyla tarafeynden îcâb ve kabûlü hâvî bey‘-i kat‘î ile bi safkatin vâhidetin on bin guruşa zevcem mezbûre Emine Hanım’a bey‘ ve temlîk ve yine medîne-i mezbûrede zikrolunan Câmi‘-i atîk mahallesinde vâki‘ merhûm Kaplan Kapudan Mustafa Paşa evkāfından icâre-i mu‘accele ve her biri yevmî ikişer akçe mü’eccele ile taht-ı tasarrufumda olan lede’l-ahâlî ve’l-cîrân ma‘lûmü’l-hudûd yirmi bâb yemiş mahzenlerimi ve zikrolunan arâziyi dahi bâ-izn-i mütevellî ve sahib-i arz iki bin beş yüz guruş bedel mukābelesinde mezbûre Emine Hanım’a ferâğ ve tefvîz ol dahi vech-i meşrûh üzere iştirâ ve temellük ve tefevvüz ve kabûl ve her birlerini mahallelerine kabza taslît etdiğimden sonra semenleri olan meblağ-ı mezbûr on bin guruş ile bedel-i ferâğ olan iki bin beş yüz guruş ki cem‘an on iki bin beş yüz guruş mutâlebesinden zevcem mezbûre Emine Hanım’ın zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim ba‘de’l-yevm eşyâ-i muharrere-i mezkûrede kat‘an alâkam kalmayıp zevcem mezbûre Emine Hanım’ın mülk-i müşterâsı ve hakk-ı müfevvezi olmuşdur keyfe mâ teşâ ve tahtâr mutasarrıfe olsun dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde ketb ve tahrîr ma‘an irsâl olunan Mehmed b. Mehmed ve Mustafa b. Şaban ile meclis-i şer‘a gelip alâ vukū‘ıhî inhâ ve takrîr etmeğin mâ vaka‘a bi’t-taleb ketb olundu.<br><br>Fi’l-yevmi’l-ışrîn min-Zilkadeti’ş-şerîfe li-sene seb‘a ve mie ve elf.<br><br>Şuhûdü’l-hâl: Umdetü’l-eşbâh ve’l-ekfâ İbrahim Ağa b. Mahmud, Küçük Emir demekle şehîr es-Seyyid Ahmed Çelebi, fahrü’l-eşbâh es-Seyyid Ali Efendi b. Mustafa, diğer İbrahim Ağa b. Muslu, fahrü’l-eşbâh Hazînedâr Ali Ağa, Ömer Çelebi b. Ebûbekir tâbi‘-i mûmâ-ileyh, Hüseyin Beşe b. Mehmed tâbi‘-i mûmâ-ileyh, Mehmed Ağa b. Ali, Ali b. Bali.</p>          <br><a title="Önceki sayfa" style="text-decoration:none" href="./ayrmetin.php?idno=28733"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28735"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b419"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o816"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>