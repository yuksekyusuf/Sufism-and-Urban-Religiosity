﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 169<br>Hüküm no: 133<br>Orijinal metin no: [19a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah Odabaşı’nın evini Kirkor ve eşi Ana’ya sattığı</b><br><br>Mübâya‘a<br><br>Dergâh-ı âlî -dâme mahfûfen bi’l-me‘âlî- yeniçerilerinin dördüncü cemâ‘atine mahsûs oda yoldaşlarından Abdullah Odabaşı b. İbrahim nâm kimesne meclis-i şer‘-i hatîr-ı lâzımü’t-tevkīrde bâ‘isey-i hâze’s-sifr Kirkor v. Artin nâm zimmî ile zevcesi olup şahsı ta‘rîf-i şer‘î ile mu‘arrefe olan Ana bt. Hacr nâm Nasrâniye muvâcehesinde ikrâr ve takrîr-i kelâm edip akd-i âti’z-zikrin sudûruna değin yedimde mülk ve hakkım olup mahmiye-i İstanbul hısnı ebvâbından Fenerkapısı dâhilinde Tahta Minâre mahallesinde vâki‘ etrâf-ı erba‘ası Ahmed Ağa ve Pavli Kalfa ve Kibarsune mülkleri ve tarîk-i âm ile mahdûd fevkānî bir bâb oda ve bir sofa ve bir matbah ve tahta-pûş ve tahtânî bir bâb oda ve bir sofa ve bir matbah ve bir mahzen ve bir mikdâr bahçeyi müştemil mülk menzilimi bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile mezbûrân Kirkor ve zevcesi Ana Nasrâniyeye alâ-iştirâki’s-seviyy dört yüz on guruşa bey‘ ü temlîk ve teslîm eylediğimde onlar dahi ber-vech-i iştirâk iştirâ ve tesellüm ve temellük ve kabz ve kabûl eylediklerinden sonra semeni olan meblağ-ı mezbûr dört yüz on guruşu merkūmân Kirkor ve zevcesi Ana Nasrâniye yedlerinden tamâmen ahz u kabz eyledim ba‘de’l-yevm menzil-i mahdûd-ı mezkûrda benim kat‘an alâka ve medhalim kalmayıp mezbûrân Kirkor ve zevcesi Ana Nasrâniyenin ale’l-iştirâki’s-seviyy mülk-i müşterâları olmuşdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâdî aşer min-Muharremi’l-harâm sene 1153.<br><br>Şuhûdü’l-hâl: Hüseyin Ağa b. Ali, Müezzin İsmail Halîfe b. Mehmed, el-Hâc Hüseyin Odabaşı b. Hasan, İsmail Odabaşı b. Derviş Ali, Derviş Abdullah b. Süleyman, Hüseyin Odabaşı b. Osman</p>          <br><a title="Önceki sayfa" style="text-decoration:none" href="./ayrmetin.php?idno=6348"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6350"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b169"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o664"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>