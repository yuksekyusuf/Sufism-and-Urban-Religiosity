﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 340<br>Hüküm no: 492<br>Orijinal metin no: [56b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Dolapçı Hacı Hüseyin b. Veli’nin kölesi Hasan’ın hür bir kadının oğlu olduğundan serbest bırakılması</b><br><br>İşbu orta boylu açık kaşlı kara gözlü Hasan nâm kimesne mahfil-i kazâda kendüye mâlikiyyet zu‘muyla vâzı‘u’l-yed olup, mahmiye-i İstanbul’da Sarâ-yı Atîk’de dolabçı el-Hâc Süleyman b. Veli mahzarında üzerine takrîr-i da‘vâ edip, bundan mukaddem vilâyet-i Anadolu[’da] Kangırı kazâsına tâbi‘ Bayındır nâm karyeden Fâtıma bt. Cafer nâm hurretü’l-aslın firâşından tevellüd edip, sadrî oğlu olup, kat‘â rık kârı olmamış iken mezbûr el-Hâc Süleyman bana bi gayri vech-i şer‘î vaz‘-ı yed eyledi. İbtâl olunup benden yed-i âdiyesi def‘ u ref‘ olunmak taleb ederim dedikde, gıbbe’s-suâl mezbûr el-Hâc Süleyman cevâbında, müdde‘î-i mezbûr Hasan’ı rık olunmak üzre iştirâ ettiğimde, rıkkına mu‘terif olmuş idi, vaz‘-ı yedim ona binâendir, mezbûrun vech-i meşrûh üzre hurrü’l-asl idiği ma‘lûmum değildir dedikde, gıbbe’l-istintâk, mesfûr Hasan sâbıkan rıkka ikrârına mukırr olduğu ecilden, mücerred kavliyle halâsa mahâl olmayıp istişhâd olundukda, udûlden Mustafa b. el-Hâc Pir Aziz ve Ahmed b. Hamza nâm kimesneler li ecli’ş-şehâde meclis-i şer‘a hâzırân olup, gıbbe’l-istişhâd, her biri edâ-i şehâdet-i şer‘iyye edip, fi’l-vâki‘ karye-i mezbûreden Fâtıma nâm hurretü’l-aslın sadrî oğludur, firâşından tevellüd etmeğin hürdür, bu husûsa şâhidleriz, şehâdet dahi ederiz dediklerinde, ba‘de’t-ta‘dîl şehâdetleri makbûle olmağın, ba‘de’l-hükm kayd şüd. Hurrire fi’t-târihi’l-mezbûr.<br><br><br>Şuhûdü’l-hâl: Hasan Sofu b. el-Hâc Ali, Mehmed b. el-Hâc Hızır, Ahmed b. Hamza, Murad b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=24596"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24598"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b340"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o540"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>