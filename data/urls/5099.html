﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 203<br>Hüküm no: 175<br>Orijinal metin no: [37b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un Maktûl İbrahim Paşa’nın silâhşoru olup öldürülen Arab el-Hâc Mustafa Ağa’nın eşi olduğunu şahitlerle ispat ettiği</b><br><br>Vezîriazâm-ı sâbık Maktûl İbrahim Paşa’nın silâhşoru olup Mahmiye-i İstanbul’da Soğanağa Mahallesi’nde sâkin iken bundan akdem katîlen vefât eden Arab el-Hâc Mustafa Ağa b. Abdullah b. Abdurrahman’ın verâseti zevce-i metrûkeleri mahalle-i mezbûre sâkinelerinden Âişe bt. Abdullah atîka-i merhûm Çorlulu Mehmed Paşa’ya ve vilâyet-i Anadolu’da vâki‘ medîne-i Adana’da sâkine Âişe bt. ( ) ve Elif bt. ( ) ve Hadice bt. ( ) nâm hatunlara ve sulbî sagīr oğlu Mehmed’e ve sulbiye kebîre kızları medîne-i mezbûrede sâkine Ümmügülsüm ve Âişe nâm hatunlara münhasıra olduğu şer‘an müte‘ayyin oldukdan sonra zevce-i mezbûre Âişe Hatun meclis-i şer‘-i şerîf-i enverde sagīr-i mezbûr Mehmed’in vâlidesi ve tesviye-i umûruna kıbel-i şer‘den mansûbe vasîsi olmağla müteveffâ-i mezbûrun terekesine bi’l-vesâye vaz‘-ı yed eden Meryem bt. Abdullah nâm hatun mahzarında üzerine da‘vâ ve takrîr-i kelâm edip bundan akdem ben nefsimi elli guruş mehr-i müeccel tesmiyesiyle müteveffâ-i mezbûr hayâtında akd ve tezvîc ol dahi ber-vech-i muharrer tezevvüc ve kabûl eylediğinden sonra meblağ-ı mezbûr zimmetinde iken kable’l-edâ vefât etmeğin hâlâ mezbûre vasîye suâl olunup meblağ-ı mezbûru zevcim müteveffâ-i mezbûrun tereke-i vâfiyesinden bana edâ ve teslîme tenbîh olunması matlûbumdur dedikde gıbbe’s-suâl mezbûre vasî cevâbında tereke-i müteveffâ-i mezbûra ber-vech-i muharrer bi’l-vesâye vaz‘-ı yedini ikrâr mâ‘adâyı inkâr edicek müdde‘iyye-i mezbûreden müdde‘âsına mübeyyine beyyine taleb olundukda udûl-i ahrâr-ı ricâl-i Müslimînden ve mahalle-i mezbûre sâkinlerinden Ali b. Abdullah ve nisâ-i sâlihâtdan Fâtıma bt. Hüseyin ve diğer Fâtıma bt. Ahmed nâm hatunlar li-ecli’ş-şehâde meclis-i şer‘de hâzirûn olup isre’l-istişhâd fi’l-hakīka işbu müdde‘iyye-i mezbûre bundan akdem nefsini elli guruş mehr-i müeccel tesmiyesiyle vezîriazam-ı sâbık Maktûl İbrahim Paşa’nın hayâtında silâhşoru iken katîlen vefât eden Arab el-Hâc Mustafa Ağa b. Abdullah b. Abdurrahman’a bizim huzûrumuzda akd ve tezvîc eylediğinde ol dahi ber-minvâl-i muharrer tezevvüc ve kabûl eyledi müdde‘iyye-i mezbûre müteveffâ-i mezbûrun zevce-i menkûha-i metrûkesidir biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye ettikde gıbbe’t-ta‘dîl ve’t-tezkiye şehâdetleri makbûle olup müdde‘iyye-i mezbûre tahlîf-i şer‘î-birle tahlîf olunmağın mûcebince ba‘de’l-hükm ve’t-tenbîh mâ-vaka‘a bi’t-taleb ketb olundu.<br><br>Fî 10 Cumâdelûlâ sene [1]143.<br><br>Şuhûdü’l-hâl: Mustafa Odabaşı b. Mehmed, Mustafa Ağa b. Mustafa, Hüseyin b. Mustafa, Mehmed Çelebi b. Abdullah, el-Hâc Ebûbekir Ağa b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=5098"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5100"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b203"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o727"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>