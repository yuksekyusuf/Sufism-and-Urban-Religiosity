﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 109<br>Hüküm no: 18<br>Orijinal metin no: [1b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Abdullah’ın Yenibahçe’de Sinanpaşa mahallesindeki evini Ahmed Çelebi b. Mustafa’ya sattığı</b><br><br>Mahmiye-i İstanbul’da Yenibahçe kurbünde Sinanpaşa mahallesinden Emine bt. Abdullah nâm hatun meclis-i şer‘de işbu râfi‘u’l-kitâb Ahmed Çelebi b. Mustafa mahzarında tâyi‘an ikrâr ve takrîr-i kelâm edip akd-i âtî sudûruna değin silk-i mülkümde olup mahalle-i mezbûrede vâki‘ bir tarafdan ba‘zan Âişe Hatun mülküne ve ba‘zan Saraylı Âişe Hatun mülküne ve bir tarafdan Karayazıcı oğlu Ahmed Çelebi mülküne ve bir tarafdan Medîne-i münevvere Vakfı’na ve bir tarafdan tarîk-i hâs ile mahdûd iki bâb tahtânî oda ve bir sofa-i süfliyeyi ve bir bâb fevkānî oda ve su kuyusunu ve eşcâr-ı müsmireyi hâvî havluyu müştemil olan cemî‘ menzilimi bi-cümleti’t-tevâbi‘ ve’l-levâhık ve kâffetü’l-hukūk ve’l-merâfık râyicü’l-vakt on yedi bin akçeye mezbûr Ahmed Çelebi’ye bâtten bey‘ ve teslîm ol dahi minvâl-i muharrer üzere iştirâ ve tesellüm ve kabûl eyledikden sonra semeni olan meblağ-ı mezbûr on yedi bin akçeyi mezbûr Ahmed Çelebi yedinden tamamen alıp kabz eyledim dedikde gıbbe’t-tasdîkı’ş-şer‘i mâ-vaka‘a bi’t-taleb ketb olundu.<br><br>Fi’s-sânî aşer min-Recebi’l-ferd li-sene isneyn ve seb‘în ve elf.<br><br>Şuhûdü’l-hâl: Mehmed Efendi b. Abdüllgani el-imâm, Abdullah Efendi b. Mehmed el-imâm, Ahmed Çelebi el-müezzin, Yusuf Çelebi b. Abdullah, Mehmed Çelebi b. İsmail, Ramazan Çelebi b. Süleyman, İsmail Beşe er-râcil, Yusuf (…).</p>          <br><a title="Önceki sayfa" style="text-decoration:none" href="./ayrmetin.php?idno=24904"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24906"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b109"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1065"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>