﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 83<br>Hüküm no: 60<br>Orijinal metin no: [18a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Beziryağının üreticilerden alınıp satılmasında meydana gelen ihtilafın giderildiği</b><br><br>Medîne-i Üsküdar’da vâki‘ Beziryağcıları esnafından el-Hâc Mustafa b. Muharrem nâm kimesne ile Hıristo v. Nikola ve Vasil v. Toma ve Filyos v. İstifan ve Yuvan v. Yorgi ve Yorgi v. Azari nâm zimmîler ve sâirleri meclis-i şer‘-i şerîf-i enverde yine medîne-i mezbûrede vâki‘ bakkāl tâifesinden Dimitri v. Yani ve Andon v. Dimo ve Yorgi v. Aleksi ve Vasil v. Marko ve diğer Yorgi v. Yani, diğer Yorgi v. Arakil nâm zimmîler ve sâirleri muvâcehelerinde her biri takrîr-i kelâm edip medîne-i mezbûre nevâhîsi kurâlarından gelen beziryağını kadîmü’l-eyyâmdan beri metâ‘ımız olmağla ashâbından bizler iştirâ edip biz dahi bakkāl tâifesine ve sâir ibâdullaha bey‘ eyle gelip [eyleye gelip] bu vechile beynimizde mu‘tâd olmuş iken tâife-i mezbûre zikr olunan beziryağını ashâbından kendüleri iştirâ edip kâr u kisbimize halel vermişlerdir deyü iddi‘â eylediğimizde tâife-i mezbûre dahi zikr olunan karyelerinden gelen yağı kadîmü’l-eyyâmdan beri nizâm-ı kadîm üzere ashâbından bizler iştirâ ve narh-ı cârîsi üzere ibâdullaha bey‘ eyleye gelmişizdir deyü iddi‘â, bakkāl tâifesi merkūmûnun nizâm-ı kadîmleri takrîr-i meşrûhları üzere olduğunu bî garaz Müslimîn haber vermeleriyle beynimizde münâza‘ât-ı kesîre vâki‘ olmuşidi el-hâletü hâzihi bizler da‘vâ-yı mezkûremizden fâriğ olup ve bakkāl tâifesi mesfûrûn dahi zikr olunan karyelerden gelen beziryağını ashâbından iştirâ eylediklerinde âhar kazâya nakl ve bey‘ etmeyip ancak medîne-i mezbûrede narh-ı cârî üzere ibâdullaha bey‘ etmeğe her biri ta‘ahhüd ve ittifâk edip bu vechile kat‘-ı münâza‘a eyledik dediklerinde gıbbe’t-tasdîkı’[ş-şer‘i]l-mu‘teber mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâlis aşer min-Şevvâli’l-mükerrem li-seneti hamsîn ve mi’ete ve elf.<br><br>Şuhûdü’l-hâl: Ali Ağa b. Şa‘bân, el-Hâc Hasan b. Zülfikâr, Abdullah Beşe b. Halil, Abdüllatif Çelebi b. İsa, Mustafa Beşe b. Mehmed, Veli Bey b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=52369"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52371"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b083"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o321"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>