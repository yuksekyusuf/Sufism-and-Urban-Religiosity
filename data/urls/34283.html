﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 140<br>Hüküm no: 105<br>Orijinal metin no: [20a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Balıkçılar sukunda bulunan şiruganhane gediği hisselerinin satışı</b><br><br>Şîrugancı<br><br>Âsitâne-i aliyye’de vâki‘ şîrugancı esnâfından Bratamos v. Pavli nâm zimmî meclis-i şer‘-i hatîr-i lâzımü’t-tevkīrde esnâf-ı merkūmeden Vasil v. Anaştaş nâm zimmî asâleten ve mersûm Vasil zimmînin li-ebeveyn er karındaşı olup kendi nefsinden asıl ve vilâyet-i Anadolu’da Nevşehir kazâsına tâbi‘ Zelil? [Zile] karyesi re‘âyâsından olup el-yevm karye-i mezbûrede mütemekkin Bratamos v. Eftim v. Kalender nâm zimmî tarafından husûs-ı âti’l-beyânda vekîl olduğu karye-i mezbûre ahâlîsinden olup bu esnâda Âsitâne-i aliyye’ye gelen Pavli v. Samuyel ve İstefan v. Yorgi zimmîler şehâdetleriyle mahzar-ı hasm-ı câhidde şer‘an sâbit ve sübût-ı vekâletine hükm-i şer‘î lâhık olan Luka veledi’l-mersûm Anaştaş nâm zimmî vekâleten hâzır oldukları hâlde esnâf-ı merkūmeden işbu hâmilü’r-rakīm Yuvan v. Pavli ve Sofron v. Ligori nâm zimmîler [20b] muvâcehelerinde ikrâr-ı tâm ve takrîr-i kelâm edip mahmiye-i İstanbul’da Kumkapı dâhilinde Balıkçılar sûkunda tütüncü dükkânıyla menzil beynlerinde kâin muhterik bir bâb şîruganhâne derûnundan müstahlas beyne’l-esnâf gedik ta‘bîr olunur bir çift taş ve iki kantar ve iki terâzî ma‘a derâhim ve dört küp ve bir çift kazgan ve sâir âlât-ı lâzıme-i ma‘lûmenin yüz yirmi sehm i‘tibârıyla altmış sehmi benim ve yirmişer sehmden cem‘an kırk sehmi asîlân-ı mersūmân Vasil ve Luka zimmîlerin ve yirmi sehmi dahi müvekkil-i mersûm Bratamos zimmînin akd-i âti’z-zikrin sudûruna değin iştirâken ve şâyi‘an yedimizde emvâlimiz olmağla ben ber-vech-i muharrer mâlik olduğum altmış sehm hisse-i şâyi‘am ile hâzırân-ı mersûmândan asıl-ı mersûm Vasil zimmî mâlik olduğu yirmi sehm hisse-i şâyi‘asını bi’l-asâle ve mesfûr Luka zimmî mâlik olduğu yirmi sehm hisse-i şâyi‘asını kezâlik bi’l-asâle ve müvekkil-i mersûm Bratamos zimmînin mâlik olduğu yirmi sehm hisse-i şâyi‘asını bi’l-vekâle her birimiz tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile mersûmân Yuvan ve Sofron zimmîlere bin beş yüz guruşa ale’l-iştirâki’s-seviyy bey‘ ü temlîk ve teslîm eylediğimizde onlar dahi ber-vech-i muharrer iştirâken iştirâ ve temellük ve tesellüm ve kabz ve kabûl eylediklerinden sonra semeni olan meblağ-ı mezkûr bin beş yüz guruşu benimle asıl ve vekîl hâzırân-ı mesfûrân Vasil ve Luka zimmîlere def‘ ü teslîm eylediklerinde biz dahi yedlerinden bi’l-asâle ve bi’l-vekâle tamâmen ve kâmilen ahz u kabz ve bi-kadri’l-hısas iktisâm etmemizle mebî‘-i mezkûrun tağrîr ve gabnine müte‘allika âmme-i da‘vâdan ben ve hâzırân-ı asıl ve vekîl-i mersûmândan her birimiz mesfûrân Yuvan ve Sofron zimmîlerin zimmetlerini onlar dahi kezâlik mebî‘-i mezkûrun tağrîr ve gabnine müte‘allika âmme-i da‘vâdan benimle asıl ve müvekkil-i mersûmûnun zimmetlerini her birimiz ibrâ-i âmm-ı sahîh-i şer‘î ile bi’l-asâle ve bi’l-vekâle ibrâ ve iskāt ve her birimiz ber-vech-i muharrer âharın asâleten ve vekâleten ibrâsını kabûl etmemizle ol vechile âlât-ı <<gedik-i>> lâzıme-i müstahlasa-i mezkûre mersûmân Yuvan ve Sofron zimmîlerin ale’l-iştirâki’s-seviyy emvâl-i müşterâları ve hakk-ı sırfları olup benimle asıl ve müvekkil-i mersûmûn Vasil ve Luka ve Bratamos zimmîlerin kat‘â alâka ve medhalimiz kalmamışdır dedikde gıbbe’t-tasâduki’ş-şer‘î mâ vaka‘a bi’t-taleb ketb olundu.<br><br>Fî 7 Z sene 1246<br><br>Şuhûdü’l-hâl: Kethüdâ Hüseyin Ağa b. Ali, Yiğitbaşı Eğrikapılı Osman Ağa ve gayruhum.<br><br>Beyoğlunda Endib, Alacahamam’da Todori, Tophânede Aci İlya v. Yuvakim.</p>          <br><a title="Önceki sayfa" style="text-decoration:none" href="./ayrmetin.php?idno=34282"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34284"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b140"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o544"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>