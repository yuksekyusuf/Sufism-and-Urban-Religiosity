﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 178<br>Hüküm no: 130<br>Orijinal metin no: [58-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma’nın vârisinin vasisi olan Rabia Ziba’da vesâyetten kalan paranın kendisine verilmesi talebiyle açtığı davada haksız bulunduğu</b><br><br>4364 guruş men‘<br><br>Ma‘rûz<br><br>Mahrûse-i Galata’ya muzâfe kasaba-i Beşiktaş’da Sinanpaşa mahallesinde sâkine iken bundan akdem vefât eden Şerife Fatıma Hatun bt. İsmail b. Abdullah’ın li-ebeveyn er karındaşı kızı ve hasran vârisesi sâhibe-i arzuhâl mu‘arrefetü’z-zât Şerife Hatice Hatun bt. Mehmed Sadık Pazartesi günü huzûr-ı hazret-i Fetvâ-penâhî’de ma‘kūd meclis-i şer‘-i münîrde zâtı mu‘arrefe Rabia Zibâ bt. Abdullah nâm hatun muvâcehesinde mezbûre Rabia Zibâ Hatun’un zevci derûn-ı arzuhâlde ismi mezkûr Ahmed Efendi b. Halil nâm kimesne hâzır olduğu hâlde ammetem ve mûrisem müteveffât-ı mezbûre Şerife Fatıma Hatun hayatında işbu meclis-i şer‘de ibrâz ve kırâet olunup bin iki yüz elli altı senesi Saferi’l-hayrı’nın yedinci günü târihiyle müverraha ve hâlâ kasaba-i mezbûre nâibi es-Seyyid Mehmed Neşatî Efendi’nin imzâsıyla mümzât bir kıt‘a hüccet nâtıka olduğu üzere mezbûre Rabia Zibâ Hatun’u vasîyy-i muhtâr nasb ve ihtiyâr eylediği hînde mâlından dört bin üç yüz altmış üç [guruş] ifrâz edip iskāt-ı salât ve keffâret-i savm ve yemîn ve hayrât-ı sâire-i mu‘ayyene-i ma‘lûmesine sarf etmek üzere mezbûre Rabia Zibâ Hatun’a def‘ ü teslîm ol dahi ahz u kabz edip ba‘dehû ammetem ve mûrisem mezbûre hayatında merkūme Rabia Hatun’u vesâyet-i mezkûreden azledip meblağ-ı mezkûr dört bin altmış üç guruşu merkūme Rabia Zibâ Hatun’dan geri ahz u kabz etmeksizin fevt ve meblağ-ı mezkûr bana mevrûs olmağla meblağ-ı mezkûr dört bin üç yüz altmış üç guruşu merkūme Rabia Zibâ Hatun’dan bi’l-verâse hâlâ taleb ederim deyü da‘vâ ettikde ol dahi cevâbında müdde‘iye-i mezbûrenin ber-minvâl-i muharrer müdde‘âsını ikrâr ü i‘tirâf edip lâkin yedimde olup işbu sene-i mübâreke Saferi’l-hayrı’nın beşinci günü târihiyle müverraha ve nâib-i mûmâ-ileyh es-Seyyid Mehmed Neşatî Efendi’nin imzâ ve mührünü hâviye hüccet-i mezkûrenin hâmişi nâtıka olduğu üzere meblağ-ı mezkûr dört bin üç yüz altmış üç guruşu müteveffât-ı mezbûreye hayatında tamamen def‘ ü teslîm eylediğimde ol dahi yedimden ahz u kabz edip bi’l-cümle husûs-ı mezkûra müte‘allika âmme-i da‘vâdan benim zimmetimi ibrâ-i âmm-ı sahîh-i şer‘î ile kabûlümü hâvî ibrâ ve iskāt etmiş idi deyü müdde‘iye-i mezbûrenin inkârına mukārin eylediği def‘ini ve mazmûn-ı hâmiş-i hüccet-i mezkûreyi dâfi‘a-i mezbûre her biri mahallerinde lede’t-tezkiye adl ve makbûlü’ş-şehâde idikleri ihbâr olunan mahalle-i mezkûre muhtârı el-Hâc İbrahim Ağa b. Süleyman ve Hammâmî es-Seyyid Mahmud Ağa b. Hüseyin nâm kimesneler şehâdetleriyle bi’l-muvâcehe ber-nehc-i şer‘î isbât etmeğin mûcebiyle müdde‘iye-i mezbûre Şerife Hatice Hatun da‘vâ-yı mezkûresiyle <<merkūm>> merkūme Rabia Zibâ Hatun’a bî-vech-i şer‘î mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 7 min-Za sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34782"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34784"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b178"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o622"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>