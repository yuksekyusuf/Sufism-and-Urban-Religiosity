﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 186<br>Hüküm no: 181<br>Orijinal metin no: [24a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Esma bt. Abdullah’ın, kocası Molla Ahmed bin Mehmed’e kendisini bakması şartıyla verdiği arsayı geri alması</b><br><br>Nısf-ı arsayı geriye ferağa tenbîh<br><br>Ma‘rûz<br><br>Sâhibe-i arzuhâl alîle Hâce Esma bt. Abdullah nâm hatun tarafından husûs-ı âti’l-beyânda vekîl olduğu zâtını ârifân İsmail b. Ali ve el-Hâc Mehmed b. Ahmed şehâdetleriyle sâbit olan İsmail Efendi b. Mustafa bi’l-ma‘iyye rü’yete memûr Haremeyni’ş-şerîfeyn müfettişi müderrisîn-i kirâmdan Mehmed Atâullah Efendi tarafından mürsel es-Seyyid Mustafa Tahir Efendi ve Haremeyn mütevellîsi hâcegân-ı dîvân-ı hümâyûndan Osman Efendi tarafından vekîli câbi-i vakıf el-Hâc Mustafa hâzır olduğu hâlde meclis-i şer‘-i münîrde müvekkile-i mezbûrenin hâlâ zevci arzuhâlde mezkûr Hâfız Molla Ahmed b. Mehmed mahzarında müvekkilem mezbûre Esma Kadın Haremeyni’ş-şerîfeyn vakfından İslâmbol’da Abdisubaşı Mahallesi’nde vâki‘ basmahâne arsasında mutasarrıfe olduğu nısf hissesini bin iki yüz on beş senesi Recebi’l-ferdi târihinde ölünce kendiye bakmak şartıyla zevci merkūm Molla Ahmed’e bâ-re’y-i mütevellî ferağ ve tefvîz etmişdi el-hâletü hâzihi şart-ı mezkûr ile olan ferağın adem-i sıhhatine binâen nısf-ı arsa-yı mezkûreden keff-i yed ve müvekkilem mezbûreye bâ-re’y-i mütevellî geri ferağa merkūm Molla Ahmed’e tenbîh olunması müvekkilem mezbûrenin matlûbudur dedikde ol dahi cevâbında zevcem müvekkile-i mezbûre alîle Esma Kadın mutasarrıfe olduğu nısf hissesini seksen guruş bedel mukābelesinde bana sahîhan ferağ etmişdi deyip vekîl-i mezbûrun ber-vech-i muharrer şart-ı müdde‘âsını inkâr etmekle müdde‘î-i vekîl-i mezbûr ber-vech-i muharrer şart müdde‘âsını lede’t-tezkiye adl ve makbûlü’ş-şehâde idükleri ihbâr olunan ruznâmçe-i askerî kalemi reisi Hâfız Abdullah Efendi b. Halil ve Kundakçı İsmail Beşe b. Ali nâm kimesneler şehâdetleriyle bi’l-muvâcehe ber-nehc-i şer‘î isbât etmeğin mûcebiyle nısf arsa-yı mezkûreden keff-i yed ve bâ-re’y-i mütevellî müvekkile-i mezbûreye geri ferağa zevc-i merkūm Molla Ahmed’e tenbîh olunduğu İslâmbol Mahkemesi’nden huzûr-ı âlîlerine i‘lâm olundu.<br><br>Fî-21 min-Zilka‘de sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30934"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30936"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b186"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o639"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>