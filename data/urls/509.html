﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 238<br>Hüküm no: 326<br>Orijinal metin no: [48b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât Mehmed b. Mustafa’nın vârislerinin birbirleri aleyhindeki davalarından vazgeçerek zimmetlerini ibra ettikleri</b><br><br>Medîne-i hazret-i Ebî Eyyüb el-Ensârî -radiye anhu Rabbühü’l-bârî- mahallâtından Kiremitçi Süleyman Mahallesi’nde sâkin iken bundan akdem vefât eden Mehmed b. Mustafa’nın verâseti zevce-i metrûkesi Hanife bt. Murad nâm hatuna münhasıra olduğu şer‘an müt‘ayyen oldukdan sonra merkūm İbrahim Çelebi asâleten ve mezbûre Ümmühani Hatun tarafından husûs-ı âti’l-beyâna vekîl-i sâbitü’l-vekâlesi olan Receb Efendi b. İbrahim vekâleten mahfil-i kazâda menzil-i âti’z-zikre mülkiyet üzere vâzı‘u’l-yed olan işbu bâ‘isetü’l-kitâb mezbûre Hanife mahzarında herbiri ikrâr ve takrîr-i kelâm edip medîne-i merkūmede Zeyneb Hatun Mahallesi’nde vâki‘ cevânib-i erba‘ası İbrahim Çelebi ve Osman Çelebi ve İsa Beşe mülkleri ve tarîk-i âm ile mahdûd olup mezbûre Hanife’nin hâlâ elinde ve taht-ı tasarrufunda olan menzilden nısf-ı şâyi‘ini mezbûre Hanife sekiz bin akçeye zevci müteveffâ-i mezbûre hâl-i sıhhatinde bâtten bey‘ ve teslîm ve kabz-ı semen etmekle sekiz sehmden altı sehmi bize intikāl etmişdir deyü mezbûre Hanife’den da‘vâ ve taleb eylediğimizde mezbûre Hanife menzil-i mezbûrun nısf-ı şâyi‘ini mûrisimiz müteveffâ-i mezbûre vech-i muharrer üzere bey‘ ve teslîm ve kabz-ı semen eylediğini inkâr edip benim dahi müteveffâ-i mezbûrda mehr-i müeccelimden dört bin ve cihet-i karz-ı şer‘îden yedi bin iki yüz cem‘an on bir bin iki yüz akçe hakkım vardır vaz‘-ı yed eylediğiniz tereke-i vâfiyesinden taleb ederim deyü da‘vâ etmekle beynimizde münâza‘ât-ı kesîre vâkı‘a olmuş idi. El-hâletü hâzihî tavassut-ı Müslimîn ile biz menzil-i mezbûra müte‘allik da‘vâdan ve mezbûre Hanife meblağ-ı mezbûra müte‘allik da‘vâdan ferâgat edip birbirimizin zimmetini ibrâ-i âmm-ı kātı‘u’n-nizâ‘ ile ibrâ ve ıskāt eyledik, vechnen mine’l-vücûh da‘vâmız kalmadı, ba‘de’l-yevm bir tarîk ile bizim birbirimizden âhar üzerine mazmûn-ı kitâba muhâlif da‘vâ sudûr ederse lede’l-hükkâmi’l-kirâm istimâ‘ olunmaya dediklerinde asîl-i mezbûru ve vekîl-i merkūmu ikrâr-ı meşrûhlarında el-mukarru lehe’l-mezbûre Hanife vicâhen tasdîk ve kendi dahi mezbûrânı da‘vâdan ibrâ eylediğini şifâhen tahkīk etmeğin mâ-vaka‘a gıbbe’t-taleb ketb ü sebt olundu.<br><br>Fî-selhi Cumâdelûlâ li-sene erba‘a ve sittin ve elf.<br><br>Şuhûdü’l-hâl: Ahmed Çelebi b. Mustafa, Mustafa Beşe b. Ahmed el-mübâşir, Mehmed Çelebi b. Ahmed, Ramazan Beşe b. Mustafa, Mehmed Beşe b. Hüseyin ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=508"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=510"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b238"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o394"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>