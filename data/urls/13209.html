﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 19 Numaralı Sicil (H. 1028 - 1030 / M. 1619 - 1620)<br>cilt: 24,&nbsp;sayfa: 342<br>Hüküm no: 422<br>Orijinal metin no: [76a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ahmed Ağa b. Mehmed’in muhallefatında hanımı İsmihân Hâtun’un mehir alacağı olduğu</b><br><br>Medîne-i Ebâ Eyyûb-i Ensârî -râdiye anhu Rabbühü’l-Bârî- mahallâtından Ali Paşa mahallesi sâkinlerinden iken bundan akdem vefât eden Ahmed Ağa b. Mehmed nâm kimesnenin zevce-i metrûkesi İsmihân Hâtun bt. ( ) tarafından husûs-ı âti’l-beyânı da‘vâya vekîl olup vekâleti hasm-ı şer‘î-i câhid mahzarında Mustafa b. Mehmed el-Müezzin ve Ahmed b. Şaban nâm kimesneler şehâdetleri ile şer‘an sâbite olan Hasan b. Abdullah nâm bevvâbü’s-sultânî meclis-i şer‘-i hatîr-i lâzımü’t-tevkīrde müteveffâ-yı mezbûrun sulbî sagīr oğulları İsmail ve Mehmed nâm sagīrlerin tesviye-i umûrları için vasiyy-i muhtârları olup vesâyet-i mahkiyesi hasebiyle müteveffâ-yı mezbûrun muhallefâtına vâzı‘u’l-yed olan Mehmed b. Yusuf nâm kimesne ihzâr ve mahzarında takrîr-i da‘vâ edip müteveffâ-yı mezbûr Ahmed Ağa’nın zimmetinde müvekkilem mezbûrenin mehr-i müeccelinden yirmi bin nakd-i fıddî-i Osmânî râyic fi’l-vakt akçe hakkı vardır bi hasebi’s-şer‘i’ş-şerîf vasiyy-i mezbûra suâl olunup müteveffâ-yı mezbûrun muhallefâtından tahlîs olunmak müvekkilem mezbûrenin matlûbudur dedikde gıbbe’s-suâl akībe’l-inkâr vasiyy-i mezbûrdan da‘vâsına mutâbık beyyine taleb olundukda udûl-i müslimînden ve sikāt-ı muvahhidînden Mustafa b. Mehmed ve Seyyid b. Şaban nâm kimesneler li ecli’ş-şehâde meclis-i şer‘a hâzırân olup gıbbe’l-istişhâdi’ş-şer‘î fi’l-hakīka müteveffâ-yı mezbûr Ahmed Ağa zimmetinde müvekkile-i mezbûre İsmihân Hâtun’un mehr-i müeccelinden yirmi bin nakd-i mezbûrü’n-na‘t akçe hakkı olduğuna minvâl-i muharrer üzre şâhidleriz şehâdet dahi ederiz deyû edâ-i şehâdet-i şer‘iyye ettiklerinde şehâdetleri ba‘de’t-tezkiyyeti’ş-şer‘iyye hayyiz-i kabûl ve mahall-i irtizâda vâkı‘a oldukdan sonra müteveffâ-yı mezbûrun muhallefâtından meblağ-ı mezbûr yirmi bin akçeyi edâya vasiyy-i mezbûra edâya tenbîh birle mâ hüve’l-vâki‘ gıbbe’l-ibtigā sebt olundu.<br><br><br>Hurrire fî 8 min Ramazâni’l-mübârek li târihi’l-mezbûr.<br><br><br>Şuhûdü’l-hâl: Ahmed b. Mehmed Sırçazâde, Mehmed Bey b. Mustafa, el-Hâc Ali b. Abdullah, Ahmed b. Abdullah, el-Hâc Mustafa b. Abdullah el-Hammâmî, Korucu Yusuf, Perviz b. Abdullah, Mustafa b. Mehmed, Yakub b. Kurd ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=13208"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=13210"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp019&bsm=eyp019b342"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp019&bsm=eyp019o492"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>