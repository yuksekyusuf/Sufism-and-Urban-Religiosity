﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 162<br>Hüküm no: 192<br>Orijinal metin no: [29b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Çelebi b. Nasuh’un Mehmed Efendi’den alacağı konusunda sulh bedeli karşılığında anlaşma sağlandığı</b><br><br>Mahmiye-i İstanbul’da Nişancı Mahallesi’nde sâkin İbrahim Çelebi b. Nasuh mahfil-i kazâda işbu bâ‘isü’l-kitâb Mehmed Efendi b. Hayreddin tarafından ikrâr-ı âti’l-beyânı tasdîka vekîl-i sâbitü’l-vekâleti olan Ca‘fer Çelebi b. Abdurrahman mahzarında ikrâr u i‘tirâf edip müvekkil-i mezbûr Mehmed Efendi zimmetinde cihet-i şer‘iyyeden elli bin kâsid akçe hakkım olup meblağ-ı mezbûrdan yirmi sekiz bin akçesini yedinden alıp bâkī kalan yirmi iki bin kâsid akçenin hâlâ râyic olan akçe ile altından kıymet-i şer‘iyyesini mezbûr Mehmed Efendi’den taleb ve da‘vâ sadedinde iken beynimizde münâza‘ât-ı kesîre vâkı‘a olmuş idi. El-hâletü hâzihî tavassut-ı Müslimîn ile beş bin nakd râyic fi’l-vakt fıddî akçeye mûmâ-ileyh Mehmed Efendi ile sulh olup bedel-i sulh olan meblağ-ı merkūm beş bin mezbûru’n-na‘t akçeyi yedinden bi’t-tamam ve’l-kemâl ahz u kabz edip merkūm Mehmed Efendi’yi husûs-ı mezbûra müte‘allika da‘vâ ve mutâlebe ve eymân ve muhâsamadan ibrâ-i âmm-ı kātı‘u’n-nizâ‘ ile ibrâ ve ıskāt eyledim min-ba‘d mezbûr Mehmed Efendi ile da‘vâ ve talebim ve nizâ‘ ve husûmetim kalmadı, eğer bir tarîkle mazmûn-ı kitâba muhâlif da‘vâ dahi edersem lede’l-hükkâmi’l-kirâm istimâ‘ ve ısgā olunmaya dedikde vekîl-i mezbûr vicâhen tasdîk ve şifâhen tahkīk etmeğin mâ-vaka‘a bi’t-taleb ketb olundu.<br><br>Fi’l-yevmi’r-râbi‘ ve’l-ışrîn min-Zilhicceti’ş-şerîfe li-sene selâse ve sittin ve elf.<br><br>Şuhûdü’l-hâl: Eş-şeyh Mehmed Efendi el-vâ‘iz bi-Câmi‘-i Süleymâniye, Mustafa Efendi hatîb-i câmi‘-i Mesih Paşa, diğer Mustafa Efendi emîn-i hükkâm sâbıkā , Hüseyin Çelebi el-müezzin, Musa b. Mustafa, Mehmed b. Ali ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=374"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=376"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b162"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o413"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>