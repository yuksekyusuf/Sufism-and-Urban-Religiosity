﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 472<br>Hüküm no: 457<br>Orijinal metin no: [66a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Cafer Beşe’nin vârisleri tarafından Çatal Fırın ve ona bağlı değirmen gediğinin Kuzman v. Doyko’ya satıldığı</b><br><br>Çatal fırın mâddesi<br><br>Ma‘rûz<br><br>İstanbul’da Kadırga Limanı nâm mahâlde vâki‘ Çardaklı fırında sâkin iken bundan akdem vefât eden habbâz tâifesinden Cafer Beşe b. İbrahim’in verâseti zevce-i menkûha-i metrûkesi Rukiye bt. Mehmed nâm hatun ile sulbî kebîr oğlu İbrahim ve sagīr oğlu Süleyman’a ba‘de’l-inhisâr ashâb-ı arzuhâl kendi nefsinden asîl ve vâlidesi zevce-i mezbûre Rukiye Hatun tarafından husûs-ı âtîde vekîl-i olduğu zâtını ârifân Ferhad Beşe b. İsmail ve Ömer Beşe b. Hüseyin nâm kimesneler şehâdetleriyle sâbit olan mezbûr İbrahim ve sagīr-i merkūm Süleyman’ın ammi ve tesviye-i emrine min-kıbeli’ş-şer‘ vasîyy-i mansûbu diğer Süleyman Beşe b. el-mezbûr İbrahim nâm kimesneler Habbâzân Kethudâsı Mustafa Ağa ve bi’l-cümle nizâm ustaları hâzır oldukları hâlde evvelâ bi’d-defa‘ât Çarşamba günü arz odasında huzûr-ı hazret-i sadâret-penâhîde ve ba‘dehû du‘âhânemizde ma‘kūd meclis-i şer‘-i münîrde habbâz tâifesinden olup İstanbul’da Kadırga Limanı kurbünde Çatal fırında mütemekkin derûn-ı arzuhâlde mersûmü’l-ism Kuzman v. Doyko nâm zimmî muvâcehesinde mârrü’z-zikr Çatal fırın ve ana merbût dört horoslu bir bâb değirmen derûnunda mevcûde beyne’l-hıref gedik ta‘bîr olunur on altı re’s bârgir ve ona isâbet eden sâir âlât-ı lâzıme-i ma‘lûme ve dört re’s küfeci bârgiri mersûm Kuzman zimmînin babası Doyko nâm zimmînin yedinde müstakıllen mülkü iken zimmî-i mersûm kapan tüccârına bin beş yüz guruş ve cânib-i mîrîye dört bin otuz üç guruş ve Sakızlı Mehmed Ağa’ya karzdan bin guruş ki cem‘an altı bin beş yüz otuz üç guruş deyni olduğu hâlde müflisen diyâr-ı âhara firâr etdikden sonra habbâzân esnâfının yedlerinde olan fermân-ı âlî-şân mûcebince gedik ta‘bîr olunan âlât-ı lâzıme-i mezkûreyi semen-i misliyle âhara bey‘e ve semeninden düyûn-ı mezkûreyi edâya kıbel-i şer‘den vasî ve kayyım nasb ü ta‘yîn olunan habbâzân kethudâsı âlât-ı lâzıme-i muharrere-i mezkûreyi babam mûrisimiz müteveffâ-yı merkūm Cafer Beşe’ye hayatında altı bin beş yüz otuz üç guruş semen tesmiyesiyle bi’l-vesâye bey‘ ü temlik ve teslîm ve semenini cânib-i mîrîye ve kapan tüccârına ve mezbûr Mehmed Ağa’ya edâ etmek üzere bi’l-vesâye emr ve tevkîl eylediğinde babam mûrisimiz müteveffâ-yı mezbûr dahi hayatında ba‘de’l-iştirâ ve’t-temellük kapan tüccârına olan meblağ-ı merkūm bin beş yüz guruş ve mezbûr Mehmed Ağa’ya meblağ-ı mezkûr bin guruş tamamen ve cânib-i mîrîye dahi bin yüz seksen üç guruş ki cem‘an üç bin altı yüz seksen üç guruşunu edâ ve teslîm bâkī zimmetinde cânib-i mîrîye iki bin sekiz yüz elli guruş deyni kalmış iken hâlâ biz bi’l-asâle ve bi’l-vekâle ve bi’l-vesâye gedik ta‘bîr olunan yirmi re’s bârgir ve sâir âlât-ı lâzıme-i mezkûreyi tarafeynden bi’l-îcâb ve’l-kabûl bâtten ve sahîhan bi-safkatin vâhidetin altı bin yüz guruşa mersûmân Kuzman zimmîye bey‘ ve temlik ve teslîm eylediğimizde ol dahi ba‘de’l-iştirâ ve’t-temellük ve’t-tesellüm semen-i mezkûr altı bin yüz guruşun iki bin iki yüz elli guruşunu bize ve bin beş yüz guruşun emrimizle cânib-i mîrîye zimmî-i müşterî-i mersûm def‘ ü teslîm biz dahi yedinden ahz ü kabz ve mâ‘adâsı olan iki bin üç yüz elli guruşun bin üç yüz elli guruşunu cânib-i mîrîye ve beşer yüz guruşdan bin guruşunu dâyinlerimiz işbu hâzırân bi’l-meclis fırın-ı mezkûr mutasarrıfı Teberdâr el-Hâc Osman Ağa ve Bektaş Ağa’ya edâ etmek üzere [66b] ihâle ve herbirimiz bi’l-asâle ve bi’l-vekâle ve bi’l-vesâye tarafımızdan emr ve tevkîl eylediğimizde mersûm Kuzman zimmî dahi vech-i meşrûh üzere edâya müte‘ahhid olmağla mebî‘-i mezkûrun tağrîr ve gabnine ve bi’l-cümle gedik-i mezkûr husûsuna müte‘allika âmme-i de‘âvîden tarafeynden herbirimiz âharın zimmetini kabûlü hâvî ibrâ ve iskāt eyledik ba‘de’l-yevm sâlifü’l-beyân fırın ve ona merbût dört horoslu değirmen derûnlarında mevcûde gedik ta‘bîr olunan on altı re’s bârgir ve sâir âlât-ı lâzıme-i ma‘lûmede benim müvekkile-i mezbûrenin ve sagīr-i merkūmun kat‘a alâka ve medhalimiz kalmamışdır deyü ba‘de’l-ikrâr ve’t-tasdîk gedik-i mezkûr mersûm Kuzman zimmînin mülk-i müşterâsı olmağla zabt ü tasarrufi’çün kalemine kayd ve yedine sûret i‘tâ buyurulması iktizâ eylediği İstanbul Mahkemesi’nden huzûr.<br><br>Fî 5 Receb sene [12]23.</p>          <br><a title="Önceki sayfa" style="text-decoration:none" href="./ayrmetin.php?idno=31864"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31866"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b472"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o607"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>