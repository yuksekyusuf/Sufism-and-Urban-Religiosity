﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 206<br>Hüküm no: 177<br>Orijinal metin no: [38a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Mustafa b. İbrahim’in evinin yarısını eşi Fâtıma bt. Abdullah’a sattığı</b><br><br>Mübâya‘a<br><br>Mahmiye-i İstanbul’da Aksaray kurbünde Koğacı Dede Mahallesi’nde sâkin el-Hâc Mustafa b. İbrahim nâm kimesne meclis-i şer‘-i şerîf-i enverde zevce-i menkûhası bâ‘isü’l-kitâb Fâtıma bt. Abdullah mahzarında ikrâr-ı tâm ve takrîr-i kelâm edip akd-i âti’z-zikrin sudûruna değin silk-i mülk-i sahîh[im]de münselik olan emlâkimden olup mahalle-i mezbûrede vâki‘ bir tarafdan el-Hâc Ahmed menzili ve bir tarafdan İbrahim Beşe menzili ve bir tarafdan el-Hâc Abdülbâki menzili ve bir tarafdan tarîk-i âm ile mahdûd fevkānî iki bâb oda ve bir sofa ve dehlîz ve tahtında bir matbah ve bir kenîf ve bi’r-i mâ ve bir mikdâr bahçe ve havluyu müştemil mülk menzilimin nısf-ı şâyi‘ini bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile zevcem mezbûreye iki yüz guruşa bey‘ ve temlîk eylediğimde ol dahi ber-vech-i muharrer iştirâ ve temellük ve kabûl eylediğinden sonra semeni olan meblağ-ı mezbûr iki yüz guruş mütâlebesinden zevcem mezbûre Fâtıma’nın zimmetini ibrâ ve iskāt eyledim fîmâ-ba‘d menzil-i mahdûd-ı mezkûrun nısf-ı şâyi‘i zevcem mezbûrenin mülk-i müşterâsı ve hakk-ı sırfı olup benim kat‘â alâka ve medhalim kalmamışdır keyfe mâ teşâ’ân ve tahtârân mutasarrıfe olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 11 Cumâdelûlâ sene [1]143.<br><br>Şuhûdü’l-hâl: El-hâc Ya‘kub b. Mustafa, Receb b. İbrahim, el-Hâc Ahmed b. Mustafa, İbrahim b. Receb, Süleyman b. Halil, Osman b. Ebûbekir, Ahmed b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=5100"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5102"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b206"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o727"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>