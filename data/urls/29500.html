﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 220<br>Hüküm no: 209<br>Orijinal metin no: [95-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Naziki Hatun Vakfı mütevellileri Mehmed Nurullah ve Emetullah Hatun’un, Mütevelli Kaymakamı İmam Ali Hancısı İsmail’in zimmetini ibra etmeleri</b><br><br>Nâziki Hatun Vakfı’nın nizâ‘ı<br><br>Ma‘rûz<br><br>Nezâret-i dâ‘îlerinde olan evkāfdan Naziki Hatun Vakfı mütevellîleri ashâb-ı arzuhâlden Mehmed Nurullah asâleten ve Emetullah nâm hatun tarafından husûs-ı âti’z-zikrde vekîl-i sâbitü’l-vekâlesi Hüseyin Efendi vekâleten ve Âişe nâm hatun tarafından kezâlik vekîl olan müderrisîn-i kirâmdan es-Seyyid Mehmed Efendi dahi vekâleten ve Hafize nâm hatun tarafından kezâlik vekîl olan kuzâtdan Mesud Efendi dahi vekâleten meclis-i şer‘-i hatîrde vakf-ı mezkûrdan Mercan Çarşısı’nda vâki‘ İmam Ali Hanı demekle ma‘rûf Han’ın Hancısı ve vakf-ı mezkûra bundan akdem kāimmakām-ı mütevellî olan el-Hâc İsmail ile terâfu‘larında mezbûr el-Hâc İsmail’in yedinde olan muhâsebe defterleri ve hücec-i şer‘iyye ve mütevellîyeleri temessükü mantûkunca han-ı mezkûrun masârıfına malından vakfına bi-şarti’r-rücû‘ bin yedi yüz doksan iki guruş ve hâric ez-defter binâ eylediği dört oda üç sofa masârıfından bin iki yüz guruş ki cem‘an iki bin dokuz yüz doksan iki guruş iddi‘â ve mezbûrûn dahi mezbûr el-Hâc İsmail han-ı mezkûrun oda ve dükkânlarının her şehr yüz otuz beş guruş icâresi var iken yetmiş sekiz Şa‘bânı’na gelince on iki sene her şehr yetmişer guruşa isticâr etmekle ecr-i mislini tekmîl eylesin deyü iddi‘â ve Müslimîn tavassutuyla mezbûr el-Hâc İsmail iddi‘â eylediği iki bin dokuz yüz doksan iki guruşa ve sinîn-i mezkûrede temessük akçesi nâmıyla mütevellîyelere verdiği akçeye ve masârıf-ı sâiresine müte‘allıka âmme-i da‘vâdan cânib-i vakf-ı mezkûru ve zimmet-i mütevellîyeleri ibrâ etdikde onlar dahi ibrâsını kabûl ve han-ı mezkûrun icâresine müte‘allıka da‘vâdan kezâlik mezbûr el-Hâc İsmail’in zimmetini ibrâ ve iskāt ve kat‘-ı nizâ‘ eyledikleri mufassalan hüccet olunduğu mübâşiri Hüseyin Çavuş kulları iltimâsıyla huzûr-ı âlîlerine i‘lâm olundu.<br><br>Fî 7 Safer sene 1180.</p>          <br><a title="Önceki sayfa" style="text-decoration:none" href="./ayrmetin.php?idno=29499"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29501"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b220"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o598"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>