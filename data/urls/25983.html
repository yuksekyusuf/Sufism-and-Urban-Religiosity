﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 890<br>Hüküm no: 1096<br>Orijinal metin no: [152b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmi bt. Mustafa’nın tasarrufunda olan vakıf menzilin mahlûl zannıyla başkasına verilmesinin usulsüz olduğu</b><br><br>Mahmiye-i İstanbul’da Tercüman Yunus mahallesinde sâkine İsmi bt. Mustafa nâm hatun mahfil-i kazâda zikri âtî vakıf menzile vâzı‘atü’l-yed olan Aynî bt. Selim nâm hatun [ve] vakf-ı mezbûr mütevellîsi olan Ahmed b. Mehmed mahzarında üzerine da‘vâ ve takrîr-i kelâm edip mahmiye-i mezbûrede Hüsrev Paşa mahallesinde vâki‘ yine Hüsrev Paşa Vakfı’ndan olup lede’l-ahâlî ve’l-cîrân ma‘lûmü’l-hudûd icâre-i mu‘accele ve beher şehr on beş akçe ücret-i mü’eccele ile bir bâb tahtânî odayı yirmi seneden beri mutasarrıfe olup ücret-i mü’eccele-i mezbûre beher şehr cânib-i vakfa verilir iken ben iki sene âhar diyâra gittiğimde bilâ-veled fevt ve menzil-i mahdûd-ı mezbûr vakfa intikāl eyledi deyü mezbûr Aynî’ye bedel-i ma‘lûma tefvîz eylemişdir suâl olunup kasr-ı yedine tenbîh olunması matlûbumdur dedikde gıbbe’s-suâl ve’l-inkâr müdde‘iye-i mezbûreden müdde‘âsını mübeyyine beyyine taleb olundukda udûl-i Müslimînden olup mahalle-i mezbûre sükkânından Osman b. Mehmed ve Mehmed Beşe b. Hasan nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ zikri mürûr eden vakıf menzile mezbûre İsmi’nin yirmi seneden beri icâre-i mu‘accele ve mü’eccele ile mutasarrıfe olup beher şehr cânib-i vakfa ücret-i mü’eccelesini verip menzil-i mezbûru bizim huzûrumuzda mutasarrıfedir biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyeti şerâ’iti’’l-kabûl şehâdetleri makbûle olmağın menzil-i mezbûrdan mezbûre Aynî’nin kasr-ı yedine tenbîh birle mâ-vaka‘a bi’t-taleb ketb olundu.<br><br>Fi’l-yevmi’s-sâlis mine’l-Muharremi’l-harâm li-sene selâse ve seb‘în ve elf.<br><br>Şuhûdü’l-hâl: Şaban Beşe b. Abdi, Abdi Çelebi b. Hüseyin, Yusuf b. Mehmed, Mehmed Çelebi b. Halil, Mustafa Çelebi [b.] Hasan, Rasûl b. Rıdvan.</p>          <br><a title="Önceki sayfa" style="text-decoration:none" href="./ayrmetin.php?idno=25982"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25984"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b890"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o913"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>