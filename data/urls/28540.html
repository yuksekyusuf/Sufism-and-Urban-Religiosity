﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 207<br>Hüküm no: 124<br>Orijinal metin no: [39a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kul Kethudası Hüseyin Ağa vakfından yanan muallimhaneyi yaptıran mütevellî Turnacıbaşı İbrahim Ağa b. Hacı Hüseyin Ağa’nın masraflarının tespiti</b><br><br>Husûs-ı âti’z-zikrin mahâllinde ketb u tahrîri bâbında fermân-ı âlî vârid olmağın imtisâlen-leh savb-ı şer‘-i mutahhardan keşf nâibimiz olan fahrü’l-müderrisîni’l-kirâm Abdullah Efendi b. Ali irsâl olunup ol dahi Hâssa mi‘mârlardan Ali Halîfe b. Abdullah ve Ahmed Halîfe b. Abdülmennan ile mahmiye-i İstanbul’da Gurebâ Hüseyin Ağa mahallesinde vâki‘ merhûm Kul Kethudâsı Hüseyin Ağa vakfı olan mu‘allimhâneye varıp zeyl-i vesîkada muharrerü’l-esâmî ve ebniye ve sukūf ahvâline ıttılâ‘-ı tâmmı olan bî-garaz Müslimîn mahzarlarında akd-i meclis-i şer‘-i şerîf eylediğinde vakf-ı mezbûra evlâdiyet ve meşrûtiyyet üzere mütevellî olup bi’l-fi‘il Turnacıbaşı olan fahrü’l-eşbâh İbrahim Ağa b. el-Hâc Hüseyin Ağa tarafından kāimmakām-ı mütevelllî olan işbu bâ‘isü’l-kitâb İmâmzâde Mustafa Çelebi b. Mehmed meclis-i ma‘kūd-ı mezbûrda takrîr-i kelâm <<ve ta‘bîr ani’l-merâm>> ve bast-ı merâm edip zikrolunan işbu mu‘allimhânenin ebniyesi bin yüz beş senesi Muharremi’l-harâm’ında vâki‘ harîkde bi’l-külliye muhterika olup cânib-i vakf-ı mezbûrda binâya müsâ‘ade dahi olmamağın masrûfum olan meblağı vakfa rücû‘ etmek üzere kıbel-i şer‘den izn verilmeğin kendi mâlım ile işbu müşâhede olunan tarz üzere müceddeden binâ etmekle hâlâ keşf ve masrûfum tahmîn-i sahîh ile tahmîn ve takvîm olunup hüccet olunmak matlûbumdur dedikde mi‘mârân-ı mezbûrân mu‘allimhâne-i mezkûru bi’l-muvâcehe mesâha eylediklerinde tûlen ve arzen bi-hesâbı terbî‘î yetmiş iki zirâ‘ sakf zirâ‘ı kırkar akçeden iki bin sekiz yüz seksen akçe ve bi-hesâbı mezbûr kırk iki zirâ‘ sundurma zirâ‘ı otuzar akçeden bin iki yüz altmış akçe ve bi-hesâbı mezbûr kırk dokuz zirâ‘ yassı şişeli çam tahtası tavan zirâ‘ı kırkar akçeden bin dokuz yüz altmış akçe ve bi-hesâbı mezbûr kırk dokuz zirâ‘ kirişlemesi beylik taban ağa tahtası döşeme zirâ‘ı ellişer akçeden iki bin dört yüz elli akçe ve bi-hesâbı mezbûr yüz on iki zirâ‘ iki tarafı beyâz sıvalı dolma duvar zirâ‘ı kırk sekizer akçeden beş bin üç yüz yetmiş altı akçe ve yedi aded billûr cam duvar herbiri yüzer akçeden yedi yüz akçe ve beş aded çıkrıkçı işi pencere ma‘a çârçûbe herbiri beşer yüz akçeden iki bin beş yüz akçe ve iki aded sandık dolab ve dörder yüz akçeden sekiz yüz akçe ve bi-hesâbı mezbûr yirmi üç zirâ‘ gelir zirâ‘ı onar akçeden iki yüz otuz akçe ve bir ocak ma‘a davlumbaz altı yüz akçe ve bi-hesâbı mezbûr yirmi altı zirâ‘ çam tahtası zar zirâ‘ı yirmişer akçeden beş yüz yirmi akçe ve bir sâde kemer kapı yüz elli akçe ve bir Arabî kanadlı kapı üç yüz akçe ve beş aded ayaklık tahta herbiri sekizer akçeden kırk akçe ve altı basamak cunba ve nerdübân ma‘a sahan dört yüz akçe ve defa dokuz basamak bir nerdübân beş yüz akçe ve bi-hesâbı mezbûr yetmiş bir zirâ‘ Konurpa tahtası zâr zirâ‘ı yirmi beşer akçeden bin yedi yüz yetmiş beş akçe ve bir sâde sokak kapısı üç yüz akçe ve on aded İznikmid topacı direk ma‘a kürsî taşı herbiri yüz ellişer akçeden bin beş yüz akçe ve sekiz aded Şile direği herbiri yirmişer akçeden yüz altmış akçe ve on aded dirge tabanı herbiri on beşer akçeden yüz elli akçe ve bi-hesâbı mezbûr on altı zirâ‘ çam tahtası pişkin zirâ‘ı yirmişer akçeden üç yüz yirmi akçe ve bi-hesâbı mezbûr on sekiz zirâ‘ defa dolma duvar zirâ‘ı kırk sekizer akçeden sekiz yüz altmış dört akçe <<ve bi-hesâbı mezbûr on sekiz zirâ‘>> ve beş aded nerdübân korkuluğu ıhlamur tabanı herbiri yirmişer akçeden yüz akçe ve bi-hesâbı mezbûr dört zirâ‘ kâriz duvarı zirâ‘ı altmışar akçeden iki yüz kırk akçe ki min-haysü’l-mecmû‘ yirmi altı bin yetmiş beş akçe ile ancak olur noksan ile olmak mümkün değildir deyü mi‘mârân-ı mezbûrân Müslimûn-ı mezkûrûn ile icmâ‘ u ittifâk eylediklerini mevlânâ-yı mezbûr mahâllinde tahrîr ve ma‘an ba‘s olunan Mehmed Çelebi b. İbrahim ve Ömer b. Ahmed ile meclis-i şer‘a gelip alâ vukū‘ihî inhâ ve takrîr etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâmin aşer min-Recebi’l-ferd li-sene seb‘a ve mie ve elf.<br><br>Şuhûdü’l-hâl: Mehmed Efendi b. Hasan, diğer Mehmed Efendi b. Abdülhak, el-Hâc Mehmed Ağa b. Ali, Ahmed Çelebi b. İsmail, İsmail Çelebi b. Ahmed, Ahmed b. Mehmed, Mehmed Çelebi b. Bâyezid, Abdüllatif b. Halil, el-Hâc Hüseyin b. Abdullah, Ahmed b. Hasan.<br><br>[39b] Yevm-i ahad fî 21 min-Şa‘bâni’l-mu‘azzam li-sene 1107</p>          <br><a title="Önceki sayfa" style="text-decoration:none" href="./ayrmetin.php?idno=28539"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28541"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b207"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o877"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>