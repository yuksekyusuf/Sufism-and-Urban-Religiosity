﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 356<br>Hüküm no: 396<br>Orijinal metin no: [58a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>es-Seyyid Mustafa Reis’in Rukiye Hatun’a nafaka ödeyeceği</b><br><br>Mahrûse-i Galata’da el-Hâc A‘mâ mahallesinde sâkine Rukiye nâm hâtunun babası ve tarafından husûs-ı âti’l-beyâna vekîli olduğu zât-ı mezbûreye ma‘rifet-i şer‘iyye ile ârifân Mustafa Ağa b. Yahya ve Molla Mehmed b. Hasan nâm kimesneler şehâdetleriyle sâbit olan el-Hâc Mustafa b. Mehmed Efendi nâm kimesne meclis-i şer‘de müvekkile-i mezbûrenin zevc-i mutallıkı es-Seyyid Mustafa Reis b. es-Seyyid Ali nâm kimesne mahzarında bi’l-vekâle ikrâr ve takrîr-i kelâm edip dâmâdım mezbûr es-Seyyid Mustafa Reis’in firâşından hâsıl ve kızım müvekkile-i mezbûre Rukiye Hâtun’dan tevellüd bi-hükmi’l-hıdâne hâlâ hacr ve terbiyesinde olan es-Seyyid Ali ve es-Seyyid Veli nâm sagīrânın nafaka ve kisve bahâya eşedd-i ihtiyâcları olmağın sagīrân-ı mezbûrân için babaları mezbûr es-Seyyid Mustafa Reis üzerine cânib-i şer‘den mikdâr-ı kifâye meblağ farz ve takdîr olunmak matlûbumdur dedikde hâkim-i muvakkı‘-ı a‘le’l-kitâb -rafa‘a kadrahû mevlâhü’l-vahhâb- efendi hazretleri dahi tarafeynin rızâlarıyla sagīrân-ı mezbûrânın her birine yedişer buçuk akçeden babaları mezbûr es-Seyyid Mustafa Reis üzerine târih-i kitâbdan yevmî on beş akçe farz ve takdîr eyleyip meblağ-ı mefrûz-ı mezkûru sagīrân-ı mezbûrânın nafaka ve kisve vesâir levâzım-ı zarûriyyelerine harc ve sarfa ve lede’l-iktizâ istidâneye ve ınde’z-zafer babaları mezbûr es-Seyyid Mustafa Reis üzerine rücû‘a müvekkile-i mezbûre Rukiye Hâtun’a izin verilmeğin mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’l-hâdî aşer min-Saferi’l-hayr sene 1138.<br><br>Şuhûdü’l-hâl: es-Sâbikūn. </p>          <br><a title="Önceki sayfa" style="text-decoration:none" href="./ayrmetin.php?idno=22134"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22136"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b356"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o424"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>