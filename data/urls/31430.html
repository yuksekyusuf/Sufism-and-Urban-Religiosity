﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 83<br>Hüküm no: 22<br>Orijinal metin no: [3a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Astarcı Ali’ye olan borcunu ödemesi hususunda Ahmed b. Abdullah’a tenbih olunması</b><br><br>200 guruşu edâya tenbîh,<br><br>Ma‘rûz<br><br>İstanbul’da Kilid Hanı’nda mütemekkin Astarcı Ali b. Hüseyin meclis-i şer‘-i münîrde tüccârdan Ahmed b. Abdullah muvâcehesinde mezbûr Ahmed târih-i i‘lâmdan dört gün mukaddem cemî‘ uyûbuyla altı kilim ve sekiz ağabânî ve üç Ahmediye ve nakden iki yüz guruş semen tesmiyesiyle işbu hâzır bi’l-meclis Selim b. Abdullah nâm bir re’s Abaza cinsinden gulâmımı mezbûr Ahmed’e bey‘ ü teslîm, ol dahi eşyâ-yı muharrere-i mezkûreyi bana def‘ ü teslîm etmekle nakd-i merkūm iki yüz guruş zimmetinde kalmağla taleb ederim deyü da‘vâ, ol dahi cevâbında zikr olunan gulâmın aklında halel olmağla redd-i mebî‘ olunmak murâdımdır deyü eylediği red da‘vâsını müdde‘î-i mezbûr ber-vech-i muharrer gulâm-ı merkūmu cemî‘ uyûbuyla eşyâ-yı mezkûre ile nakid iki yüz guruşa bey‘ini adl ve makbûlü’ş-şehâde idükleri zâhir olan Kastamonulu es-Seyyid Halil b. es-Seyyid Mehmed ve Hafız Mehmed Efendi b. el-Hâc Mustafa şehâdetleriyle bi’l-muvâcehe vech-i vecîh-i şer‘î üzere isbât etmeğin mûcebince gulâm-ı mezbûr müdde‘î-i mezbûr yedinde ibkā olunup semeni olan meblağ-ı mezkûr iki yüz guruşu müdde‘î-i mezbûr Ali’ye edâ olunmaya merkūm Ahmed’e tenbîh olunduğu İstanbul Mahkemesi’nden bi’l-iltimâs huzûr-ı [âlîlerine i‘lâm olundu.]</p>          <br><a title="Önceki sayfa" style="text-decoration:none" href="./ayrmetin.php?idno=31429"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31431"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b083"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o670"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>