﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 399<br>Hüküm no: 717<br>Orijinal metin no: [68a-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Irsiye bt. Yani’nin, Yakub Ağa Vakfı’na olan borcu için bağının satıldığı</b><br><br>Karye-i Kadı’dan Irsiye bt. Yani nâm zimmîye mahfil-i kazâda Hamza b. Turbâli mahzarında ikrâr edip karye-i mezbûrede Mustafa Bey bağına ve Manol v. Toma bağına ve Mavrodi mülküne ve kilise bağına müntehî olan bağımı mahrûse-i Kostantıniyye’de Yakub Ağa Vakfı’na altı bin dört yüz akçeye ve on bin akçeye el-Hâc Mustafa b. Hasan nâm kimesne ile evkāf-ı mezbûre mütevellîsi olup Dergâh-ı âlî bevvâblarından olan Mustafa b. Mehmed nâm kimesneye rehn-i makbûz vaz‘ eylemişdim hâlâ edâ-yı deyne mecâlim olmayıp sûk-ı sultânîde beyne’t-tâlibîn ve’r-râgıbîn müzâyede olundukda zikr olunan bağ on beş bin akçede karâr edip işbu hâmilü’l-kitâb mezbûr Hamza iki bin akçe dahi ziyâde edip cem‘an on yedi bin nakd râyic fi’l-vakt akçeye mezbûr mütevellî Mustafa Bey ve el-Hâc Mustafa rızâlarıyla bey‘-i bâtt-ı sahîh-i şer‘î birle bey‘ edip kabz-ı semen ve teslîm-i mebî‘ kıldım dedikde mukırra-i mezbûrenin vech-i meşrûh üzre vâki‘ olan ikrârını mukarrun lehü’l-merkūm bi’l-muvâcehe tasdîk eylediği kayd olundu. Tahrîren fî evâhiri Zilka‘de sene elf.<br><br><br>Şuhûdü’l-hâl: İlyas Bey b. el-cündî, Hasan b. İsmail, Osman b. Mustafa, Ali b. İbrahim, Sâlih [b.] Halil, Seyfi b. Mustafa ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=51646"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51648"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b399"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o737"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>