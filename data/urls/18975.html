﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 322<br>Hüküm no: 495<br>Orijinal metin no: [117b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Miras yoluyla intikal eden bir ev üzerindeki anlaşmazlığın giderilmesi</b><br><br>Akzâ kuzâti’l-müslimîn ve evlâ vülâti’l-muvahhidîn, ma‘denü’l-fazli ve’l-yakīn. Hüccetü’l-hakkı ale’l-halki ecma‘în. Vâris-i evliyâ-i ve’l-mürselîn el-muhtas bi mezîd-i inâyeti’l-meliki’l-mu‘în. Mevlânâ Galata kadısı -zîde fazluhû- tevkī‘-i refî‘-i hümâyûnum vâsıl olucak ma‘lûm ola ki dârende-i hümâyûn Mustafa nâm kimesne ile Zeynî ve Aynî ve Fahri nâm hâtunlar Dergâh-ı mu‘allâm’a âdem gönderip şöyle arz eylediler ki taht-ı kazânızda Yolcuoğlu mahallesinde Mehmed nâm kimesne ile dedelerinden intikāl eden ma‘lûmetü’l-hudûd (…) olan mülk evini bunlar bey‘ eylemek istedikde mücerred bey‘ ettirmeyip cümle kendi tasarruf eylemek için mezbûr Mehmed müteveffâ-yı mezbûr dedem bana şart-ı vakf eylemişdir deyû vakıf olmayıp elinde bir vechile temessükü yoğ iken ve bu bâbda bunların ellerinde fetvâları dahi var iken evler cümle hilâf-ı şer‘-i şerîf cebren alıp te‘addî eylemiş buyurdum ki hükm-i şerîfimle vardıklarında husamâyı berâber görüp bu husûsu bundan akdem bir def‘a şer‘ ile fasl olunmayıp bilâ özr-i şer‘î on beş yıl mürûr etmiş değil ise onat vechile hak üzre teftîş ve tefahhus edip göresiz fi’l-vâki‘ kaziyye arz eyledikleri gibi ise ol bâbda muktezâ-yı şer‘-i şerîf-i kavîm ile amel edip ba‘de’s-sübût şer‘ ile menzilde olan haklarını bunlara alıveresiz şer‘-i şerîfe muhâlif mezbûr Mehmed[’e] ol vechile te‘allül ve nizâ‘ ettirmiyesiz. mütemerridi seğidip? muhtâc-ı arz olanları yazıp bildiresiz tekrâr bu husûs için şikâyet olunmalı etmiyesiz şöyle bilesiz ve ba‘de’n-nazar bu hükm-i hümâyûnu ellerinde ibkā edip alâmet-i şerîfime i‘timâd kılasız. Tahrîren fî evâsıtı Rebî‘ilevvel sene 999.</p>          <br><a title="Önceki sayfa" style="text-decoration:none" href="./ayrmetin.php?idno=18974"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18976"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b322"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o328"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>