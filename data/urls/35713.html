﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 92<br>Hüküm no: 38<br>Orijinal metin no: [8b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kayserili mânifatura tüccârından Papasoğlu Haralambus v. Sarafim’in sahip olduğu arsayı İstefani v. Ciyotaki’ye satması</b><br><br>Arsa mübâya‘ası 20000 guruş<br><br>Vilâyet-i Anadolu’da Kayseriye kazâsına tâbi‘ Gerir? karyesi ahâlisinden olup mahmiye-i İstanbul’da Çarşı-yı Kebîr’de vâki‘ Kilid hânında sâkin teba‘a-i Devlet-i aliyye’nin Rum milletinden ve mânifatura tüccârından Papasoğlu Haralambus v. Sarafim meclis-i şer‘-i hatîrde mahrûse-i Galata hâricinde Beyoğlu nâm mahalde sâkin teba‘a-i Devlet-i aliyye’den olup Eflaklı olduğu Memleketeyn kapı kethüdâsı tarafından vurûd eden işbu bir kıt‘a ilmühaber meâlinden müstebân olan işbu hâmilü’r-rakīm İstefani v. Ciyotaki muvâcehesinde ikrâr-ı tâm ve takrîr-i kelâm edip mahmiye-i merkūme hısnı ebvâbından Eğrikapı dâhilinde Tekfur sarayı kurbünde Çakır Ağa mahallesinde vâki‘ etrâf-ı erba‘ası el-Hâc Ahmed Ağa menzilleri ve Yahudhâne ve tarîk-i âm ile mahdûd terbî‘an bin zirâ‘ bir bâb mühterik mülk menzil arsasının tarîk-i âm cânibinde vâki‘ bir aded bi’r-i mâyı müştemil olarak mukaddemâ alâmet-i fâsıla vaz‘ıyla mümtâz ve tahdîd olunmuş olan terbî‘an üç yüz otuz üç zirâ‘mu‘ayyen mahal teba‘a-i Devlet-i aliyye’den gāib ani’l-meclis Eşkinoz’un ve mâ‘adâ altı yüz altmış yedi zirâ‘ mahall-i mu‘ayyeni derûn unda müştemilât-ı ma‘lûme ve eşcâr-ı magrûse-i mütenevvi‘a ve taş duvar ile muhât olarak yedimde olup bin iki yüz yetmiş üç senesi Muharremü’l-harâmının yirmi beşinci günü târihiyle müverraha ol târihde Dârü’l-hilâfeti’l-aliyye kādısı olan Osman Efendizâde Mehmed Emin Efendi merhûmun imzâ ve hatemini hâviye işbu bir kıt‘a mübâya‘a hücceti mantûkunca akd-i âti’z-zikrin sudûruna değin yedimde mülk ve hakkım olmağla el-hâletü hâzihi ben ber-minvâl-i muharrer mâlik olduğum ma‘a müştemilât-ı ma‘lûme sâlifü’l-beyân altı yüz altmış yedi zirâ‘ arsa-i mahdûde-i mezkûreyi tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile merkūm İstefani’ye yirmi bin guruşa bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz u kabûl edip sonra semeni olan meblağ-ı mezkûr yirmi bin guruşu bana tamamen def‘ u teslîm eylediğinde ben dahi yedinden tamâmen ve kâmilen ahz u kabz edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile ibrâ vü ıskāt ve her birimiz ber-minvâl-i muharrer âharın ibrâsını kabûl eyledik, ba‘de’l-yevm müştemilâtıyla mârru’z-zikr altı yüz altmış yedi zirâ‘ arsa-i müfreze-i mahdûde-i mezkûrede benim aslâ ve kat‘â alâka ve medhalim kalmayıp merkūm İstefani’nin mülk-i müşterâsı ve hakk-ı sırfı olmuşdur dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu. Fî 5 Zilhicce sene 1278<br><br>Şuhûdü’l-hâl: Muhzır Süleyman Ağa b. ( ), Muhzır Mustafa Ağa b. ( ), Muhzır Ahmed Ağa b. ( ), Muhzır Feyzullah Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35712"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35714"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b092"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o415"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>