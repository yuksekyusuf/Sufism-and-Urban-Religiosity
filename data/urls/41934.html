﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 402<br>Hüküm no: 404<br>Orijinal metin no: [96a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Ali’nin yanında bulunan küçük çocukları Mehmed ve Fatıma için nafaka takdir olunması</b><br><br>El-emrü kemâ zükira fîhi nemekahu’l-fakīr ileyhi te‘âlâ Yahya el-kādı bi-askeri Rumeli -ufiye anhü-<br><br>Mahmiye-i İstanbul’da Hoca Üveys mahâllesi sâkinelerinden râfi‘atü’l-vesîka Âişe bt. Ali nâm hatun mahmiye-i mezbûrede meclis-i şer‘de takrîr-i kelâm ve ta‘bîr ani’l-merâm edip zevc-i mutallıkım Za‘îm İbrahim Ağa b. Mustafa’nın firâşından hâsıla ve benden mütevellide olup hâlâ bi-hükmi’l-hıdâne hacr ve terbiyemde olan işbu sagīr oğlu Mehmed ile sagīre kızım Fâtıma’nın nafaka ve kisveye ihtiyâçları olmağla sagīrân-ı mezbûrân için babaları merkūm İbrahim Ağa üzerine kıbel-i şer‘den kadr-ı kifâye nafaka ve kisve-baha farz ve takdîr olunmak matlûbumdur dedikde hâkim-i muvakkı‘-ı sadr-ı kitâb bi-tevkī‘ihi’ş-şerîfi’l-müstetâb tûbâ lehû ve hüsnü-meâb hazretleri dahi sagīrân-ı mezbûrânın her biri için târîh-i kitâb gününden babaları merkūm İbrahim Ağa üzerine beher yevm kırkar akçe nafaka ve kisve-baha farz ve takdîr edip meblağ-ı mefrûz-ı mezkûru sagīrân-ı merkūmânın nafaka ve kisve ve sâir levâzım-ı zarûriyesine harc u sarfa ve vakt-i zarûretde istidâneye ve lede’z-zafer rücû‘a mezbûre Âişe Hatun’a izin vermeğin mâ vaka‘a bi’t-taleb ketb olundu.<br><br>Fî-gurreti Cemâziyelâhir li-sene sitte aşere ve mi’e ve elf.<br><br>Şuhûdü’l-hâl: Ali Efendi b. Ahmed, Hasan Efendi b. Mehmed, Ali Çelebi b. Hüseyin, Kâtib Ahmed Çelebi b. Mustafa, Hasan Beşe b. Hüseyin, Mustafa b. Mehmed, Hasan Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=41933"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41935"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b402"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o597"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>