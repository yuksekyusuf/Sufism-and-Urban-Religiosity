﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 283<br>Hüküm no: 299<br>Orijinal metin no: [43a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadice bt. İsmail’in Mehmed b. Abdullah’dan nafaka alacağı</b><br><br>Mahrûse-i Galata’da Şehsuvar mahallesinde sâkine işbu râfi‘atü’l-vesîka Hadice bt. İsmail nâm hâtun zâtı ba‘de’t-ta‘rîfi’ş-şer‘î mahfil-i şer‘de takrîr-i kelâm ve ta‘bîr ani’l-merâm edip mîrî kalyonlardan Kapudân-ı hümâyûn neferâtından olup zevcim olup gāib ani’l-beled Mehmed b. Abdullah nâm kimesne beni bilâ nafaka terk edip ve nafaka cinsinden bir nesne dahi göndermediği ecilden hâlâ nafaka ve kisve bahâya kemâl-i mertebe ihtiyâcım olmağla zevcim gāib-i merkūm üzerine kıbel-i şer‘den kadr-i kifâye meblağ farz ve takdîr olunması murâdımdır dedikde ve hâl vech-i muharrer üzere olduğunu zeyl-i vesîkada isimleri muharrer olan bî-garaz sikāt-ı muvahhidîn dahi ihbâr etmeleriyle hâkim-i muvakkı‘-ı a‘le’l-kitâb -rafa‘a kadrahû mevlâhü’l-vahhâb- efendi dahi mezbûre Hadice Hâtun’u ber-nehc-i şer‘î ba‘de’t-tahlîfi’ş-şer‘î mezbûrenin nafaka ve kisve ve levâzım-ı zarûriyye-i sâiresiʼçün zevci gāib-i mezbûr üzerine târih-i kitâbdan yevmî sekizer akçe farz ve takdîr eyleyip meblağ-ı mefrûz-ı mezkûru nafaka ve kisve ve levâzım-ı zarûriyye-i sâiresine harc ve sarfa ve lede’l-hâce istidâneye ve ınde’z-zafer zevci gāib-i mezbûr üzerine rücû‘a mezbûre Hadice Hâtun’a izin verilmeğin mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’r-râbi‘ aşer min-Zilhicceti’ş-şerîfe sene 1137.<br><br>Şuhûdü’l-hâl: İbrahim Çelebi b. Muharrem, Halil Çelebi b. Mustafa, Süleyman Efendi b. Osman, İbrahim b. Mustafa, Mehmed b. Ahmed, Mustafa b. Ahmed, Ali b. Abdullah. </p>          <br><a title="Önceki sayfa" style="text-decoration:none" href="./ayrmetin.php?idno=22037"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22039"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b283"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o439"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>