﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 438<br>Hüküm no: 438<br>Orijinal metin no: [63b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Beşe b. Abdullah’ın alacağı olduğu iddiasıyla Papa Kanilo v. Dimo aleyhine açtığı davada on guruşa sulh olduğu</b><br><br>Fi’l-asl Vilâyet-i Rumeli’nde İsmailgeçidi kasabasında Yeni Câmi‘ mahallesi sükkânından olup mahmiye-i İstanbul’da Mehmed Ağa Câmi‘-i şerîfi kurbünde Çarşambapazarı nâm mevzi‘de sâkin Ahmed Beşe b. Abdullah nâm kimesne meclis-i şer‘-i hatîr-i lâzimü’t-tevkīrde medîne-i Ebî Eyyûb-i Ensârî kazâsı muzâfâtından Hasköy’de sâkin işbu râfi‘ü’s-sifr Papa Kanilo v. Dimo nâm râhib muvâcehesinde bi-tav‘ihî ikrâr ve i‘tirâf mezbûr Papa Kanilo zimmetinde cihet-i karz-ı şer‘îden yüz on kıt‘a riyâlî guruş hakkım olup meblağ-ı mezbûru hâlâ mezbûrdan da‘vâ ve taleb eylediğimde inkâr etmekle beynimizde münâza‘ât-ı kesîre vâkı‘a olmuşidi el-hâletü hâzihî beynimize muslihûn tavassut edip da‘vâ-yı mezbûreden mezbûr Papa Kanilo beni on kıt‘a riyâlî guruş kıymetli bir mor iskarlet çuka ferâce üzerine sulh eyledikde ben dahi sulh-ı mezbûru kabûl ve bedel-i sulh olan zikrolunan ferâceyi mezbûr Papa Kanilo yedinden ahz u kabz edip mâ‘adâ da‘vâsından merkūm Papa Kanilo’nun zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim min ba‘d mezbûr Papa Kanilo ile husûs-ı mezbûra müte‘allika da‘vâ ve nizâ‘ım kalmadı dedikde gıbbe’t-tasdîkı’l-mu‘teber mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Kadri Çelebi çukadâr, Osman Beşe çukadâr, İbrahim Çelebi el-cündi, Mehmed b. Hasan, Seyyid Hâcı Yâsin b. Seyyid Abdülgani, Ramazan Efendi el-kādî, Muslı b. Abdullah el-bevvâbü’s-sultânî, Abdi b. ( ) ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40716"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40718"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b438"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o849"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>