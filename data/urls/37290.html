﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 476<br>Hüküm no: 346<br>Orijinal metin no: [87a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rus asıllı Cariye Nihali’nin hür olduğunu ispat ettiği</b><br><br>Rıkk-ı sâbıkını mu‘terife işbu açık kaşlı elâ gözlü orta boylu Rusiyyetü’l-asl Müslimetü’l-milleti hâfızatü’l-kitâb Nihali bt. Abdullah meclis-i şer‘-i hâtır-ı lâzümü’t-tevkīrde mahmiye-i İstanbul’da Gül Câmi‘i kurbünde sâkin iken düyûnu terekesinden ezyed olduğu hâlde vefât eden es-Seyyid Osman Efendi b. Mehmed’in tesviye-i umûruna kıbel-i şer‘den vasî ve kayyım nasb olunmakla terekesine vaz‘-ı yed eden Mehmed Efendi b. Abdullah mahzarında üzerine da‘vâ ve takrîr-i kelâm edip seyyidim müteveffâ-yı mezbûr es-Seyyid Osman Efendi b. Mehmed hâl-i kemâl-i sıhhatinde fevtinden bir ay mukaddem hasbeteten lillâhi te‘âlâ huzûr-ı Müslimînde malından tahrîr ve i‘tâk ve harâir-i asliyyîn silkine ilhâk etmekle ben hürre olmuş iken vasiyy-i mezbûr rık olup terekeden olmak üzere bi-gayr-ı hakkın vaz‘-ı yed eder suâl [olunup] sebîlim tahliye olunmak matlûbumdur dedikde gıbbe’s-suâl vasiyy-i mezbûr cevâbında mevsûfe-i mezbûreye ber-vech-i muharrer vaz‘-ı yedini ikrâr lâkin vech-i muharrer üzere müdde‘âsını inkâr edicek müdde‘iye-i mezbûreden sıdk-ı makāline beyyine taleb olundukda udûl-ı ahrâr-ı ricâl-i Müslimînden mahmiye-i mezbûrede Elvanzâde mahallesinde sâkin Şahin Beşe b. Abdullah ve nisâ-i sâlihâtdan zikr olunan Gül Câmi‘i kurbünde sâkine Fâtıma Hatun bt. Mehmed ve Ümmühani Hatun bt. Ahmed li-ecli’ş-şehâde meclis-i şer‘a hâzır[û]n [olup] isre’l-istişhâd fi’l-hakīka es-Seyyid Osman Efendi b. Mehmed hâl-i sıhhatinde fevtinden bir ay mukaddem müdde‘iye-i mezbûre Nihali’yi mülkünde olduğu hâlde hasbeten lillâhi te‘âlâ huzûrumuzda malında tahrîr ve i‘tâk ve harâir-i asliyât silkine ilhâk eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye edip ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm mâ-vaka‘a bi’t-taleb kayd-şüd.<br><br>Fî 4 min-Rebî‘i’l-evvel li-seneti aşer ve mi’ete ve elf.<br><br>Şuhûdü’l-hâl: es-Seyyid Abdülmuti Efendi, Yahya Efendi b. Mustafa, Ahmed Efendi b. Mehmed, Süleyman Efendi b. Mehmed, Ahmed Çelebi b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=37289"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37291"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0476"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1158"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>