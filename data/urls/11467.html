﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 204<br>Hüküm no: 136<br>Orijinal metin no: [50a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Evkafı’na ait Yedikule’deki evin Ayşe bt. Abdullah’a kiraya verilmesi</b><br><br>Mahmiye-i İstanbul’da Haremeyn-i Şerîfeyn Evkāfı’na bi’l-fi‘il mütevellî olan fahrü’l-akrân el-Hâc Hasan Bey b. Abdülmennan nâm bevvâbü’s-sultânî meclis-i şer‘-i kavîmde râfi‘atü hâze’l-kitâb Âişe bt. Abdullah nâm hatun mahzarında takrîr-i kelâm edip vakf-ı mezbûrdan mahmiye-i mezbûrda Yedikule kurbünde el-Hâc İlyas mahallesinde vâki‘ iki tarafı Akbıyık Vakfı’na ve bir tarafı Zülfikār Ağa mutasarrıf olduğu hadîkaya ve bir tarafı Hamza Kethüdâ Vakfı’na ve bir tarafı bazen Abdülgaffâr b. ( ) mülküne ve bir tarafı bazen Kâtibe Hatun bt. Abdullah mülküne ve bir tarafı tarîk-i hâssa müntehî olup iki bâb tahtânî ve iki bâb fevkānî evleri ve bir mağseli ve kenîfi ve bi’r-i mâyı ve hadîkayı müştemil olup arsasının Akbıyık Vakfı’na her sene kırk akçe mukāta‘ası olan menzili cümle tevâbi‘ ve levâhıkı ile ayda on beş akçe icâre-i müeccele ve üç bin altı yüz akçe icâre-i mu‘accele ile târîh-i kitâbdan merkūme Âişe’ye tevliyetim hasebi ile îcâr edip ol dahi vech-i meşrûh üzere istîcâr eyledikden sonra icâre-i mu‘accelesi olan meblağ-ı mezbûr üç bin altı yüz akçeyi vakf-ı mezbûr için merkūme Âişe yedinden bi’t-tamâm ahz u kabz eyledim ba‘de’l-yevm menzil-i merkūma sâir emsâli gibi mutasarrıfe olsun dedikde mütevellî-i mezbûrun ber-vech-i meşrûh sudûr eden ikrârını müste’cire-i merkūme Âişe dahi vicâhen tasdîk edicek mâ-hüve’l-vâkı‘ isre’t-taleb ketb olundu.<br><br>Tahrîren fî-evâili Zilka‘deti’ş-şerîfe li-sene selâse ve ışrîn ve elf.<br><br>Şühûdü’l-hâl: Yusuf Ağa b. ( ), Ali Çelebi b. ( ), Mustafa b. ( ), Ahmed b. Mahmud, Derviş Çavuş b. Durmuş ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11466"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11468"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b204"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o777"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>