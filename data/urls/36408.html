﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 434<br>Hüküm no: 483<br>Orijinal metin no: [196-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şer‘iye mahkemeleri tarafından verilen veraset taksimi müzekkirelerinden ücret alınmaması ve bunlara pul yapıştırılmaması</b><br><br>Meşîhat<br><br>6<br><br>İstanbul Kādılığı’na,<br><br>Fazîletlü Efendim Hazretleri,<br><br>Taksîm-i verâset müzekkirelerinden mehâkim-i şer‘iye ketebesi için on guruşdan yirmi guruşa kadar ücret-i tahrîriye ahzı Şûrâ-yı Devlet karârıyla bi’l-istîzân sâdır olan irâde-i seniyye îcâbından ise de mehâkim-i mezkûre ketebesinin ahîren tavzîf olunmasına ve işbu müzekkirelerin tanzîminden sonra zâten harc-ı intikāl alınmakta olup emvâl-i gayr-ı menkūlenin bilâ-sened tasarrufunu men‘ için erbâb-ı mesâliha teshîlât irâesi dahi lâzımeden bulunmasına binâen mezkûr müzekkirelerden ücret-i tahrîriye alınmaması ve meşrûhât-ı vâkı‘anın mahalle ilmühaberleri zahrına yazıldığına nazaran mezkûr müzekkirelere damga pulu dahi ilsâk olunmaması münâsib görülerek o vechile Dâhiliye Nezâreti makāmından mukaddemâ ta‘mîmen vilâyâta teblîğ olduğundan keyfiyetin bir karâra rabtına dâir sebk eden iş‘âra cevâben Resm-i Damga Tedkīk Komisyonu’ndan i‘tâ olunup bâ-buyruldu-yı sâmî teblîğ olunan mazbatada taksîm-i verâset müzekkirelerinin muhtârlar tarafından verilen şehâdetnâmeler zahrına icrâsına lüzûm görülen mu‘âmelâtda bâ-bihi’l-istinâd olmak üzere mehâkim-i şer‘iyeden yazılmakta olmasına göre devâir mu‘âmelâtından ma‘dûd Damga Kānûnu’nun mu‘âfiyât faslının yirmi sekizinci maddesi mûcebince resm-i damgadan ma‘füvv bulunduğu beyân olunduğundan ve Resm-i Damga Tedkīk Komisyonu tarafından müttehaz olan işbu karâr Düyûn-ı Umûmiye me’mûrları hazır olduğu hâlde kānûn-ı mezkûrun mu‘âfiyât faslının yirmi sekizinci maddesine tevfîkan ittihâz edilmiş olduğundan mezkûr ferâğ ve intikāl mu‘âmelâtında mehâkim-i şer‘iyeden yazılan taksîm-i verâset müzekkire ve derkenârlarına pul [197] ilsâk olunmamasından dolayı cezâ-yı nakdî ahzı lâzım gelmeyeceğine dâir Şûrâ-yı Devlet Tanzîmât Dâiresi’nden i‘tâ olunan mazbatanın leffiyle vârid olan fî 21 Muharrem sene 1328 târihli ve iki yüz elli bir adedli tezkire-i sâmîye üzerine keyfiyet Meclis-i Tedkīkāt-ı Şer‘iyye ifâdesiyle ta‘mîmen hükkâm-ı şer‘e izbâr ve mülhakāt nüvvâbına gönderilmek üzere işbu tahrîrâtın nüsah-ı kâfiyesi leffen isrâ kılınmış olduğunun beyânıyla tezkire-i mecî terkīm kılındı.<br><br>Fî-selhi Rebî‘ülevvel sene 1328 ve fî 28 Mart sene 1326.<br><br>Şeyhülislâm<br><br>Hüseyin Hüsnü</p>          <br><a title="Önceki sayfa" style="text-decoration:none" href="./ayrmetin.php?idno=36407"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36409"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b434"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o479"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>