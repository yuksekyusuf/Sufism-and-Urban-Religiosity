﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 715<br>Hüküm no: 573<br>Orijinal metin no: [133a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un eşi Hüseyin Ağa’nın terekesinden mehir talebi ve küçük kızı Hatice’ye nafaka takdiri</b><br><br>Mahmiye-i İstanbul’da Şeyh Ebulvefâ mahallesi ahâlîsinden iken bundan akdem medîne-i Belgrad’da vefât eden Hüseyin Ağa b. İbrahim b. Abdullah’ın zevce-i menkûha-i metrûkesi olup zâtı mahalle-i mezbûreden Ahmed b. Mustafa ve Hasan b. Abdullah ta‘rîfleriyle mu‘arrefe olan hâfızü’l-kitâb Âişe Hatun bt. Abdullah mahfil-i kazâda müteveffâ-yı mezbûrun sagīre kızı Hadîce’nin tesviye-i umûruna vasiyy-i muhtârı olmağla tereke-i müteveffâ-yı mezbûra vaz‘-ı yed eden Ali Bey b. Mehmed mahzarında da‘vâ ve takrîr-i kelâm edip müteveffâ-yı mezbûr Hüseyin Ağa b. İbrahim b. Abdülkerim bin yüz bir senesinde para üç akçe hesâbı üzere üç bin akçe mehr-i müeccel tesmiyesiyle mahzar-ı Müslimînde beni kabûl ve tezevvüc edip hattâ mehr-i mezbûr ile beni tezevvüc eyledikde medîne-i Belgrad’da huzûr-ı Müslimînde ikrâr ve işhâd dahi edip kable’l-edâ fevt olmağla terekesinden taleb ederim suâl olunsun dedikde gıbbe’s-suâl ve’l-inkâr müdde‘iye-i mezbûreden müdde‘âsına beyyine taleb olundukda udûl-ı ahrâr-ı ricâl-i Müslimînden mahmiye-i mezbûrede Debbâğ Yunus mahallesinden Abdullah Ağa b. Mehmed ve Mustafa Ağa b. Mehmed li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müteveffâ-yı mezbûr Hüseyin Ağa b. İbrahim b. Abdülkerim medîne-i Belgrad’a gider oldukda işbu müdde‘iye-i mezbûre Âişe Hatun’u her bir para üç akçe hesâbı üzere üç bin akçe mehr-i müeccel tesmiyesiyle yüz bir senesinde tezevvüc ve kabûl eyledim deyü huzûrumuzda ikrâr ve bizi işhâd eyledi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye edip ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm mâ-vaka‘a bi’t-taleb kayd şüd.<br><br>Fî selhi min-Cumâdelûlâ sene 1110.<br><br>Şuhûdü’l-hâl: Abdurrahman Efendi b. Hüseyin, Halil Efendi b. İbrahim, Hasan Ağa b. İbrahim, Hasan Çelebi b. Abdürrahim<br><br>Sagīr-i mezbûrun vasiyy-i muhtârı olan mezbûr Ali Bey b. Mehmed talebiyle târîh-i kitâbdan beher yevm dört para nafaka farz ve takdîr olduğu bu mahalle kayd şüd.<br><br>Fi’t-târîhi’l-mezbûr li-seneti’l-mezbûre.<br><br>Şuhûdü’l-hâl: Abdürrahim Efendi b. Hüseyin, Halil Efendi b. İbrahim, Hasan Ağa b. İbrahim, Hasan Çelebi b. Abdürrahim</p>          <br><a title="Önceki sayfa" style="text-decoration:none" href="./ayrmetin.php?idno=37516"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37518"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0715"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1112"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>