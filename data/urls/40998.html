﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 673<br>Hüküm no: 719<br>Orijinal metin no: [110b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma Hatun bt. Mustafa’nın Hazinedar Sinan Bey mahallesindeki menzilini vakfedip Yusuf Bey b. Abdullah’ı mütevelli tayin ettiği vakfiyesi</b><br><br>Bu vakfiyenin muhâkemesi galat kayd olunup bu fakīr ba‘dehû tashîh edip derkenâr olunmuşdur. Gaflet olunmaya.<br><br>Mehmed Nedim el-me’mûr bi-istimâ‘i’l-umûri’ş-şer‘iyyeti’l-askeriyye.<br><br>Elhamdü lillâhi’l-lezî yücîbü min de‘âhu ve lâ-yektübu men câhe ve’s-salâtü ve’s-selâmü alâ hayrı halkihî Muhammed ellezî ıstafâhû ve alâ âlihî ve ashâbihî’l-lezîne etâ‘û hayr umûrı bi’r-ref‘? ammâ ba‘d fe-hâzihî hüccet-i sahîha-i şer‘iyye yu‘arrebu mazmûnuhâ mahmiye-i Edirne mahallâtından Hazînedâr Sinan Bey mahallesi sâkinelerinden mine’l-muhadderât tâcü’l-mestûrât Fâtıma Hâtun bt. el-merhûm Mustafa meclis-i şer‘-i şerîf-i lâzimü’t-teşrîfde vakf-ı âti’l-beyâna li-ecli’t-tescîl mütevellî nasb eylediği Yusuf Bey b. Abdullah mahzarında ikrâr-ı sahîh ve i‘tirâf-ı sarîh-i mer‘î kılınıp mahalle-i mezbûrede vâki‘ bir tarafı Yahya Hoca mülkü ve bir tarafı Bogasıcı Mustafa Dede mülkü ve bir tarafı Hasan Çelebi mülkü ve taraf-ı râbi‘i tarîk-ı âmla mahdûd bir beyt-i süflî ve iki beyt-i ulvî ve iki sofa ve bi’r-i mâ ve kenîfi ve muhavvatayı hâvî ve müştemil olan mülk menzilimi cemî‘ tevâbi‘ [ve] levâhıkı ile hasbeten lillâhi te‘âlâ ve taleben li-merzâtihî vakf-ı sahîh-i şer‘î ve habs-i sarîh-i mer‘î edip şöyle şart eyledim ki evvelâ menzil-i mezbûrun süknâsı ben hayatda oldukça nefs-i nefîsem sâkin ola vefâtımdan sonra evlâdıma ve evlâd-ı evlâdıma ale’s-seviyye beyne’z-zükûr ve’l-inâs lâ alâ sümuti’l-mîrâs ve ba‘de’l-inkırâz işbu hâzır bi’l-meclis olan haletem Münire Hâtun bt. Şa‘ban’a ba‘de vefâtihâ evlâdına ve evlâd-ı evlâdına ve ba‘de’l-inkırâz hâlete-i uhrâm Ümmügülsüm bt. Şa‘ban’a ba‘de vefâtihâ evlâdına ve evlâd-ı evlâdına ve ba‘de’l-inkırâzi’l-kül menzil-i mezbûr yed-i mütevelli ile istiğlâl-i müte‘âref üzere müteâref olan müctemi‘ olan gallât ile menzil-i mezbûr ta‘mîr ve termîm ola ba‘de’t-ta‘mîr fazlası mahalle-i mezbûre imâmına i‘tâ oluna al dahi mukābilesinde ba‘de sünneti salâti’l-fecr üç İhlâs-ı şerîf kırâat eyleye evvelâ kırâat eylediği İhlâs-ı şerîfin sevâbını resûl-i ekrem ve nebiyy-i muhterem Muhammed Mustafa sallâllâhu aleyhi ve sellem rûh-ı pür-fütûhlarına ihdâ eyleye sâniyyen kırâat eylediği İhlâs-ı şerîfin sevâbını vâkıfe-ı mezbûre rûhuna ihdâ eyleye sâlisen kırâat eylediği İhlâs-ı şerîfin sevâbını vâkıfe-i mezbûre ebeveyni zevclerine ihdâ eyleye deyu şart edip menzil-i mezbûru mütevellî-i mezkûre teslîm edip ol dahi minvâl-i muharrer üzere tesellüm ve kabûl ve kabz edip sâir evkāf mütevellîleri gibi vakfiyet üzere [tesellüm] etdi dedikde mukırre-i mezbûrenin ikrârını el-mukarru lehü’l-mezbûr Yusuf Bey vicâhen tasdîk ve şifâhen tahkīk ettikden sonra vâkıfe-i mezbûre mütevellî-i merkūm muvâcehesinde idâre-i kelâm edip vakf-ı akār ki İmâm-ı a‘zam ve hümâm-ı akdem mezheb-i şerîflerinde sahîhdir lâkin sıhhat lüzûmu müstelzim değildir ale’l-husûs imâm-ı sâlis İmâm Muhammed yanında vâkıf vakfın menâfi‘ini nefsine şart etmekle vakf-ı mezbûr ve ona müteferri‘ olan bâtıl olmağın vâkıfe-i mezkûre vakf-ı mezbûrun mülküme istirdâd olunmasın taleb ederim dedikde mütevellî-i mezbûr cevâbında eğerçi hâl bast olunan minvâl üzeredir lâkin imâm-ı sânî İmâm Ebû Yusuf hazretleri katında şart müfârık olsa da vakıf sahîh [ve] lâzım olmağla onların mezheb-i şerîfleri üzere vakf-ı mezbûrun sıhhat ve lüzûmuna hüküm taleb ederim deyu hâkim-i muvakkı‘-ı [sadr-ı] kitâb hazretlerine [mürâcaat] olduklarında hâkim-i müşârun-ileyh dahi cânib-i vakfı evlâ ve ahrâ görüp İmâm-ı mûmâ-ileyh mezheb-i şerîfleri üzere şart-ı mezbûr ile vakf-ı merkūmun sıhhat ve lüzûmuna hükmedip vakf-ı mezbûr sahîh ve lâzım olup cerâ zâlik hurrire.<br><br>[mühür]<br><br>(ketebehû’l-fakīr Mehmed Nedim)<br><br>Fi’l-yevmi’s-sâdis min şehri Şa‘bâni’l-mu‘azzam li-sene semân ve sittîn ve elf.<br><br>Şühûdü’l-hâl: Fahrü’l-mevâlî’l-kirâm ekmelü’l-vusalâ’i’l-fihâm Abdülhalim Efendi el-Kādî bi-medîneti Yenişehir sâbıkā, Umdetü’l-müderrisîni’l-kirâm zübdetü’l-ulemâ’i’l-a‘lâm Cenâb-ı Hâfız Efendi el-müderris, Fahrü’l-müderrisîn İbrahim Efendi, Fahrü’l-a‘yân Osman Ağa, Yunus Efendi b. Yusuf, Yusuf Bey b. Mehmed an-saray-ı atîk, diğer Yusuf Bey b. Abdullah, Dilaver Bey b. Abdullah, Mehmed b. el-Hâc Sefer, Ahmed Ağa b. Mustafa ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40997"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40999"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b673"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o802"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>