﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 323<br>Hüküm no: 498<br>Orijinal metin no: [118a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Ömer b. Abdullah’ın Ferhad Bey’e olan borcunun, Anton v. İstefan’daki alacağından havale olunduğu</b><br><br><<Mahmiye-i Galata’da Bereketoğlu mahallesinde fevt oluan Ömer b. Abdullah nâm kimesnenin sagīr ve sagīresine vasiyy-i muhtâr olup bi hasebi’ş-şer‘i’ş-şerîf vesâyeti sâbite olan Ali b. Abdullah nâm kimesne meclis-i şer‘-i şerîfde Ferhad Bey b. Abdullah nâm zevvâk-ı sultânî ve Anton v. İstefan nâm zimmî mahzarlarında takrîr-i kelâm edip bundan akdem merkūm Ferhad Bey b. Abdullah müteveffâ-yı mezbûr Ömer zimmetinde elli sekiz bin beş yüz akçe hakkım vardır deyû isbâ[t] edip meblağ-ı mütefevvâ-yı merkūmun muhallefâtından hükm olunmuş idi hâlâ merkūm Ömer’in dahi mezkûr Anton zimmetinde her ayda beş yüz [akçe] edâ etmek üzerine maksat on sekiz bin akçe hakkı olup meblağ-ı mezkûr on sekiz bin akçeyi mezkûr Anton’dan kabûl edip mezkûr Anton dahi bi’l-muvâcehe merkūm mezbûr Ferhad Bey’e havâle eyledim merkūm Ferhad Bey dahi vech-i meşrûh üzre taksîti ile on sekiz bin akçeyi mezbûr Anton’dan kabûl edip mezkûr Anton dahi bi’l-muvâcehe merkūm Ferhad Bey vech-i meşrûh üzre edâya râzı oldu dedikde merkūm Ali’nin vech-i meşrûh üzre kelâmını mezbûrân Ferhad Bey ve Anton bi’l-muvâcehe tahkīk ve tasdîk eylediklerinde havâle-i şer‘iyye şurûtu ile mütehakkika olup vâki‘ hâl bi’t-taleb ketb olundu ki lede’l-hâce müzekkir-i mâ cerâ ola. Tahrîren fî evâsıtı şehri Muharremi’l-harâm sene elf.<br><br><br>Şuhûdü’l-hâl: Mahmud b. Abdullah, Ali Bey b. Ahmed, Mustafa b. Ali, Hüsrev b. Abdullah ve gayruhüm>></p>          <br><a title="Önceki sayfa" style="text-decoration:none" href="./ayrmetin.php?idno=18977"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18979"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b323"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o328"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>