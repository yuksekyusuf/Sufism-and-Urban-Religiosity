﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 252<br>Hüküm no: 211<br>Orijinal metin no: [31a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çocuksuz vefat eden Zaharya v. İstalo’nun Hasköy’deki meyhanesini hayatta iken karısı İsteyo’ya hibe ettiğinin şahitlerle ispat olunduğu</b><br><br>Mahmiye-i İstanbul’da bi’l-fi‘il beytü’l-mâl-ı âmme ve gümrük emîni olan umdetü’l-emâcid ve’l-a‘yân Siyavuş Ağa b. Abdülmennân husûs-ı âti’l-beyâna vekîl-i sâbitü’l-vekâlesi olan Mustafa Ağa b. Abdullah meclis-i şer‘-i hatîr-i lâzimü’t-tevkīrde bundan akdem mahmiye-i mezbûrede Edirnekapısı kurbünde Ali Paşa-yı atîk mahallesinde sâkin iken hâlik olan Zaharya v. İstalo nâm zimmînin zevce-i metrûkesi İsteyo bt. ( ) nâm nasâriyyeden gayrı zâhirde vâris-i ma‘rûfu ol[ma]mağla terekesinin rub‘u mezbûre İsteyo’ya ve selâse-i irbâ‘ı cânib-i beytü’l-mâle isâbet eylediği şer‘an müte‘ayyin oldukdan sonra mezbûre İsteyo’nun sadrî oğlu ve tarafından husûs-ı âti’l-beyâna vekîl olup mahalle-i mezbûre sükkânından İvaz Efendi b. Şa‘ban ve Mustafa b. Abdullah nâm kimesneler şehâdetleri ile şer‘an vekâleti sâbite olan Dimitri v. Kiryaki nâm zimmî muvâcehesinde üzerine da‘vâ ve takrîr-i kelâm edip hâlik-i mezbûrun terekesinden olup Havâss-ı Galata kazâsı muzâfâtından Hasköy’de Papasoğlu İskelesi kurbünde Yahudi mahallesinde vâki‘ bir tarafı Mustafa b. Şa‘ban mülküne ve üç tarafı tarîk-ı âmma müntehî meyhâne ta‘bîr olunur mülk menzilin ba‘de helâkihî rub‘u mezbûre İsteyo’ya ve selâse-i irbâ‘ı cânib-i beytü’l-mâle âid olmuşiken müvekkile-i merkūme İsteyo zikri mürûr eden meyhânenin cümlesine bi-gayrı hakkın vaz‘-ı yed eder suâl olunup mârrü’z-zikr meyhânenin selâse-i erbâ‘ından kasr-ı yedine tenbîh olunmak matlûbumdur dedikde gıbbe’s-suâl vekîl-i mezbûr Dimitri cevâbında fi’l-vâki‘ mârrü’z-zikr meyhâne vech-i muharrer üzere hâlik-i mezbûrun mülkü olup mülkünde olduğu hâlde hâl-i hayâtında ve kemâl-i akl ve sıhhatinde bin altmış iki Şa‘bânı’nın sekizinci gününde bi-cümleti’t-tevâbi‘ ve’l-levâhık müvekkilem mezbûre İsteyo’ya hibe-i sahîha-i şer‘iyye ile hibe ve teslîm ve temlîk ol dahi meclis-i hibede ittihâb ve kabûl ve tesellüm edip vech-i muharrer üzere hibe ve teslîmini hâlik-i mezbûr Zaharya târih-i mezbûrda Hasköy’de hîlafe-müvellâ olan Mevlânâ Ahmed Efendi huzûrunda ikrâr ve müvekkilem mezbûre dahi ba‘de’t-tasdîk mevlânâ-yı mezbûr tahrîr edip müvekkile-i mezbûrenin yedine işbu hüccet-i şer‘iyyeyi vermişidi ona binâen vaz‘-ı yed eder deyu târih-i mezbûruyla müverraha ve mevlânâ-yı mezbûrun imzâsıyla mümzât ve hatemi ile mahtûme ve mazmûnu [vechen] mine’l-vücûh takrîr-i meşrûhuna muvâfıka hüccet-i şer‘iyye ibrâz edicek akībe’l-istintâk ve’l-inkâr vekîl-i mezbûr Dimitri’den mazmûn-ı hüccet-i mersûmeyi mübeyyine beyyine taleb olundukda zeyl-i hüccet-i merkūmede muharrerü’l-esâmi Müslimînden olup zikri mürûr eden Hasköy’de Ahmed Çelebi mahallesinden sâkin Mehmed Efendi b. Mustafa el-imâm ve Abdulbâki elebi b. Ahmed el-müezzin ve Mahmud b. Hasan nâm kimesneler li-ecli’ş-şehâde meclis-i şer‘a hâzırûn olup gıbbe’l-istişhâdi’ş-şer‘î fi’l-hakīka târih-i mezbûrda hâlik-i merkūm Zaharya hâl-i hayâtında ve kemâl-i akl ve sıhhatinde meyhâne-i mahdûde-i mezbûre zevcesi müvekkile-i mezbûre İsteyo’ya bizim huzûrumuzda hibe ve teslîm ve temlîk ol dahi vech-i muharrer üzere ittihâb ve kabûl ve tesellüm eyledikden [sonra] vech-i muharrer üzere hibe ve teslîmimi hâlik-i mezbûr Zaharya târih-i mezbûrda Hasköy’de hilâfe-müvellâ olan mevlânâ-yı mezbûr Ahmed Efendi huzûrunda ve müvekkile-i mezbûre dahi ba‘de’t-tasdîk mevlânâ-yı mezbûr tahrîr edip müvekkile-i merkūme yedine işbu hüccet-i şer‘iyyeyi vermişidi biz mazmûn-ı hüccet-i merkūmeye şâhidleriz şehâdet dahi ederiz deyu herbiri edâ-i şehâdet-i şer‘iyye eylediklerinde ba‘de ri‘âyeti şerâiti’l-kabûl şehâdetleri makbûle olmağın mûcibiyle ba‘de’l-hükm vekîl-i mezbûr Mustafa Ağa bî-vech mu‘ârazadan men‘ olunup mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâlis aşer min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Salih Efendi el-kâtib, Ahmed Efendi el-kādî, el-Hâc Receb Beşe b. Mahmud, Ramazan b. Ahmed, Mustafa Efendi b. Muharrem, İsa Bey b. Ahmed, el-Hâc Ca‘fer b. Abdullah, Osman Beşe çukadâr.</p>          <br><a title="Önceki sayfa" style="text-decoration:none" href="./ayrmetin.php?idno=40489"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40491"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b252"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o882"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>