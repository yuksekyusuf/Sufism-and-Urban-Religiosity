﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 262<br>Hüküm no: 231<br>Orijinal metin no: [30a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma Hatun’un Ayşe bt. Mustafa’ya satmış olduğu evinin satış işlemi geçersiz olduğundan iade olunması</b><br><br>Redd-i ferâğ<br><br>Ma‘rûz<br><br>Sâhibe-i arzuhâl mu‘arrefetü’z-zât Fatıma nâm-ı diğer Fatiş Hatun bt. Hüseyin meclis-i şer‘-i münîrde derûn-ı arzuhâlde mezkûretü’l-ism kezâlik zâtı mu‘arrefe Âişe bt. Mustafa nâm Hatun muvâcehesinde nezâret-i dâ‘îlerinde âsûde evkāfdan İstanbul’da Yedikule kurbünde Hâcı Evhad Câmi‘-i şerîfi Vakfı’nın mütevelliyesi kezâlik zâtı mu‘arrefe Şerife Zeliha Hatun hâzıra olduğu hâlde hâmiş-i arzuhâlde mastûr defter-i vakıfdan muhrec derkenâr nâtık olduğu üzere İstanbul’da Kocamustafapaşa kurbünde Ali Fakih mahallesinde kâin vakf-ı mezbûr musakkafâtından beher şehr otuz akçe icâre-i müeccele ile bir bâb vakıf menzil bâ-temessük-i mütevellî benim bi’l-icâreteyn taht-ı tasarrufumda iken ben menzil-i mezkûru bin iki yüz yirmi bir senesi Cumâdeâhiresi’nin yirmi ikinci günü beni ölünceye değin görüp gözetmek ve beslemek şartıyla mezbûre Âişe Hatun’a bâ-re’y-i mütevellî fâriğa olmuş idim. El-Hâletü hâzihî ferâğ-ı mezbûr şart-ı müfsid ile olduğuna binâen sahîh olmamağla menzil-i mezkûru geri red ve ferâğa mezbûre Âişe Hatun’a tenbîh olunmak matlûbumdur deyü mütevelliye-i hâzıra-i mezbûre Şerife Zeliha Hatun’un tasdîkiyle da‘vâ etdikde ol dahi kaziyye minvâl-i meşrûh üzere olduğunu bi-tamamihâ tâyi‘aten ve kat‘iyyen ikrâr ü i‘tirâf etmeğin mûcebince menzil-i mezbûru müdde‘iye-i merkūme Fatıma Hatun’a ferâğ-ı mezkûrun adem-i sıhhatine binâen geri red ve ferâğa mezbûre Âişe Hatun’a tenbîh olunup mütevelliye-i hâzıra-i mezbûre Şerife Zeliha Hatun dahi müdde‘iye-i mezbûrenin tasarrufunu re’y eylediği İstanbul Mahkemesi’nden huzûr-ı [âlîlerine i‘lâm olundu.]<br><br>Fî 7 S. sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31638"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31640"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b262"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o643"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>