﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 204<br>Hüküm no: 193<br>Orijinal metin no: [38a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Çavuş b. Abdülvedud’un Bogos v. Yani’deki alacağının tahsîli</b><br><br>Mahmiye-i Kostantiniyye’de Çelebioğlu mahallesi sükkânından bâ‘isü’l-kitâb zahrü’l-cüyûş ve’l-cünûd Ahmed Çavuş b. Abdülvedûd mahfil-i şer‘-i şerîf-i hatîrde Bogos v. Yani nâm Yahûdî muvâcehesinde üzerine takrîr ve da‘vâ edip mahalle-i merkūmede vâkı‘ inde’l-ahâlî ve’l-cîrân ma‘lûmü’l-hudûd olup birbirine muttasıl ve mülâsık olan on bir bâb odaları Yahûdî-i mezbûr bundan akdem bin yirmi altı senesi şehri Rebî‘ülâhiri’nin dokuzuncu gününden müddet-i ma‘lûme tamâmına varınca yılda onar bin akçe ücret-i müeccele ile icâr ve teslîm edip ol dahi istîcâr ve tesellüm etmiş idi. Hâlâ târîh-i kitâb senesi şehri Rebî‘ülâhırı’na gelince yedi yılda yetmiş bin akçe ücretten bi’d-defe‘ât kırk dokuz bin dokuz yüz altmış yedi akçe kabz eyledim ücret-i mezbûreden yirmi bin otuz üç akçe hakkım kalmışdır taleb ederim gıbbe’s-suâl Yahûdî-i mezbûr i‘tirâf ile cevâb vermeğin edâsına tenbîh olunup mâ-vaka‘a bi’t-taleb ketb ve imlâ olundu.<br><br>Hurrire fî-evâsıtı şehri Ramazâni’l-mübârek li-sene selâse ve selâsîn ve elf.<br><br>Şuhûdü’l-hâl: Fahrü’l-müderrisîn Mevlânâ Süleyman Efendi b. Şeyh Mahmud, el-Hâc Mahmud b. İsa, Ahmed Ağa b. Abdülmennân reîsü’l-muhzirin, el-Hâc Abbas b. İbrahim, Mehmed b. Mustafa, İskender Bey b. Abdullah, İbrahim Çavuş b. Abdullah Bezirgân-ı âlî, Rıdvan Çavuş b. Abdullah, Mehmed Ağa b. Abdullah, Mahmud Çavuş b. İbrahim, ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39484"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39486"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b204"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o400"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>