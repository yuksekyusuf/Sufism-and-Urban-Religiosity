﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 244<br>Hüküm no: 261<br>Orijinal metin no: [36a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer b. Ali’nin, Fâtıma bt. Mustafa’dan kiraladığı dükkânın kirasını ödemediğinden tahliyye etmesi gerektiği</b><br><br>Ma‘rûz<br><br>Mu‘arrefetü’z-zât Hâce Fâtıma bt. el-Hâc Mustafa meclis-i şer‘-i münîrde Bogasici Ömer b. el-Hâc Ali mahzarında mezbûr Ömer İstanbul’da kebeciler hânının kapısı ittisâlinde vâki‘ mutasarrıfe olduğum bir bâb dükkânda beher şehr altışar guruş kirâ kavliyle müstecirim olmağla îcâre-i mezkûreden mâhiye birer buçuk guruşu ittisâlinde vaz‘ eylediğim taş musluğa su vaz‘ eden sakaya havâle etmişdim el-hâletü hâzihi mezbûr Ömer zikr olunan musluğu mahallinden ref‘ ve benim iznim olmaksızın dükkân-ı mezkûru hedm edip ve ben dükkân-ı mezkûrun îcâresini işbu târih-i i‘lâm-ı şehrî gāyetinde feshetmemle dükkân-ı mezkûru tahliyye ve bana teslîme mezbûr Ömer’e tenbîh olunması murâdımdır deyü da‘vâ ettikde ol dahi cevâbında müdde‘iye-i mezbûrenin dükkânında müşâhereten müsteciri olduğum ikrâr lâkin dükkân-ı mezkûra babam el-Hâc Ali rağbet vermeyip gedik etmekle ba‘de vefâtihi gediği bana mevrûs olmuşdur deyü îrad eylediği kelâmı ber-mûceb-i fetvâ-yı şerîfe meşrû‘ olmadığından mâ‘adâ dükkân-ı mezkûr başmuhâsebede mukayyed ve mu‘teber gediklerinden olmamağla vekâlet-i mezkûru gāyet-i şehr vukū‘unda tahliyye ve müdde‘iye-i mezbûreye teslîme mezbûr Ömer’e tenbîh olunduğu İslâmbol Mahkemesi’nden huzûr-ı âlîlerine i‘lâm olundu.<br><br>Fî-12 min-Zilhicce sene 1216</p>          <br><a title="Önceki sayfa" style="text-decoration:none" href="./ayrmetin.php?idno=31014"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31016"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b244"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o627"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>