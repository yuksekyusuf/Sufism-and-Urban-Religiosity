﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 164<br>Hüküm no: 237<br>Orijinal metin no: [40a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kartal köyünden Anaştaş'ın kardeşi Luka ile ortak olduğu evdeki hissesini kardeşine satması</b><br><br>Medîne-i Üsküdar’a muzâfe Adalar nâhiyesine tâbi‘ Kartal nâm karye sâkinlerinden Anaştas v. Yorgaki nâm zimmî meclis-i şer‘-i şerîf-i enverde li-ebeveyn er karındaşı işbu bâ‘isü’s-sifr Luka nâm zimmî muvâcehesinde bi-tav‘ihî ikrâr ve takrîr-i kelâm edip akd-i âti’z-zikrin sudûruna değin karındaşım mesfûr Luka ile ale’l-iştirâki’s-seviyy silk-i mülkümüzde münselik olup karye-i mezbûrede vâki‘ etrâf-ı erba‘ası Terzi Yorgi ve diğer Yorgi ve Dimitraki mülkleri ve tarîk-i âm ile mahdûd iki bâb fevkānî oda ve üç bâb tahtânî oda ve sofa ve dehlîz ve bir mahzen ve bir mikdâr havluyu ve bi'r-i mâi ve bağçeyi müştemil bir kıt‘a mülk menzilde olan nısf hisse-i şâyi‘amı tarafeynden îcâb ve kabûlü hâvî ve şürût-ı müfsideden ârî bey‘-i bâtt-ı sahîh-i şer‘î ile üç yüz altmış guruşa karındaşım mesfûr Luka’ya bey‘ ve teslîm ol dahi ber-vech-i muharrer iştirâ ve tesellüm ve kabz ve kabûl eyledikden sonra semeni olan meblağ-ı mezbûr üç yüz altmış guruşu karındaşım müşteri-i merkūm Luka yedinden tamâmen ahz u kabz eyledim, min-ba‘d sâlifü’z-zikr menzilde olan nısf hisse-i şâyi‘ada benim kat‘â alâka ve medhalim kalmadı, karındaşım müşteri-i mersûmun mülk-i müşterâsı ve hakk-ı sırfıdır, keyfe mâ teşâ ve tahtâr mutasarrıf olsun dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâdis aşer min-Zilka‘deti’ş-şerîfe li-sene hamse ve selâsîn ve mi'e ve elf.<br><br>Şuhûdü’l-hâl: İsmail Efendi b. Mehmed Efendi, Mehmed Ağa b. el-Hâc Hüseyin, Mehmed Beşe b. Hasan, Mustafa Beşe b. Mehmed, diğer Mehmed Beşe b. el-Hâc Ömer, Mehmed Çelebi b. Ali, İsmail Çelebi b. Şahin, Malamata v. Dimitraki, Pandali v. Deyyani, diğer Pandali v. Tarandafil.</p>          <br><a title="Önceki sayfa" style="text-decoration:none" href="./ayrmetin.php?idno=36688"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36690"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b164"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o375"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>