﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 750<br>Hüküm no: 909<br>Orijinal metin no: [117a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice bt. Hüsrev’in satın aldıktan sonra ayıplı olduğu anlaşılan cariyeyi satıcıya reddi ve parasının kendisine iadesi</b><br><br>Mahmiye-i İstanbul’da Gürcibaşı mahallesinde sâkine bâ‘isetü’l-vesîka Hadîce bt. Hüsrev nâm hatun mahfil-i kazâda Mustafa Beşe b. Hasan mahzarında üzerine da‘vâ ve takrîr-i kelâm edip mezbûr Mustafa Beşe târih-i kitâbdan kırk beş gün mukaddem işbu orta boylu açık kaşlı gök elâ gözlü Rusiyyetü’l-asl Gülbûy bt. Abdullah nâm câriye-i memlûkesini cemî‘ uyûbdan sâlime olmak üzere dokuz bin akçeye bana bey‘ ve teslîm ve ben dahi iştirâ ve kabûl eyledikden sonra semen-i mezbûrun sekiz bin dört yüz akçe hesâbınca her biri üçer yüz akçeye olmak üzere yirmi beş yaldız altını ve her biri yüzer akçeye olmak üzere dokuz guruş def‘ ü teslîm ve ol dahi ahz u kabz etmişdir câriye-i mezbûre akdü’t-tüccâr noksan semen îcâb eder istiskā marazı ile mu‘ayyebe olup ayb-ı kadîmine muttali‘ olmağla reddolunup semen-i mezbûrdan teslîm eylediğim meblağ-ı mezbûru istirdâd ederim dedikde teveccüh-i husûmet için bu makūle emrâz taraf-ı Saltanat-ı Aliyye’den teşhîs için ta‘yîn olunan hâssa etibbâdan Mustafa Efendi b. Ahmed ve Ahmed Efendi b. Mehmed ve huddâm-ı mahkemeden Ahmed b. Abdülcabbar ve Mustafa b. Ahmed ile irsâl ve irâet olundukda mezbûrân Mustafa Efendi ve Ahmed Efendi ba‘de’n-nazar câriye-i mezbûrenin sû’i’l-kınye ta‘bîr olunur marazı ile mu‘ayyebe olduğunu ihbâr eylediklerinde gıbbe’l-istintâk mezbûr Mustafa Beşe semen-i mezbûre cemî‘ uyûbdan sâlime olmak üzere bey‘ ve semenden sekiz bin dört yüz akçe hesâbınca yirmi beş yaldız altını ve dokuz guruşun kabzını ikrâr, ayb-ı mezbûrun kıdemini [inkâr] edicek mezbûre Hadice’den müdde‘âsını mübeyyine beyyine taleb olundukda mezbûrân Mustafa Efendi ve Ahmed Efendi li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ işbu câriye-i mezbûrede olan sû’i’l-kınye ta‘bîr olunur marazı kırk elli günde hâdis olur maraz olmayıp kadîmdendir deyü her biri edâ-i şehâdet-i şer‘iye etdiklerinde gıbbe ri‘âyeti şerâ’iti’’l-kabûl şehâdetleri makbûle oldukdan sonra müdde‘î-i mezbûre câriye-i mezbûreyi istihdâm ve kendinden kabûlünü müş‘ir bir fi‘il sâdır olmadığına merkūm Mustafa Beşe yemîn vermemeğin mûcebince câriye-i mezbûreyi ahz ve makbûzu olan meblağ-ı merkūmu mezbûra teslîme mezbûr Mustafa Beşe’ye ba‘de’t-tenbîh mâ-vaka‘a bi’t-taleb ketb olundu.<br><br>Hurrire fi’l-yevmi’s-sâmin ve’l-işrîn min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Mehmed Beşe b. ( ) el-mübâşir, Abdi b. Hüseyin, Mehmed b. Ramazan, Hasan b. Bayram, Rasûl b. Rıdvan.</p>          <br><a title="Önceki sayfa" style="text-decoration:none" href="./ayrmetin.php?idno=25795"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25797"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b750"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o949"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>