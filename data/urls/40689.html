﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 415<br>Hüküm no: 410<br>Orijinal metin no: [59a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rahime bt. Mehmed’in verdiği yirmi beş guruş borcu ödemesi için Kirkor v. Bogos aleyhine açtığı davada iddiasını ispat edemediği</b><br><br>Mahmiye-i İstanbul’da Kazganî mahallesinde sâkine Rahime bt. Mehmed nâm hâtun meclis-i şer‘-i hatîr-i lâzimü’t-tevkīrde neccâr tâifesinden işbu bâ‘isü’s-sifr Kirkor v. Bogos nâm Ermeni muvâcehesinde üzerine da‘vâ ve takrîr-i kelâm edip mahalle-i mezbûrede vâki‘ mülk menzilimi bundan akdem ta‘mîr ve meremmet ettiğimde mezbûr Kirkor’u neccârlar üzerine mu‘temed nasb etmem ile yedine ücret nâmına yirmi iki esedî guruş verdiğimden sonra mezbûr Kirkor benden yirmi beş riyâlî guruş dahi istikrâz ve kabz ben dahi ikrâz ve teslîm etmişidim hâlâ taleb ederim suâl olunsun dedikde gıbbe’s-suâl mezbûr Kirkor cevâbında müdde‘iye-i merkūme Rahime mahalle-i mezbûrede vâki‘ menzilini ta‘mîr ve meremmet etdikde hizmetim mukābilesinde bana ancak meblağ-ı mezbûr yirmi iki esedî guruş ücretimi verip ben dahi kabz eyledim deyu meblağ-ı mezbûr yirmi beş riyâlî guruşu iktirâzını inkâr edicek müdde‘iye-i merkūme Rahime’den müdde‘âsını mübeyyine beyyine taleb olundukda ityân-ı beyyineden izhâr-ı acz edip istihlâf etmeğin merkūm Kirkor’a müdde‘iye-i merkūme Rahime’den ücret-i merkūmeden mâ‘adâ yirmi beş riyâlî guruş iktirâz ve kabz etmediğine yemîn teklîf olundukda ol dahi hasbe’l-mes’ûl yemîn billâhi’l-lezî enzele’l-İncîle alâ İsâ aleyhisselâm etmeğin müdde‘iye-i merkūme Rahime mu‘ârazadan men‘ birle mâ-vaka‘a bi’t-taleb ketb olundu.<br><br>Tahrîren fi’l-yevmi’s-sâbi‘ aşer min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Ahmed Efendi b. Mehmed Efendi, Mustafa Efendi b. Muharrem, İbrahim Bey el-cündi, Osman Beşe çukadâr ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40688"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40690"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b415"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o854"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>