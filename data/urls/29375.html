﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 129<br>Hüküm no: 84<br>Orijinal metin no: [40-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Piyo v. Bizo’nun Ekmekçi İbrahim aleyhindeki alacak davasında anlaşma sağlanması</b><br><br>Çatalfırın’da Ekmekçi Sulhu, 72 [guruş]<br><br>Ma‘rûz,<br><br>Mahmiye-i İstanbul’da Çatalfırın’da bundan akdem destgâhdâr olan hâmil-i arzuhâl Piyo v. Bizo meclis-i şer‘-i şerîfde fırın-ı mezkûrda hâlâ ekmekçi olan arzuhâlde mezkûr İbrahim b. el-Hâc Mansur mahzarında karındaşım olup bundan akdem hâlik olan Salnişa nâm zimmînin fırın-ı mezkûrda altı yüz guruş sermâyesi olup hâlik olmağla meblağ-ı mezkûr veresesi olan zevcesiyle sagīr oğlu Petro’ya isâbet etmekle ben dahi zevcesi mezbûre tarafından meblağ-ı mezbûr altı yüz guruşu kabz ve bir sene fırın-ı mezkûrda amel edip ba‘dehû mezbûr İbrahim fırın-ı mezkûra yetmiş guruş malından sermâye koyup benimle şerîk olmağla bir sene dahi ben amel edip lâkin altı yüz guruş zarâr etmekle zarâr-ı mezkûrun nısfını zâmin olsun deyü eylediği da‘vâsı mesmû‘a olmayıp şirket-i mezkûr sahîha olduğu sûretde zarâr re’s-i mallarına göre iktizâ eylediğinden mâ‘adâ müdde‘î-i mesfûr sekiz ay mukaddem mezbûr İbrahim ile fırın-ı mezkûrda hesâb görüp ve aslâ sermâyesi olmadığını ikrâr ve müddet-i mezkûrede ameli için mezbûr İbrahim ile yetmiş iki guruş bedel-i makbûz mukābelesinde sulh olup husûs-ı mezkûra müte‘allıka âmme-i da‘vâdan mezbûr İbrahim’in zimmetini ibrâ ve iskāt eylediği udûl-i müzekkâtdan Ekmekçiler Kethüdâsı Vekîli el-Hâc Mehmed Emin b. Ömer ve Ekmekçi Ustalarından es-Seyyid el-Hâc Bekir b. Osman ve Molla Ahmed b. Hüseyin nâm kimesneler şehâdetleriyle lede’l-murâfa‘a sâbit olmağla mûcebiyle müdde‘î-i merkūm Piyo bi-gayrı vechin mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî-selhi Zilka‘de sene 1179.</p>          <br><a title="Önceki sayfa" style="text-decoration:none" href="./ayrmetin.php?idno=29374"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29376"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b129"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o626"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>