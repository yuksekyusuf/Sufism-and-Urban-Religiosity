﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 213<br>Hüküm no: 367<br>Orijinal metin no: [60b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail’e kardeşi Ahmet’in Davut Paşa mahallesinde zabtettiği arsadan dolayı olan borcunu ödemesi</b><br><br>Ma‘rûz,<br><br>Medîne-i Üsküdar’da sâkin İsmail karındaşı Ahmed muvâcehesinde mezbûr Ahmed târih-i i‘lâmdan on ay mukaddem medîne-i merkūmede Davud Paşa mahallesinde vâki‘ lede’l-ahâlî ve’l-cîrân mâ‘lûmü’l-hudûd olup icâreteyn ile taht-ı tasarrufumda olan bir bâb vakıf menzil arsasında olan nısf hissesi bâ-ma‘rifet-i mütevellî iki yüz elli guruş bedel mukābelesinde benden tefevvüz ve kabûl ve zabtedip meblağ-ı merkūmun elli guruşunu bana teslîm bâkī iki yüz guruşu mezbûr Ahmed’in zimmetinde kalıp hatta meblağ-ı merkūm cihet-i mezkûrdan bana deyni olduğunu târih-i mezkûrda ikrâr ve yedime işbu temessüğünü dahi i‘tâ eyledi deyü ba‘de’d-da‘vâ ve’l-inkâr müdde‘î-i mezbûr müdde‘âsını lede’t-tezkiye adâletleri zâhir Haffâf el-Hâc İbrahim b. Abdüşşekûr ve Hasan Çelebi b. el-Hâc İbrahim nâm kimesneler şehâdetleriyle vech-i şer‘î üzere isbât etmeğin mezbûr Ahmed dahi arsa-i mezbûru alıp zabteylediği ikrâr, mûcebince meblağ-ı merkūm iki yüz guruşu müdde‘î-i mezbûr İsmail’e edâ ve teslîme karındaşı mezbûr Ahmed’e tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 8 Cumâdelâhire sene 1155</p>          <br><a title="Önceki sayfa" style="text-decoration:none" href="./ayrmetin.php?idno=52968"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52970"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b213"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o248"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>