﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 538<br>Hüküm no: 403<br>Orijinal metin no: [143b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul Kadısı’nın gözetimi altında olan vakıfların görevli ve idarecilerinin seçimi, muhasebelerinin görülmesi ve idare tarzlarına dair yapılan yeni düzenleme</b><br><br>Muhâsebeye dâir emir.<br><br>Akzâ kuzâtü’l-Müslimîn, evlâ vülâti’l-muvahhidîn, ma‘denü’l-fazli ve’l-yakīn, râfi‘u a‘lâmi’ş-şerî‘ati ve’d-dîn, vârisü ulûmü’l-enbiyâi ve’l-mürselîn, el-muhtassu bi-mezîd-i inâyeti’l-Meliki’l-mu‘în mevlânâ İstanbul Kādısı -zîdet fezâilühû- tevkī‘-i refî‘-i hümâyûn vâsıl olucak ma‘lûm ola ki<br><br>Sen ki mevlânâ-yı mûmâ-ileyh Ahmed Ârif -zîdet fezâilühû-sun, bu def‘a Rikâb-ı hümâyûnuma vârid olan bir kıt‘a i‘lâmın mefhûmunda nezâretinde olan evkāfın sinîn-i vefîreden beri muhâsebelerine dikkat ve ihtimâm olunmayarak evkāf-ı mezkûrenin ekserine za‘af-târî olmağla nezâretin [metinde “nezâretim”] hasebiyle muhâfaza-i evkāf-ı mezkûre farîza-i zimmetin olduğuna binâen bundan böyle evkāf-ı mezbûrenin gerek bi’l-meşrûta ve gerek bi’l-münâvebe mütevellîleri meclis-i şer‘a ihzâr ve muhâsebeleri rü’yet olundukda ashâb-ı vezâifin berat ve senedlerinde muharrer olan mikdârdan ziyâde vazîfeleri sinîn-i sâbıkada her ne kadar dâhil-i muhâsebe olmuş ise dahi ba‘d-ezîn amel ve i‘tibâr olunmayıp vakfın masrûfundan hat ve tenzîl ve ber-mu‘tâd masârifden mâ‘adâ ziyâde zuhûr eden masrûfâta dikkat olunup yalnız mütevellî-i vakfın kelâmına i‘tibâr olunmayıp mürtezika ve sâir civârında olup vukūf-ı tâmmı olan kimesneler ihbârlarıyla idhâl-i muhâsebe olunmak ve mütevellîler mal-ı vakfı âhara idâne eder olduklarında rehn-i kavî veyâhûd kefîl-i melî ile onu on bir buçuk hesâbıyla bâ-devr-i şer‘î ilzâm-ı ribh ederek ma‘rifet-i şer‘le idâne [metinde “îdâne”] ve va‘desi hulûlünde medyûn edâ-i deyn edemez ise tekrar devir ve tecdîd-i sened olunup nemâsı kabz ve idhâl-i muhâsebe ve mürtezika-i evkāf dahi teftîş olunup târik-i hizmet olanların tedîben cihetleri üzerlerinden ref‘ ile cihetleri cihât-ı ilmiyyeden ise de lede’l-imtihân istihkākları nümâyân ve hizmet-i lâzımelerine müdâvemet ve ikdâm edeceği zâhir olan kimesnelere tevcîh olunup ve mütevellîlerinden idâre-i tevliyetine adem-i iktidârı nümâyân [metinde “onmâyân”] olanların yerlerine müstakīm ve muktedir kimesneler kāimmakām nasb u ta‘yîn ve mütevellî kāimmakām[ı] olanların vakfa hıyâneti zâhir oldukda azl ü ref‘ olunup kendilerin yerlerine muktedir ve müstakīm kimesneler mütevellî ve kāimmakām nasb u ta‘yîn olunmak ve bundan böyle evkāfın muhâsebeleri beher sene ber-vech-i meşrûh rü’yet olundukda tahrîr olunan defter-i muhâsebesi evvelâ sicillât-ı [144a] Muhâsebe’ye ve ba‘dehû Küçük Evkāf Kalemi’ne kaydolunup kaydı müş‘ir hâmişine Küçük Evkāf’dan vaz‘ olunan alâmete ba‘de’n-nazar taraf-ı şer‘den temhîr olunup kemâ-fi’s-sâbık yed-i mütevellîde ibkā [metinde “îfâ”] olunmak ve işbu nizâm-ı müstahsene tab‘ına nâ-mülâyim gelen mütevellîler nezâret-i mezkûrede olan vakfı âhar nezârete nakil dâ‘iyesiyle bâ-arzuhâl vâki‘ olan istid‘âlarına kat‘an müsâ‘ade ve amel ve i‘tibâr olunmamak ve bu vechile evkāf-ı mezkûre halelden vikāye olunup şurût-ı mezkûre inşâllahü te‘âlâ düstûrü’l-amel ve mer‘î olmak için bundan böyle nâzır-ı vakf olanlar taraflarından şurût-ı muharrere-i mezkûreye dâimen ve müstemirren nezâret ve dikkat [ve] muhâfaza-i evkāf-ı şerîfeye mezîd-i ihtimâm ve mübâderet olunup eğer hilâfına hareket vukū‘u muhâsebecilerden zuhûr eder ise azli ile tedîb ve eğer küttâb ve hademe-i kalemden ise cihetleri üzerlerinden ref‘ birle âhara tevcîh ve kendileri kaleminden tard [metinde “tarh”] u teb‘îd ile tedîbât ve hilâfından tehâşî ve mücânebet olunmasını hâvî i‘lâm eylediğin ecilden vech-i meşrûh üzere emr-i şerîfim sudûrunu a‘lemü’l-ulemâi’l-mütebahhirîn, efdalü’l-fudalâi[‘l]-müteverri‘în, bi’l-fi‘il Şeyhülislâm mevlânâ Dürrîzâde es-Seyyid Abdullah -edâmallâhü te‘âlâ fezâilehû- işâret etmekle imdi işâreti mûcebince amel olunmak bâbında fermân-ı âlî-şânım sâdır olmuşdur. Buyurdum ki: Hükm-i şerîfim vardıkda bu bâbda i‘lâmın mûcebince şeref-yâfte-i sudûr olan işbu emr-i şerîf-i celîlü’ş-şân-ı vâcibü’l-ittibâ‘ ve lâzımü’l-imtisâlimin mazmûn-ı münîfi birle âmil olup hilâfına bir türlü rızâ ve cevâz <<ve ezâ>> göstermeyesiz. Şöyle bilesiz alâmet-i şerîfe i‘timâd kılasız.<br><br>Fî 26 Rebî‘ülâhir sene 1225</p>          <br><a title="Önceki sayfa" style="text-decoration:none" href="./ayrmetin.php?idno=32399"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32401"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b538"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o574"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>