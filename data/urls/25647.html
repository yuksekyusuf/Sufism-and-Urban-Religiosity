﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 649<br>Hüküm no: 760<br>Orijinal metin no: [96b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Öldürülen 34. Sekbanlar Odası neferlerinden Ahmed Beşe’nin kısas diyeti hususunda ebeveyninin Kürt Muslı Beşe ile bin akçe üzerine sulh olduğu</b><br><br>Sulh, ibrâ.<br><br>Dergâh-ı âlî yeniçerilerinin otuz dört sekbânlar odası neferâtından olup Limni Odası’nda nevbetci iken cerîhan fevt olan Ahmed Beşe’nin hasran vârisleri babası Mustafa ile vâlidesi Saime bt. Ali nâm hatun meclis-i şer‘de oda-i merkūme neferâtından Kürt Muslı Beşe b. Abdullah tarafından husûs-ı âtîye vekîl olup bi-mâ hüve tarîkı’s-sübût vekâleti sâbite olan Başkullukcu Hüseyin Beşe nâm râcil mahzarında tav‘an her biri ikrâr ve takrîr-i kelâm edip müvekkil-i mezbûr Muslı Beşe oğlumuz mezbûr Ahmed Beşe ile oda-i merkūmede nevbetci iken oğlumuzu mûceb-i kısas olan âlet-i câriha ile urup katleylediği sâbit ve zâhir olmağla habsde olup bizim dahi ihkāk-ı hak için ol odaya varmağa iktidârımız olmamağla mezbûr Hüseyin Beşe ile bin akçe üzerine sulh olup ol dahi sulh-ı mezbûru kabûl ve bedel-i sulh olan bin akçeyi mezbûr yedinden kabz edip kısasa müte‘allika da‘vâdan her birimiz Muslı Beşe’nin zimmetini ibrâ ve ıskāt eyledik dediklerinde mezbûr Hüseyin Beşe dahi meclis-i merkūmda kezâlik mezbûrân mahzarında ikrâr edip ben dahi müteveffâ-yı mezbûr Ahmed Beşe’nin zikrolunan odada mevcûd olan muhallefâtını vâzı‘u’l-yed olanlardan alıp vârisân-ı mezbûrâna teslîme ta‘ahhüd eyledim min-ba‘d ol muhallefâtı vârisân-ı mezbûrân Mustafa ve Saime benden alsınlar dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’s-sânî aşer min-Zilka‘deti’ş-şerîfe sene 1072.<br><br>Şuhûdü’l-hâl: İslam Beşe b. Hasan el-mübâşir, Mehmed Beşe b. ( ), Mustafa Beşe b. ( ), İvaz Beşe b. ( ), Arnavud Mustafa Beşe b. ( ), Mehmed Beşe b. Abdullah, Halil Beşe b. Abdullah, Mehmed Beşe b. Abdullah, Hüseyin Efendi el-Burûsî, Abdullah b. Hüseyin, Şükrullah b. Mustafa, Ahmed b. Osman 56. [bölü]k.</p>          <br><a title="Önceki sayfa" style="text-decoration:none" href="./ayrmetin.php?idno=25646"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25648"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b649"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o969"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>