﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 279<br>Hüküm no: 430<br>Orijinal metin no: [83a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Varissiz olarak vefat eden askerî tâifesinden olanların mallarının satılarak beytülmale teslimi</b><br><br>Mefâhirü’l-kuzât ve’l-hükkâm ma‘âdinü’l-fezâil ve’l-kelâm Anadolu’da orta kolu nihâyetine varınca yol üzerinde ve yemîn ve yesârında vâki‘ olan kādılar -zîde fazluhum- ve mefâhirü’l-emâsil ve’l-akrân zikr olunan kazâlarda vâki‘ yeniçeri serdârları ve a‘yân-ı vilâyet ve iş erleri -zîde kadruhum- tevkī‘-i refî‘-i hümâyûn vâsıl olucak ma‘lûm ola ki, taht-ı kazâlarınızda sâkin ve mukīm ve müsâfirîn yeniçeri ve cebeci ve topçu ve top arabacısı ve kuloğulları ve sekbân ve süvârî ve gılmân-ı acemî tâifelerinden bilâ-vâris-i ma‘rûf fevt olanların muhallefât ve metrûkâtların ma‘rifet-i şer‘le serdârlar ahz u kabz ve sûkda fürûht ve hâsıl olan nükūdu mümzâ ve mahtûm müfredât defteriyle cânib-i beytülmâle irsâl ve îsâli yeniçeri serdârlarının zabıt mektûblarında musarrah iken yeniçeri serdârları ve kādılar dahi kendü menfa‘atleri içün himâye ve hâsıl olan beytümâli ekl ü bel‘ edip bu vechile ibâdullâha ve beytülmâl-i Müslimîne küllî gadr olunmağın üç seneden berü vâki‘ olan beytülmâl sicillât-ı mahfûzadan yoklanıp sıhhati üzere arz u i‘lâm olunmak üzere bundan akdem bir kaç def‘a ocak tarafından mektûb tahrîr ve mahsûs mübâşirler gönderildikde vilâyet kādıları kendü menfa‘atleri içün def‘ ve üç seneden berü kazâmızda tâife-i mezbûre beytülmâli vâki‘ olduğu yokdur deyü mübâşir yedlerine arz verip beytülmâl-i Müslimîn ketm ü ihfâ ve mîrîye gadr ü ta‘addîleri zâhir ve müte‘ayyen olmağla memâlik-i mahrûseda olan kazâlarda üç seneden berü tâife-i mezbûreden bilâ-vâris-i ma‘rûf fevt olanları sicillât-ı mahfûzadan yoklanıp vâki‘ olan beytülmâl kalîl ve kesîr her ne ise müfredât üzere tahrîr ve defter ve kabz eden serdârlar ism ü resmleriyle arz ü i‘lâm olunup bundan sonra dahi cânib-i mîrîye gadr tasaddî ve beytülmâl-i Müslimîn ketm ü ihfâ ile izâ‘ata cesâret ederler ise sırran ve alenen tecessüs olunup zâhir oldukda ol vilâyetin kādısı azledivericek ve serdârlar ve a‘yân-ı vilâyet ta‘zîr misillü hâlât ile mücâzât olunacakları mukarrer ve muhakkak bilip bir akçesi ketm ü ihtifâ olunmamak üzere sicillât-ı mahfûzadan yoklanıp sıhhati üzere arz u i‘lâm olunmak için elli bir bölüğün Ebubekir Çavuş mübâşir ta‘yîn ve irsâl olunmağla vech-i meşrûh üzere zikr olunan kazâlar üç seneden berü bilâ-vâris-i ma‘rûf fevt olan tâife-i mezbûrenin muhallefâtın ve metrûkâtın ma‘rifet-i şer‘le ve serdâr ve a‘yân-ı vilâyet ma‘rifetleriyle sicillât yoklanıp müfredât üzere tahrîr ve defter ve kabz eden serdârları ism ü resm ve şöhretleriyle mübâşir-i merkūm ma‘rifetiyle Der-i devlet-medâra arz u i‘lâm eyleyesiz deyü düstûr-ı mükerrem müşîr-i müfahham nizâmü’l-âlem ve vezâretle Dergâh-ı mu‘allâm yeniçeri ağası olan Abdullah Paşa -edâmallâhu te‘âlâ iclâlehû- tarafından mühürlü mektûb verilmeğ[in] mûcebince amel olunmak bâbında fermân-ı âlîşânım sâdır olmuşdur. Buyurdum ki vusûl buldukda bu bâbda sâdır olan fermân-ı celîlü’l-kadrim ve müşârün-ileyh taraflarından verilen mühürlü mektûb mûcebince amel eyleyip hilâfına rızâ ve cevâz göstermeyesiz, şöyle bilesiz, alâmet-i şerîfe i‘timâd kılasız.<br><br>Tahrîren evâsıtı Şevvâl sene 1130<br><br>Mahrûse-i Edirne.<br><br>Kad vasale ileynâ fî 3 Zilka‘de</p>          <br><a title="Önceki sayfa" style="text-decoration:none" href="./ayrmetin.php?idno=36881"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36883"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b279"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o332"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>