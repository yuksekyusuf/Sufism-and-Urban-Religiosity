﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 331<br>Hüküm no: 348<br>Orijinal metin no: [50b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sancakdarzade Ahmed Ağa’nın kayınpederine olan borcuna karşılık önce evini vefaen verdiği, ev yandıktan sonra da arsasını sattığı</b><br><br>Menzili mukaddemâ vefâen bey‘ ba‘dehû fekk ve kat‘a bey‘ ve teslîm<br><br>İşbu sebt-i kenâr olunan hüccet derûnunda mezkûrü’l-ism olup mahmiye-i İslâmbol’da Kadırga Limanı kurbünde ( ) mahallesinde sâkin Sancakdârzâde Ahmed Ağa b. Mehmed Çavuş meclis-i şer‘-i hatîr-i lâzımü’t-tevkīrde yine derûn-ı hüccetde mezkûrü’l-ism kayın pederi ve hâlâ mukābele-i süvârî ser-halîfesi umdetü erbâbi’t-tahrîr ve’l-kalem zübdetü ashâbi’t-tastîr ve’r-rakam bâ‘isü hâze’l-kitâbi’l-müstetâb el-Hâc İsmail Efendi b. Abdülbâki mahzarında ikrâr-ı tam ve takrîr-i kelâm edip bin yüz seksen iki senesi[nde] kayınpederim mûmâ-ileyh el-Hâc İsmail Efendi yedinden ber-mûceb-i temessük bi-tarîki’l-karz zimmetimde lâzımü’l-edâ deynim olmağla deyn-i mezkûrum olan meblağ-ı mezbûr mukābelesinde yine derûn-ı hüccetde mastûr tahdîd ve tavsîf olunan bir bâb mülk menzilimi kayınpederim mûmâ-ileyh el-Hâc İsmail Efendi’ye vefâen bey‘ ve teslîm eylediğimde ol dahi ber-vech-i muharrer ba‘de’l-iştirâ ve’t-tesellüm ben deyn-i meblağ-ı mezbûru kable’l-edâ ve’l-fek menzil-i mezkûr bundan akdem vâki‘ olan harîk-i kebîrde bi’l-külliye muhterik olup arsa sırfa kalmağla ben deyn-i meblağ-ı mezbûru kayınpederim mûmâ-ileyhe edâ ve teslîm etmeksizin bi’r-rızâ arsa-i mezkûreyi bana red ve teslîm ben dahi ba‘de’t-tesellüm ve’l-kabûl ben arsa-i mezkûreyi derûnunda vâki‘ bir kârgîr hamam ve sâir enkāz-ı mevcûde-i ma‘lûmesiyle tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile kayınpederim mûmâ-ileyh el-Hâc İsmail Efendi’ye üç bin yüz elli guruşa bey‘ ve temlik ve teslîm ve semeni olan meblağ-ı mezbûr üç bin yüz elli guruşu deyn-i mezkûrum olan üç bin yüz elli guruşa takas ve mahsûb eylediğimde ol dahi ber-minvâl-i muharrer iştirâ ve temellük ve tesellüm ve mukāssa ve kabûl edip ol-vechile deyn-i meblağ-ı mezbûr üç bin yüz elli guruşdan benim zimmetimi berî ve arsa-i mezkûre cemî‘ müştemilâtıyla kayınpederim mûmâ-ileyh el-Hâc İsmail Efendi’nin mülk-i müşterâsı ve hakk-ı sarfı olup benim kat‘a alâka ve medhalim kalmamışdır dedikde mûmâ-ileyh el-Hâc İsmail Efendi’nin dahi dâmâdı mukırr-ı mezbûr Ahmed Ağa’yı cemî‘ kelimât-ı meşrûhasında vicâhen ve şifâhen tahkīk ve tasdîk etmeğin mâ-vaka‘a bi’t-taleb.<br><br>Fî 12 Rebî‘ülâhır sene 1197<br><br>Şühûdü’l-hâl: Es-Seyyid Mehmed Şükrü Efendi b. el-Hâc Hasan, el-Hâc Süleyman b. İsmail, Ali Ağa b. Osman, Mehmed b. Nasuh, Molla Ali b. Halil, Salih b. Halil, Ali Ağa b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=10890"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10892"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b331"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o645"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>