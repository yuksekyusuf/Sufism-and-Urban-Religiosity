﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 2 Numaralı Sicil (H. 966-968 / M. 1558-1561) <br>cilt: 42,&nbsp;sayfa: 204<br>Hüküm no: 391<br>Orijinal metin no: [48b-3, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mihal b. Manol’un Gülfam Hatun Evkafı’ndan bey‘ bi’l-istiğlâl yoluyla ödünç aldığı</b><br><br>Yevmü’l-hamîs, fî 14<br><br>Kaziyye-i vakf-ı Gülfam Kadın<br><br>Mihal b. Manol işbu akdin kendisinden sudûruna kadar mâliki olduğu ve taht-ı tasarrufunda bulundurduğu, havâss-ı Kostantıniyye-i mahmiyye tevâbi‘inden Ortaköy’de kâin, fevkānî bir hâneyi, altında mahzen olan gölgeliği, su kuyusunu, muhavvatayı müştemil, bir tarafından Emirşâh mülkü, bir tarafından Yani b. Kosta mülkü, yaya Hızır b. Abdullah mülkü, bir tarafından tarîk-ı âm ile mahdûd olan menzilini cümle hudûdu ve kâffe-i hukukuyla râyicü’l-vakt üç bin akçe semen-i mu‘ayyen-i makbûzla Gülfam Hatun Evkāfı’na mütevellî olan kıdvetü’l-emâsil Mehmed Çelebi b. Mehmed’e bey‘ ettiğini ikrâr ve i‘tirâf eyledi. O dahi vakf-ı mezbûr malıyla ve istiğlâl maksadıyla iştirâ eyledi. Mütevellî-yi mezbûr menzil-i merkūmu târih-i kitâbdan bir sene tamâmına râyicü’l-vakt üç yüz akçe ücret-i kirâ ile bâyi‘-i mezkûra icâreye verdi. Karye-i mezbûreden Dimitri b. Yani ve Dimitri b. Lazari icâb ve kabûlü hâvî kefâletle menzil-i mezbûrun derkine ve ücret-i kirâya kefîl oldu. Vâki‘ ikrâr müşterî-yi mezbûr tarafından bi’l-müvâcehe tasdîk edildi.<br><br>Cerâ zâlike ve hurrire fî gurreti Şa‘bâni’l-mu‘azzam li-sene seb‘a ve sittîn ve tis‘a mi’e<br><br>Şuhûdü’l-hâl: Mustafa b. Mehmed, Ahmed b. Pîr, Mahmud b. Abdi, Hüsam b. Nebî el-muhzır, Mehmed b. Mustafa el-muhzır ve gayrühüm mine’l-hâzırîn<br><br>Yevmü’l-Cum‘a, fî 15, [hâlî] </p>          <br><a title="Önceki sayfa" style="text-decoration:none" href="./ayrmetin.php?idno=9906"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=9908"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk002&bsm=bsk002b204"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk002&bsm=bsk002o348"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>