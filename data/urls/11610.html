﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 328<br>Hüküm no: 279<br>Orijinal metin no: [86a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sinanağa mahallesinde bulunan vakıf hamamın kiracısı tarafından tamir ettirildikden sonra kulanım hakkından vazgeçerek mütevellisine teslim ettiği</b><br><br>Mahmiye-i İstanbul’da Haremeyn Vakfı’ndan Sinan Ağa mahallesinde vâki‘ vakf-ı mezbûre intimâ ile tahdîdden müstağnî ferd hamâmın bi’l-fi‘il mütevellî <<müste’ciri olan mahmiye-i merkūmede vakf-ı mezbûre>> olan Veli Bey b. Abdülmennan <<mahzarında>> nâm bevvâb-ı sultânî mahfil-i kazâya ihzâr ve <<üzerine >> ve mahzarında takrîr-i kelâm edip sene seb‘a ve ışrîn ve elf Cumâdelâhiresi gurresinde hamâm-ı mezbûr harâba müşrif olup imâret ve meremmete muhtâc oldukda târîh-i <<kitâb>> mezbûrda vakf-ı mesfûr mütevellîsi olan Hamza Bey b. Mehmed nâm bevvâb-ı sultânî beher sene dörder bin akçe olan kıstü’l-yevmine mahsûb olmak üzere bana imârete izin vermeğin kendi mâlımdan doksan dokuz bin sekiz yüz otuz yedi akçe harc ve keşf ettirip yedime hüccet-i mücmele alıp ile’l-ân dört sene zabt edip senevî dörder bin akçe kıstından hüccet-i şer‘iyyem mûcebince on altı bin akçesin haklaşmış idim. Hâlâ fâriğ olup hamâm-ı mezbûru mütevellî-i merkūm Veli Bey’e teslîm eyledim. Âhara îcâr etsin bâkī kalan seksen üç bin sekiz yüz otuz yedi akçe hakkımı hüccet-i mücmele mûcebince taraf-ı vakfdan taleb ederim dedikde gıbbe’s-suâl mütevellî-i merkūm cevâbında hâl minvâl-i muharrer üzeredir fi’l-hakīka bâkī akçesi merkūm el-Hâc Hüseyin’e cânib-i vakfdan teslîm olunup hamâm-ı merkūm âhara îcâr olunmak vakfa enfa‘dır deyip kavline muvâfık sikāt dahi haber vermeğin bi’l-fi‘il Dârüssaâde ağası hazretlerinin ma‘rifetleriyle mâl-ı vakfdan meblağ-ı mezbûrun edâsına mütevellî-i merkūma tenbîh birle mâ-vaka‘a ketb olundu.<br><br>Fî-evâhiri Cumâdelûlâ li-sene ihdâ ve selâsîn ve elf.<br><br>Şühûdü’l-hâl: Derviş Mehmed b. Mehmed, Mustafa Bey b. ( ) el-cündî, Hasan Bey b. Ali el-bevvâ[b], Ali Beşe b. Maksud er-râcil.</p>          <br><a title="Önceki sayfa" style="text-decoration:none" href="./ayrmetin.php?idno=11609"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11611"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b328"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o741"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>