﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 352<br>Hüküm no: 348<br>Orijinal metin no: [43b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Beşe b. Mehmed’in muhterik menzil arsasını Mustafa Beşe b. Hasan’a sattığı</b><br><br>Mülknâme.<br><br>Dergâh-ı âlî yeniçerilerinin birinci kethudâ bey odası ahâlîsinden Hasan Beşe b. Mehmed nâm râcil meclis-i şer‘de oda-i merkūme ahâlîsinden fahrü’l-akrân bâ‘isü hâze’l-kitâb Mustafa Beşe b. Hasan nâm râcil tarafından husûs-ı âti’l-beyânı tasdîke sâbitü’l-vekâle vekîli olan yine oda-i mezbûre ahâlîsinden fahrü’l-a‘yân Ahmed Beşe b. Mehmed nâm râcil mahzarında ikrâr ve takrîr-i kelâm edip mahmiye-i İstanbul’da Hızırbey mahallesinde vâki‘ iki tarafı Mehmed Kethudâ Vakfı’ndan olup benim tasarrufumda olan menzile ve bir tarafı Hızır Çelebi Vakfı’na ve bir tarafı tarîk-i âmma müntehî muhterik mülk menzil arsasını üzerinde mevcûd olan nıkzı ile bi-cümleti’t-tevâbi‘ ve’l-levâhık ve kâffetü’l-hukūk ve’l-merâfık yirmi iki bin nakd-i râyic fi’l-vakt akçeye müvekkil-i merkūm Mustafa Beşe’ye tarafeynden îcâb ve kabûlü hâvî bey‘-ı bâtt-ı sahîh-i şer‘î ile bey‘ u teslîm ol dahi ber-minvâl-i muharrer iştirâ ve kabûl ve kabz ve tesellüm eyledikden sonra semeni olan meblağ-ı mezbûr yirmi iki bin akçeyi müvekkil-i mersûm Mustafa Beşe yedinden tamamen ahz u kabz eyledim ba‘de’l-yevm zikrolunan muterik menzil arsası müvekkil-i merkūm Mustafa Beşe’nin mülk-i müşterâsıdır keyfe mâ yeşâ mutasarrıf olsun dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-âşir min-Ramazani’l-mübârek li-sene isnâ ve seb‘în ve elf.<br><br>Şuhûdü’l-hâl: Ahmed Çelebi b. Mahmud, Hüseyin Beşe el-masdârî, Kadri Beşe vekîl-i harc, Ramazan Beşe el-mu‘temed, Şahin Beşe b. Abdullah, Mustafa Beşe b. Mehmed, Mehmed Beşe b. Abdullah, Osman Beşe b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=25234"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25236"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b352"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1023"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>