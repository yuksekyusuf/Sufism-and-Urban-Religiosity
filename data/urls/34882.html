﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 276<br>Hüküm no: 229<br>Orijinal metin no: [88-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Ağa’nın Ebubekir Ağa’daki alacaklarını tahsil ettiği</b><br><br>Ahz u kabz<br><br>[Ma‘rûz]<br><br><<Canbâzzâde>> Cabbarzâde Kapıkethudâsı Mustafa Beyzâde dergâh-ı mu‘allâ kapıcıbaşılarından Mehmed Sadık Bey’in mu‘takı ve mukaddemâ hazînedârı Osman Ağa b. Abdullah meclis-i şer‘-i münîrde mîr-i mûmâ-ileyhin mukaddemâ Kethudâsı sâbıkā Burdur Karaağacı ve mülhakātı kazâların muhassılı bâ‘isü’l-i‘lâm el-Hâc Ebûbekir Ağa b. Osman’ın sulbî kebîr oğlu ve tarafından husûs-ı âti’l-beyânda vekîl olduğu İsmail Ağa b. Mustafa ve Zeynelabidin Ağa b. Maksud nâm kimesneler şehâdetleriyle sâbit olan hâlâ Mahkeme-i Ticâret Başkâtibi Mehmed Yüsrî Efendi muvâcehesinde bin iki yüz kırk yedi senesi hilâlinde mûmâ-ileyh Mehmed Sadık Bey’in ben hazînedârı ve müvekkil-i mezbûr el-Hâc Ebûbekir Ağa dahi Kethudâsı iken müvekkil-i mezbûr el-Hâc Ebûbekir Ağa mâlım olup tarafımdan bi’l-vekâle âhara bey‘ ü teslîm eylediği bâ-defter-i müfredât eşyâ-i ma‘lûme semenlerinden kabz eylediği iki bin guruşun bin guruşunu mukaddemâ ve bâkī beş yüz guruşunu dahi bu def‘a bana def‘ ü teslîm ben dahi yedinden ahz u kabz edip fî-mâ ba‘d müvekkil-i mezbûr el-Hâc Ebûbekir Ağa yed ve zimmetinde aslâ ve kat‘a hakkım ve alacağım kalmamağla bi’l-cümle husûs-ı mezkûra ve işbu târih-i i‘lâma gelince sâir cemî‘ hukūk-ı şer‘iyeye müte‘allika âmme-i de‘âvîden tarafeynden her birimiz âharın zimmetini ibrâ-i âmm-ı sahîh-i şer‘î ile <<ibrâ ve iskāt>> bi’l-asâle ve bi’l-vekâle ibrâ ve iskāt ve her birimiz ber-vech-i muharrer âharın ibrâsını kabûl edip bu vechile külliyen kat‘-ı münâza‘a eyledik deyü ikrâr ve tasdîkleri tescîl ve İstanbul Mahkemesi’nden huzûr-ı [âlîlerine i‘lâm olundu]<br><br>Fî 9 S sene [12]58</p>          <br><a title="Önceki sayfa" style="text-decoration:none" href="./ayrmetin.php?idno=34881"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34883"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b276"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o607"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>