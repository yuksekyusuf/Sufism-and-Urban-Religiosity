﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 225<br>Hüküm no: 213<br>Orijinal metin no: [28b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Bektaş b. Mustafa’nın kiracısı olduğu Kara Çelebizâde Hüsameddin Vakfı’na ait arsanın üzerine yaptırdığı değirmenin inşasına harcadığı paranın vakıf tarafından kirasına mahsup edilmek şartıyla yıkılmasını kabul ettiği</b><br><br>Mahmiye-i İstanbul’da Hoca Kasım Gönânî Mahallesi’nde sâkin el-Hâc Bektaş b. Mustafa nâm kimesne meclis-i şer‘-i hatîrde merhûm Kara Çelebizâde Hüsameddin Efendi Vakfı’na bi’l-fi‘il mütevellî olan işbu râfi‘u’l-kitâb Mehmed Çelebi b. Veliyüddin mahzarında ikrâr ve takrîr-i kelâm edip mahmiye-i mezbûrede Odabaşı Çarşısı demekle ma‘rûf mahalde vâki‘ iki çarh horos değirmeninin arsası vakf-ı mezbûrdan beher şehr yüz on beş akçe ücret-i müeccele ile tasarrufumda olduğu hâlde üç bâb harâba müşrif odayı müştemil olup ta‘mîr ve meremmete galle-i vakfda müsâ‘ade yokdur deyü mütevellî-i mezbûr Mehmed Çelebi’den mukaddem vakf-ı mezbûra mütevellî olan ( ) nâm kimesne mülkiyet üzere binâya bana izin verip ben dahi mâlım ile nefsim için zikr olunan değirmeni binâ ve ihdâs etmişidim hâlâ mütevellî-i mezbûr Mehmed Çelebi galle-i vakfda binâya müsâ‘ade olup mütevellî-i sâbık-ı mezbûrun ber-vech-i muharrer izni mu‘teber olmamağla ebniye-i mezbûreyi kal‘ ile vakıf için ke’l-evvel odalar binâ ederim deyü da‘vâ edip ve mütevellî-i mezbûrun takrîr-i meşrûhu üzere galle-i vakıfda binâya müsâ‘ade olup ebniye-i mezbûre müstehakku’l-kal‘ idiği müte‘ayyin olmağın hâlâ ben ebniye-i mezbûreyi mahallinde terk ve masrûfum icâre-i mu‘accelesine mahsûb-ı vakf olmak üzere tâlib ve râgıb olduğumda mütevellî-i merkūm dahi vakfa her vechile evlâ [ve] enfa‘ <<ve evlâ>> olmağla ma‘rifet-i şer‘le râzî olup ve ber-vech-i muharrer vakfiyetini nâtık temessük tahrîr ve taraf-ı vakfdan icâre-i kadîmesiyle bana îcâr edip ben dahi istîcâr ve kabûl eyledim min-ba‘d zikr olunan değirmenin mülkiyetine müte‘allika kat‘â da‘vâ ve nizâ‘ım yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî-gurreti Cumâdelûlâ sene 1121<br><br>Şuhûdü’l-hâl: Es-sâbikūn, es-sâbikūn, es-sâbikūn.</p>          <br><a title="Önceki sayfa" style="text-decoration:none" href="./ayrmetin.php?idno=4491"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4493"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b225"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o637"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>