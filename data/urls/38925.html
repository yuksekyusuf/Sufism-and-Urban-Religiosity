﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 460<br>Hüküm no: 545<br>Orijinal metin no: [84b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa’nın Dâyehatun mahallesindeki menzil hissesini üvey kızı Zahide’ye satması</b><br><br>Husûs ile 1000 guruş menzil<br><br>Husûs-ı âti’l-beyânın mahâllinde ketb ü tahrîri için savb-ı şer‘-i enverde bi’l-iltimâs irsâl olunan Kâtib es-Seyyid Ahmed Faiz Efendi mahmiye-i İstanbul’da Tarakçılar kurbünde Dâyehatun mahallesinde vâki‘ Mehmed Ağa b. Mehmed’in sâkin olduğu menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i âlî ettikde merkūm Mehmed Ağa meclis-i ma‘kūd-ı mezkûrda üvey kızı olup menzil-i mezkûrda sâkine ve zâtı Müslimûn-ı merkūmûn ta‘rîfleriyle mu‘arrefe olan işbu bâ‘isetü’l-vesîka Zahide bt. Mehmed Necib nâm hatun mahzarında ikrâr-ı tam ve takrîr-i kelâm edip zikr olunan Dâyehatun mahallesinde vâki‘ bir tarafdan Tahta Han ve bir tarafdan müşteriye-i mezbûre menzili ve bir tarafdan Çengelli Han ve taraf-ı râbi‘i tarîk-i âm ile mahdûd tahtında dört bâb dükkânı müştemil bir bâb mülk menzil, dört sehm i‘tibârıyla bir sehmi benim ve üç sehmi mezbûre Zahide Hatun’un yedimizde mülkümüz olmağla ben menzil-i mahdûd-ı mezkûrda ber-vech-i muharrer mâlik olduğum bir sehm hissemi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile mezbûre Zahide Hatun’a bin guruşa bey‘ ü temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl eyledikden sonra semeni olan meblağ-ı mezbûr bin guruşu üveyi kızım mezbûre Zahide Hatun bana def‘ ü teslîm, ben dahi yedinden tamamen ahz ü kabz eyledim. Fîmâ-ba‘d menzil-i mahdûd-ı mezkûrun mecmû‘u mezbûre Zahide Hatun’un mülk-i müşterâsı ve hakk-ı sırfı olup benim kat‘a alâka ve medhalim kalmamışdır dedikde gıbbe’t-tasdîki’ş-şer‘î vâki‘ hâli mevlana-yı merkūm mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a [bi’t-taleb ketb olundu.]<br><br>Fî 26 L sene [1]242.<br><br>Şühûdü’l-hâl: Ali Ağa b. Hüseyin, es-Seyyid Mehmed Ağa b. Mehmed, es-Seyyid Ahmed Ağa b. es-Seyyid Abdulkadir, Mehmed Şakir Efendi b. Mustafa Muhzır Mehmed Çelebi, Çukadâr Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=38924"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38926"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b460"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o487"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>