﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 136<br>Hüküm no: 97<br>Orijinal metin no: [26a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mehmed Beşe’nin terekesinin kardeşi olduğu ispatlanan Şaban adlı kişiye teslim edilmesi</b><br><br>Fi’l-asl Vilâyet-i Anadolu’da Akyazı kazâsına tâbi‘ Kasaba-i Hendek ahâlîsinden olup mahmiye-i İstanbul’da Çırakçı Hamza Mahallesi’nde sâkin bâ‘isü hâze’l-kitâb Şa‘ban nâm kimesne meclis-i şer‘de sâbıkā yeniçeri ağası olup bilâ-vâris vefât eden yeniçeri tâifesinin terekesini beytü’l-mâl için ahz ü kabza me’mûr olmağla zikri âtî terekeye vâzı‘u’l-yed olan iftihârü’l-emâcid ve’l-ekârim câmi‘ü’l-mehâsin ve’l-mekârim Mustafa Ağa b. el-merhûm Kara Hasan Ağa tarafından husûs-ı âti’z-zikre sâbitü’l-vekâle vekîl olan Süleyman Çelebi b. Bali nâm kimesne mahzarında üzerine da‘vâ ve takrîr-i kelâm edip Dergâh-ı âlî yeniçerilerine mahsûs yirmi sekizinci oda yoldaşlarından olup bundan akdem Bağdad muhâfazasında iken vefât eden Mehmed Beşe’nin ben li-ebeveyn karındaşı olup babamız ismi İbrahim ve ceddimiz ismi el-Hâc Ahmed ve vâlidemiz ismi Fâtıma ve maskat-ı re’simiz kasaba-i mezkûrede olup müteveffâ-yı mezbûrun benden gayrı vârisi ve terekesine müstahakk-ı âhar kimesne olmayıp verâseti ancak bana münhasıra iken müvekkil-i mûmâ-ileyh ber-mûceb-i defter-i kassâm cümle muhallefâtına beytü’l-mâl olmak üzre vaz‘-ı yed eder suâl olunup ihkāk-ı hak olunmak matlûbumdur dedikde gıbbe’s-suâl mezbûr Süleyman Çelebi müvekkil-i mûmâ-ileyh tereke-i müteveffâ-yı mezbûra vaz‘-ı yedini ikrâr lâkin müdde‘î-i mezbûrun ber-vech-i muharrer verâsetini inkâr edicek müdde‘î-i mezbûrdan vech-i muharrer üzre müdde‘âsını mübeyyine beyyine taleb olundukda udûl-i Müslimînden olup kasaba-i mezbûre ahâlîsinden Mehmed Çelebi b. Ali ve el-Hâc İbrahim nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müdde‘î-i mezbûr Şa‘ban ile müteveffâ-yı mezbûr Mehmed Beşe li-ebeveyn karındaşlar olup babaları ismi İbrahim ve cedleri ismi el-Hâc Ahmed ve vâlideleri ismi Fâtıma ve maskat-ı re’sleri kasaba-i mezbûrda olup müteveffâ-yı mezbûrun müdde‘î-i mezbûrdan gayrı vârisi ve terekesine müstahakk-ı âhar kimesne olmadığı ma‘lûmumuz olmayıp müteveffâ-yı mezbûrun verâseti ancak mezbûr Şa‘ban’a münhasıradır biz bu husûsa bu vech üzre şâhidleriz şehâdet dahi ederiz deyü her biri edâ-i şehâdet-i şer‘iye etdiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince müdde‘î-i mezbûrun ber-vech-i muharrer verâsetine ba‘de’l-hükm tereke-i müteveffâ-yı mezbûru müdde‘î-i mezbûra def‘ ve teslîme vekîl-i mezbûra tenbîh birle mâ-vaka‘a bi’t-taleb ketb olundu.<br><br>Fi’l-yevmi’s-sâdis min-Muharremi’l-harâm li-sene ihdâ ve tis‘în ve elf.<br><br>Şuhûdü’l-hâl: Fahrü’l-akrân Mehmed Ağa Kethudâ-yı Hazret-i Efendi, el-Hâc Mustafa b. Çukadâr, Ali Çelebi b. Abdullah, Mehmed Çelebi b. Haydar, Ahmed Çelebi b. Piyale.</p>          <br><a title="Önceki sayfa" style="text-decoration:none" href="./ayrmetin.php?idno=41246"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41248"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b136"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o475"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>