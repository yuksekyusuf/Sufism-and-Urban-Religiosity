﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 547<br>Hüküm no: 749<br>Orijinal metin no: [85b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kara Mustafa’nın vefatıyla oğlu İsmail’e kalan tarlalara Süleyman’ın müdahale etmemesi</b><br><br>Ma‘rûz<br><br>Anadolu’da Niğde kazâsına tâbi‘ Germiyan nâm karye ahâlîsinden olup bundan akdem vefât eden Kara Mustafa b. Ali’nin sulbî sagīr oğlu İsmail’in vâlidesi ve tesviye-i umûruna kıbel-i şer‘den mansûb vasîsi olup zâtı ta‘rîf-i şer‘î ile mu‘arrefe olan sâhibe-i arzuhâl Fâtıma bt. Osman nâm hatun Bâb Mahkemesi’nde meclis-i şer‘de derûn-ı arzuhâlde mezkûrü’l-ism Süleyman b. Ali mahzarında müteveffâ-yı mezbûrun hayâtında bâ-ma‘rifet-i sâhib-i arz taht-ı tasarrufunda olup ba‘de vefâtihî oğlum sagīr-i mezbûra intikāl-i âdî ile intikāl eden karye-i mezbûre sınırında vâki‘ lede’l-ahâlî ve’l-cîrân ma‘lûmü’l-hudûd altı kıt‘a tarlalarına mezbûr Süleyman bi-gayr-ı hakkın vaz‘-ı yed ve tasarruf etmeğin suâl olunup kasr-ı yedine tenbîh olunması bi’l-vesâye matlûbumdur deyü da‘vâ ettikde merkūm Süleyman dahi müdde‘iye-i mezbûrenin ber-vech-i meşrûh takrîri üzere altı kıt‘a tarla müteveffâ-yı mezbûrun hayâtında taht-ı tasarrufunda olup ba‘de vefâtihî oğlu sagīr-i mezbûr İsmail’e intikāl-i âdî ile intikāl eylediğini ve zikr olunan tarlalarda kat‘an kendinin alâkası olmadığını ikrâr ve i‘tirâf etmeğin mûcebince sagīr-i mezbûr İsmail’in zikri mürûr eden altı kıt‘a tarlalarına vaz‘-ı yed etmemek üzere merkūm Süleyman’a tenbîh olunmağın vasiyy-i mezbûra mârrü’z-zikr altı kıt‘a tarlalarının ma‘rifet-i sâhib-i arz ile bi’l-vesâye zabt u tasarrufuna mezbûr Süleyman’a ta‘arruz ve müdâhale etmemek üzere vasiyy-i mezbûre Fâtıma Hatun yedine hükm-i hümâyûn sadaka ve ihsân buyrulmak istirhâm eylediği huzûr-ı âlîlerine i‘lâm olundu.<br><br>Fî 29 min-Rebî‘ülevvel sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6964"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6966"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b547"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o597"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>