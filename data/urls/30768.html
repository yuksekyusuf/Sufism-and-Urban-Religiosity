﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 76<br>Hüküm no: 14<br>Orijinal metin no: [2b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Hüseyin b. Seyyid Ali’nin menzil davasında Seyyid Murtaza ile sulh oldukları</b><br><br>Menzil da‘vâsından 40 guruşa sulh<br><br>Ma‘rûz<br><br>Rumeli’de Yanya kasabası ahâlîsinden sâhib-i arzuhâl es-Seyyid Hüseyin b. es-Seyyid Ali meclis-i şer‘-i münîrde Rumeli kuzâtından arzuhâlde mezkûr es-Seyyid Murtaza Efendi b. es-Seyyid Ömer mahzarında kasaba-i mezbûrede Saray Mahallesi’nde vâki‘ etrâf-ı erba‘adan merkūm es-Seyyid Murtaza Efendi ve Yusuf Efendi menzilleri ve sazlık ve tarîk-i âm ile mahdûd bir bâb mülk menzilimi zevcem Fâtıma bt. Arslan nâm hatun ben diyâr-ı âharda iken merkūm es-Seyyid Murtaza Efendi’ye fuzûlen bey‘ ve teslîm edip lâkin ben bey‘ini mücîz olmamamla menzil-i mezkûrdan keff-i yed ve mahallinde bana teslîme merkūm es-Seyyid Murtaza Efendi’ye tenbîh olunmak murâdımdır deyü da‘vâ eylediğimde ol dahi cevâbında sen menzil-i mahdûd-ı mezkûru târih-i i‘lâmdan on sekiz sene mukaddem zevcen mezbûre Fâtıma’ya semen-i ma‘lûma bey‘ ve teslîm ol dahi iştirâ ve kabz ile eylediğinden sonra zevcen mezbûre dahi üç sene mukaddem menzil-i mezkûru iki bin sekiz yüz guruşa bana bey‘ ve teslîm ben dahi iştirâ ve kabz etmişdim deyü vaz‘-ı yedini ikrâr-birle beni def‘e tasaddî etmekle bu vechile beynimizde ba‘de vukū‘u’l-münâza‘a bâ-tavassut-ı muslihîn ben tasaddî eylediğim da‘vâ-yı mezkûrumdan merkūm es-Seyyid Murtaza Efendi ile kat‘an li’n-nizâ‘ kırk guruş bedel-i makbûza ba‘de akdi’l-musâlahati ve’l-kabûl menzil-i mahdûd-ı mezkûra ve bedel-i sulh-i merkūma ve işbu târih-i i‘lâma gelince bi’l-cümle sâir hukūk-ı şer‘iyyeye müte‘allika âmme-i de‘âvi ve mütâlebât ve kâffe-i eymân ve muhâsamâtdan her birimiz âharın zimmetini ibrâ-yı âmm-ı sahîh-i şer‘î ile ibrâ ve iskāt ve her birimiz ber-vech-i muharrer âharın ibrâsını kabûlle kat‘-ı nizâ‘ eyledik deyü ikrâr ve tasdîkleri tescîl ve İslâmbol Mahkemesi’nden huzûr-ı âlîlerine i‘lâm olundu.<br><br>Fî-22 min-Şa‘ban sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30767"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30769"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b076"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o660"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>