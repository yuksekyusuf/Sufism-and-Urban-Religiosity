﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 161<br>Hüküm no: 158<br>Orijinal metin no: [42a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hristo v. Yani ile ortakları Yenaki v. Dimo ile Yorgi v. Yani’nin bakkal dükkanı işletmesi hakkındaki anlaşmazlığın hisseler oranında sulh yoluyla giderildiği</b><br><br>İstanbul’da Samatya dâhilinde vâki‘ Kurd Ağa Dükkânı dimekle ma‘rûf bir bâb bakkâl dükkânı derûnunda mevcûde beyne’l-hıref gedik ta‘bîr olunur âlât-ı lâzımenin yüz yirmi sehm i‘tibârıyla altmış üç buçuk sehmine mutasarrıf hâmil-i arzuhâl Hristo v. Yani nâm zimmî meclis-i şer‘-i şerîf-i enverde âlât-ı mezkûrenin ber i‘tibâr-ı mezkûr elli altı buçuk sehmine mutasarrıf ve hâlâ vaz‘-ı yedi mütehakkık olan Yenaki v. Dimo nâm zimmî ile terâfu‘larında zikr olunan âlât-ı lâzımenin altmış üç buçuk sehmine mukaddemâ benimle müşterek olan Yorgi v. Yani nâm zimmî ve ben ve mersûm Yenaki bin yüz doksan altı senesi Cumâde’l-âhiresi’nin on birinci günü mühâyâten evvelâ mersûm Yorgi sâniyen ben sâlisen mersûm Yenaki tasarruf etmek üzre bi’t-terâzî mu‘âhede ve âlât-ı lâzımenin cümlesini mersûm Yorgi zimmîye teslîm ol dahî bir sene zabt edip hissesini bana bey‘ etmekle dükkân-ı mezkûrdan hürûc ve âlât-ı mezkûreyi bana teslîm ben dahî iki sene zabt [42b] edip bin yüz doksan dokuz senesi rûz-ı Hızırı’nda mersûm Yenaki’ye teslîm edip mersûm Yenaki’nin elli altı buçuk sehmine benden ekall zabt etmek iktizâ eder iken târîh-i i‘lâma gelince üç sene iki buçuk ay tasarruf etmişken kanâ‘at etmeyip âlât-ı mezkûreyi bana teslîmden imtinâ‘ eder deyip mersûm Yenaki dahi âlât-ı mezkûreyi mersûm Yorgi ve Hristo dört sene zabt edip bana bin iki yüz senesi rûz-ı Hızırı’nda teslîm etmekle benden tasarrufum tamâm oldu deyip beyinlerinde münâza‘ât-ı kesîre vâkı‘a olmuşiken muslihûn tavassut edip bin iki yüz üç senesi Zilka‘desi’nin on beşinci gününe değin on dört buçuk ay dahî âlât-ı mezkûreyi mersûm Yenaki tasarruf edip müddet-i mezbûre tamâmında dükkân-ı mezkûrdan hurûc ve mersûm Hristo zimmîye teslîm ve min ba‘d beyinlerinde nizâ‘ olmamak içün âlât-ı mezkûreyi altmış üç buçuk ay mersûm Hristo ve elli altı buçuk ay mesfûr Yenaki mühâyâten zabt etmek üzre tanzîm ve beyinlerin tevfîk eylediklerinde anlar dahî râzı ve bu vecihle kat‘-ı nizâ‘ eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fi’l-yevmi’r-râbi‘ ve’l-ışrîn min Şa‘bân sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30616"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30618"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b161"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o305"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>