﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 541<br>Hüküm no: 533<br>Orijinal metin no: [78a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Celep İbiş’in Kartal kazasında çalındığını iddia ettiği paraları tazmin etmeleri için kaza ahalisi aleyhine açtığı davasının meşru olmadığı</b><br><br>3.000 guruşa akçe ve 2.000 guruşluk eşyâ men‘i<br><br>Ma‘rûz<br><br>Celeb tâifesinden Şeyh Bozanlı Aşîreti’nden hâmiş-i arzuhâlde derkenârda ismi mezkûr İbiş b. İbrahim nâm kimesne meclis-i şer‘-i münîrde medîne-i Üsküdar’da tâbi‘ Kartal Kazâsı ahâlisinden ashâb-ı arzuhâl Câmi‘-i sagīr imâmı es-Seyyid Hafız Ömer Efendi b. es-Seyyid Ahmed ve Câmi‘-i kebîr imâmı es-Seyyid Hafız Osman Efendi b. es-Seyyid el-Hâc Mehmed ile kazâ-i mezbûr ihtiyârlarından el-Hâc Eyüb b. el-Hâc İbrahim ve el-Hâc İsmail b. el-Hâc Mustafa ve Hüseyin b. Mehmed ve Şehir Kethudâsı Feyzullah b. Hasan ve el-Hâc Mustafa b. Fazlullah nâm kimesneler ile re‘âyâdan Yani v. Kostantin ve Lazari v. Foti ve Kirkor v. Agop nâm zimmîler muvâcehelerinde ben celeb tâifesinden olup bu def‘a Âsitâne-i aliyye’ye sevk ve tesyîr eylediğim ma‘lûmü’l-aded ağnâmımı füruht edip târih-i i‘lâmdan dokuz gün mukaddem Âsitâne-i aliyye’den vatan-ı aslîmize gider iken esnâ-i tarîkde kazâ-i merkūma gece ile duhûl ve Sultan Mustafa Câmi‘-i şerîfi kurbünde tarîk-i cadde üzerinde refîklerim ile li-ecli’l-istirâha bir mikdâr meksimiz esnâsında benim iki bârgirlerim mahâll-i mezkûrdan firâr edip birini harman yeri nâm mahâlde ve birini câmi‘-i mezbûr havlusunda bulup lâkin zikr olunan bârgire tahmîl eylediğim derûnunda nakid üç bin guruş akçem ve iki bin guruş kıymetli eşyâ-i ma‘lûmem mevzû‘ heybem [78b] serika olunup zâyi‘ olmağla kazâ-i mezbûr zâbiti ve sâir iş erleriyle bi’l-ma‘iye tefahhus olundukda bir vechile zâhire ihrâc olunmayıp hâib ve hâsir kalmamla sâlifü’z-zikr ol-mikdâr akçem ve eşyâm mücerred kazâ-i mezbûrda zâyi‘ olduğuna binâen ahâlisi merkūmûn mallarından bana zâmin olsunlar deyip ve ahâli-i mezbûrûn husûs-ı mezkûrda kat‘a haber ve âgâhımız yokdur deyü külliyen inkârlarından mâ‘adâ müdde‘î-i mezbûrun takrîr-i meşrûhu üzere tasaddî eylediği da‘vâsı şer‘an mesmû‘a olmamağla mu‘ârazadan bî-vech [men‘] olunduğu İstanbul Mahkemesi’nden huzûr.<br><br>Fî-gurreti Ş sene [1]223.</p>          <br><a title="Önceki sayfa" style="text-decoration:none" href="./ayrmetin.php?idno=31940"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31942"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b541"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o595"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>