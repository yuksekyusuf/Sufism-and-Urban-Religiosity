﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 109<br>Hüküm no: 36<br>Orijinal metin no: [11b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Mehmed Ağa b. Hacı Abdülkadir’in Ebubekir Bey’de olan alacağına kefil olan Hacı İbrahim Ağa’nın kefil olduğu parayı ödemesi</b><br><br>Mahmiye-i İstanbul’da Vâlidehânı’nda sâkin işbu bâ‘isü’l-kitâb el-Hâc Mehmed Ağa b. el-Hâc Abdülkadir b. es-Seyyid Musa meclis-i şer‘-i hatîr-i lâzımü’t-tevkīrde el-Hâc İbrahim b. Yusuf mahzarında üzerine da‘vâ ve takrîr-i kelâm edip gāib ani’l-meclis Ebûbekir Çeleb b. Uceyl b. Abdurrahman zimmetinde cihet-i karz-ı şer‘îden yirmi yedi guruş ile üç rub‘ guruş hakkım olup ben meblağ-ı mezbûru târih-i kitâbdan yirmi gün mukaddem [16a] mezbûr Ebûbekir Çelebi’den taleb ve da‘vâ eylediğimde ol dahi cihet-i mezkûreden meblağ-ı mezbûr zimmetinde bana deyni olduğunu şuhûd mahzarında ikrâr ve işhâd dahi eylediğinden mezbûr el-Hâc İbrahim meblağ-ı mezbûru tarafeynden emr ve kabûlü hâvî kefâlet-i sahîha-i şer‘iye ile yine şuhûd mahzarında kefîl olmağın hâlâ meblağ-ı mezkûru mezbûr el-Hâc İbrahim’den bi-hükmi’l-kefâle taleb eylediğimde bana edâdan imtinâ‘ eder suâl <<olunmasına>> olunsun dedikde gıbbe’s-suâl ve akībe’l-inkâr müdde‘î-i mezbûrdan müdde‘âsını mübeyyene beyyine taleb olundukda udûl-i ricâl-i Müslimînden olup mârrü’z-zikr Vâlide hânında sâkin Abdüllatif b. Hüseyin ve Fethullah b. İsa nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka işbu müdde‘î-i mezbûr el-Hâc Mehmed Ağa’nın gāib-i mezbûr Ebûbekir Çelebi b. Uceyl b. Abdurrahman zimmetinde cihet-i mezkûreden yirmi yedi guruş ile üç rub‘ guruş hakkı olup müdde‘î-i mezbûr el-Hâc Mehmed Ağa meblağ-ı mezbûru târih-i kitâbdan yirmi gün mukaddem mezbûr Ebûbekir Çelebi’den taleb ve da‘vâ eylediğinde ol dahi cihet-i mezkûreden meblağ-ı mezbûr yirmi yedi guruş ile üç rub‘ guruş müdde‘î-i mezbûra zimmetinde lâzımü’l-edâ deyni olduğunu bizim huzûrumuzda ikrâr ve bizi işhâd eyledikden sonra işbu mezbûr el-Hâc İbrahim meblağ-ı mezbûra tarafeynden emr ve kabûlü hâviye kefâlet-i sahîha-i şer‘iye ile kefîl oldu biz bu husûsa bu vech üzere şâhidleriz şehâdet dahi ederiz deyü herbiri edâ-i şehâdet-i şer‘iye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm müdde‘î-i mezbûr yirmi yedi guruş ile üç rub‘ guruşu bi-hükmi’l-kefâle müdde‘î-i mezbûr el-Hâc Mehmed Ağa’ya edâ ve teslîme mezbûr el-Hâc İbrahim’e tenbîh olundu mâ vaka‘a bi’t-taleb ketb olundu.<br><br>Fi’l-yevmi’l-âşir min-Recebi’l-ferd sene seb‘a ve mie ve elf.<br><br>Şuhûdü’l-hâl: Sâdık Çelebi b. Hasan, Fethullah Çelebi b. Hayrullah, Mehmed Çelebi b. Durmuş, Hüseyin Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=28451"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28453"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b109"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o904"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>