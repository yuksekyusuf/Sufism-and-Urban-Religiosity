﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 809<br>Hüküm no: 654<br>Orijinal metin no: [150b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rus asıllı cariye Kahraman’ın hür olduğunu ispat ettiği</b><br><br>Husûs-ı âti’l-beyânın mahallinde istimâ‘ ve tahrîri iltimâs olunmağın savb-ı şer‘den me’zûnen irsâl olunan Mevlânâ Hâfız Mehmed Efendi mahmiye-i İstanbul’da Uzun Şücâ‘ mahallesinde sâkin hâssa tabbâhları üstâdlarından iken işbu sene-i mübârekede Mekke-i mükerreme -şerrefehallâhu te‘âlâ-dan gelirken Yenbu‘ nâm mahalde bundan akdem vefât eden el-Hâc Abdullah b. Mesih b. Osman’ın menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i şerîf ettikde müteveffâ-yı mezbûrun verâseti zevce-i menkûha-i metrûkesi Hadîce Hatun bt. Abdullah ile li-ebeveyn ammi oğlu Ali Efendi b. Maksud’a münhasıra olduğu şer‘an zâhir oldukdan sonra müteveffâ-yı mezbûra hayâtında zâtı mu‘arrefe ve ber-vech-i âtî da‘vâya kıbel-i şer‘den me’zûne olan işbu orta boylu açık kaşlı elâ gözlü gözünün sağ tarafı nişânlı Rusiyyetü’l-asl Müslimetü’l-millet müseccelü’l-kitâb Kahraman bt. Abdullah meclis-i ma‘kūd-ı mezbûrda müteveffâ-yı mezbûrun terekesinden rıkk olmak üzere kendüye vaz‘-ı yed eden mezbûr Ali Efendi mahzarında üzerine da‘vâ ve takrîr-i kelâm edip seyyidim müteveffâ-yı mezbûr el-Hâc Abdullah b. Mesih b. Osman hâl-i sıhhatinde bin yüz dokuz senesi Receb-i şerîfinde Mekke-i mükerreme’ye gider olduğu hâlde câriye-i memlûkesi olduğum hâlde benim içün câriye-i memlûkem Kahraman yevm-i fevtimden kırk gün mukaddem hasbeten lillâhi te‘âlâ malımdan âzâd olsun deyü huzûr-ı Müslimînde beni tedbîr-i mukayyed ile müdebbere edip ba‘dehû yedi ay mürûrundan sonra fevt olmağla ben cemî‘ malımdan sâir harâir-i asliyât gibi hürre olmuşken mezbûr Ali Efendi bana rıkk olmak üzere bi-gayr-ı hakkın vaz‘-ı yed murâd eder suâl olunup sebîlim tahliye olunmak matlûbumdur dedikde gıbbe’s-suâl ve akībe’l-inkâr mevsûfe-i mezbûreden sıdk-ı makāline beyyine taleb olundukda udûl-ı ahrâr-ı ricâl-i Müslimînden olup mahalle-i mezbûrede sâkin Hasan Efendi b. Mustafa ve Hocapaşa mahallesinde sâkin el-Hâc Mehmed Ağa b. Mustafa li-ecli’ş-şehâde meclis-i ma‘kūd-ı mezbûra hâzırân olup isre’l-istişhâd fi’l-vâki‘ müteveffâ-yı mezbûr el-Hâc Abdullah b. Mesih b. Osman hâl-i sıhhatinde târîh-i merkūmda Mekke-i mükerreme’ye gider oldukda mevsûfe-i mezbûre içün câriye-i memlûkem Kahraman yevm-i fevtimde kırk gün [mukaddem] hasbeten lillâhi te‘âlâ malımdan âzâd olsun deyü huzûrumuzda mevsûfe-i mezbûreyi tedbîr-i mukayyed ile müdebbere edip ba‘dehû yedi ay mürûrundan sonra fevt olup mevsûfe-i mezbûre sâir harâir-i asliyât gibi hürre olmuşdur biz bu husûsa bu vech üzere şâhidleriz şehâdet dahi ederiz deyü herbiri edâ-i şehâdet-i şer‘iyye edip ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm vâki‘ hâli mevlânâ-yı mezbûr mahallinde ketb ü tahrîr ba‘dehû ma‘an ba‘s olunan Hasan b. Abdullah ve Mustafa b. Mehmed ile meclis-i şer‘a gelip inhâ ve takrîr etmeğin mâ-vaka‘a bi’t-taleb kayd-şüd.<br><br>Fî 13 min-Cumâdelâhire sene 1110<br><br>Şuhûdü’l-hâl: Ahmed Efendi b. Yusuf, İbrahim Çelebi b. Halil, Hasan Çelebi b. Osman, Hacı Veli b. Ahmed, Ali Beşe Bey b. Abdurrahim, Mustafa Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=37597"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37599"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0809"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1094"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>