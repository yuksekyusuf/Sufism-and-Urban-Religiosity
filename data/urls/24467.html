﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 266<br>Hüküm no: 362<br>Orijinal metin no: [40b-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ayşe Hâtun bt. Bâli’nin Fâtıma Hâtun bt. Mehmed’den istediği Rus asıllı köle ve câriyenin Fâtıma Hâtun’un mülkü olduğu</b><br><br>Mahmiye-i İstanbul’da Hâfız Ahmed Paşa Câmi‘i mahallesi sâkinelerinden Ayşe Hâtun bt. Bâli Efendi tarafından husûs-ı âti’z-zikre vekîl olup, hasm-ı şer‘î-i câhid mahzarında Hasan Dede b. Abdullah ve Mahmud b. Veli şehâdetleri ile şer‘an vekâleti sâbite olan zevci Hasan Efendi b. Hüseyin meclis-i şer‘-i şerîfde, hâfızatü’-kitâb Fâtıma Hâtun bt. Mehmed mahzarında takrîr-i kelâm edip, müvekkilemin babası olup mezbûre Fâtıma Hâtun’un zevci olup bundan akdem vefât eden Bâli Efendi’nin verâseti zevcesi ile mezbûreye münhasıra olup ve müteveffâ-yı mezbûrun emvâlinden Rûsiyyü’l-asl Haver b. Abdullah nâm abd ve Rûsiyyetü’l-asl Kâmile bt. Abdullah nâm câriyeyi mezbûre Fâtıma Hâtun zabt ve tasarruf eder, suâl olunup müvekkilimin hisse-i şer‘iyyesi alıverilmek taleb ederim dedikde, gıbbe’s-suâl mezbûre Fâtıma Hâtun cevâbında, zikr olunan abd ile câriye müteveffâ-yı mezbûrun emvâlinden değildir, benim mülk-i müşterâmdır deyicek, vekîl-i merkūmdan takrîrine muvâfık beyyine taleb olundukda, ityân-ı beyyineden âciz olup, mezkûre Fâtıma Hâtun abd-i mezkûr ve câriye-i mezbûre müteveffâ-yı mezbûr emvâlinden olup ikisine intikāl etmediğine yemîn teklîf olundukda, ol dahi yemîn billâhi te‘âlâ etmeğin, mâ hüve’l-vâki‘ gıbbe’t-taleb ketb olundu. Hurrire fî selhi Cemâziyelevvel li sene seb‘a ve ışrîn ve elf. Şuhûd[ü’l-hâl]: Mustafa b. Abdullah, Murad b. Mehmed, Mustafa b. Cafer, Mehmed b. Cafer ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24466"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24468"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b266"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o556"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>