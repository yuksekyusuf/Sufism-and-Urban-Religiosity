﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 67<br>Hüküm no: 4<br>Orijinal metin no: [2a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nevşehirli İsmail Ağa’nın vefat eden Mustafa’da olan alacağının terekesinden ve varislerinden tahsil olunması</b><br><br>Ma‘rûz<br><br>Bâ‘isü’l-i‘lâm Nevşehirli İsmail Ağa b. Abdurrahman mahfil-i şer‘iyyâtda müteveffâ el-Hâc Mustafa b. Abdullah’ın veresesinden sulbî kebîr oğlu Türbedâr Mehmed muvâcehesinde mezbûr Mehmed’in babası müteveffâ-yı mezbûr el-Hâc Mustafa hayatında malımdan yedinde emânetim olan iki yüz seksen guruşumu kendi masârıfına sarfla istihlâkına binâen zimmetinde bana deyni olup kable’l-edâ fevt oldukda meblağ-ı mezbûrun yirmi beş guruşunu terekesinden ahz ve yüz otuz guruş mutâlebesinden dahi zimmetini ibrâ etmiş idim. Hâlâ mezbûr Türbedâr Mehmed hisse-i irsiyesi olmak üzere deyn-i mezbûra vâfî babası müteveffâ-yı mezbûrun terekesine vâzı‘u’l-yed olmağla meblağ-ı bâkī-i mezbûru taleb ederim deyü da‘vâ etdikde, mezbûr Türbedâr Mehmed dahi fi’l-hakīka kaziyye minvâl-i muharrer üzere olduğunu ikrâr ü i‘tirâf etmeğin mûcebiyle ba‘de’l-hükm, meblağ-ı mahkûmün-bih-i mezkûrun yirmi beş guruş mutâlebesinden mezbûr Mehmed’in verese-i sâire-i ma‘lûmesinin zimmetlerini ibrâ ve iskāt edip mezbûr Mehmed dahi ibrâ-i mezbûru tasdîk ve kabûl edip ve bâkī kalan yüz guruşu dahi târîh-i i‘lâmdan üç gün tamâmında mezbûr İsmail Ağa’ya edâya ta‘ahhüd eylediği huzûr-ı âlîlerine i‘lâm olundu.<br><br>Fî 23 Cemâziyelâhire sene 1171</p>          <br><a title="Önceki sayfa" style="text-decoration:none" href="./ayrmetin.php?idno=42109"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42111"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b067"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o614"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>