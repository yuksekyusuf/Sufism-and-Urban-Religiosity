﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 192<br>Hüküm no: 161<br>Orijinal metin no: [23a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çorbacı Ali Ağa’nın evini Şerife Ümmügülsüm Hatun’a sattığı</b><br><br>Mübâya‘a<br><br>Mahmiye-i İstanbul’da Kırkçeşme kurbünde Sekbanbaşı İbrahim Ağa mahallesinde sâkin Çorbacı es-Seyyid Ali Ağa b. Salih b. Mehmed nâm kimesne tarafından bey‘-i âti’z-zikri ikrâra vekîl olduğu Osman b. Mustafa ve Mustafa Ağa b. Mehmed nâm kimesneler şehâdetleriyle sâbit olan es-Seyyid Yakub Efendi b. es-Seyyid el-Hâc Ahmed nâm kimesne meclis-i şer‘-i hatîr-ı lâzımü’t-tevkīrde bâ‘isetü hâzihi’l-vesîka Şerife Ümmügülsüm bt. es-Seyyid Hasan nâm hatun muvâcehesinde bi’l-vekâle ikrâr ve takrîr-i kelâm edip müvekkil-i merkūm es-Seyyid Ali Ağa’nın akd-i âti’z-zikrin sudûruna değin yedinde mülk ve hakkı olup mahmiye-i mezbûrede Koruk Mahmud mahallesinde vâki‘ bir tarafdan Ebubekir Çavuş mülkü ve bir tarafdan Abdullah Bey mülkü ve bir tarafdan ba‘zan Halil Çavuş ve ba‘zan el-Hâc Ali Çavuş mülkleri ve bir tarafdan tarîk-i âm ile mahdûd dâhiliyede tahtânî iki bâb oda ve bir kilâr ve bir matbah ve bir su kuyusu ve bir kenîf ve eşcâr-ı müsmire ve gayr-ı müsmireli bahçe ve hâriciyede fevkānî iki bâb oda ve bir sofa ve dehliz ve tahtında bir ahur ve bir kenîf ve bir mikdâr havluyu müştemil mülk menzilini bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile mezbûre Şerife Ümmügülsüm Hatun’a üç yüz guruşa bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl eylediğimden sonra semeni olan meblağ-ı mezbûr üç yüz guruşu merkūme Şerife Ümmügülsüm Hatun yedinden tamâmen ahz u kabz eyledi ba‘de’l-yevm menzil-i mahdûd-ı mezkûrda müvekkil-i merkūm es-Seyyid Ali Ağa’nın kat‘an alâka ve medhali kalmayıp mezbûre Şerife Ümmügülsüm Hatun’un mülk-i müşterâsı olmuşdur keyfe mâ teşâ ve tehtâr mutasarrıfa olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 21 min-Muharrem sene 1153.<br><br>Şuhûdü’l-hâl: Sandalcı Mehmed Çelebi b. Ali, Ahmed Çelebi b. Hacı Mehmed [23b] Osman Bey b. Mustafa, Ebubekir Çavuş b. Abdullah, Ahmed Çavuş b. Mustafa, İbrahim Çavuş b. Bali, el-Hâc Süleyman b. Mustafa, Yusuf Efendi b. Hacı Mehmed</p>          <br><a title="Önceki sayfa" style="text-decoration:none" href="./ayrmetin.php?idno=6376"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6378"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b192"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o660"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>