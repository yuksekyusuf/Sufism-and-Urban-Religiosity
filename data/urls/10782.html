﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 246<br>Hüküm no: 239<br>Orijinal metin no: [35a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Süleyman’ın Hasan b. Mehmed’e altın yüzüğünü hibe etmesi ve bazı eşyalarını da satması</b><br><br>Eşyâ mübâya‘ası<br><br>Mahmiyye-i İstanbul’da Aydın Kethüdâ mahallesinde sâkine Âişe bt. Süleyman nâm hâtûn tarafından ber-vech-i âtî ikrâra vekîl olduğu zât-ı mezbûreyi ârifân Müezzin Mollâ Ahmed b. Mahmud ve Mehmed Zühdü Efendi b. İbrahim nâm kimesneler şehâdetleriyle sâbit ve zâtı şâhidân-ı mezbûrân ta‘rîfleriyle mu‘arrefe olan Şerife Havva bt. es-Seyyid Mehmed nâm hâtûn meclis-i şer‘-i şerîf-i enverde işbu bâ‘isü’l-kitâb Hasan b. Mehmed nâm kimesne mahzarında bi’l-vekâle ikrâr ve takrîr-i kelâm edip müvekkilem mezbûre Âişe Hâtûn yedinde mâlı olan üç dirhem bir altın mühür yüzüğünü hibe-i sahîha-i şer‘iyye ile mezbûr Hasan’a hibe ve temlîk ve teslîm ve eşyâ-i sâire-i memlûkesinden kıtık memlû sıragülü? üç köhne yasdık ve dört sahan ma‘a kapak ve bir leğen ma‘a ibrik ve bir hoşâb tasını dahi tarafeynden îcâb ve kabûlü hâvî bey‘-i bâtt-ı sahîh-i şer‘î ve safka-i vâhide ile mezbûr Hasan’a on guruşa bey‘ ve temlîk ve teslîm eylediğinde ol dahi ber-vech-i muharrer ittihâb ve iştirâ ve temellük ve tesellüm ve kabz u kabûl eyledikden sonra semeni olan meblağ-ı mezbûr on guruş mutâlebesinden dahi müvekkilem mezbûre Âişe Hâtûn mezbûr Hasan’ın zimmetini ibrâ ve ıskāt eylediğinde ol dahi ibrâsını kabûl eyledi, ba‘de’l-yevm zikr olunan altın yüzük mezbûr Hasan’ın mülk-i mevhûbu ve eşyâ-i muharrere-i mezkûre dahi mülk-i müşterâsı ve hakk-ı sırfı olup müvekkilem mezbûre Âişe Hâtûn’un kat‘â alâka ve medhali kalmamışdır dedikde gıbbe’t-tasdîki’ş-şer‘î mâ vaka‘a.<br><br>Fî 24 min-Saferi’l-hayr sene 1197<br><br>Şuhûdü’l-hâl: İbrahim Efendi b. eş-Şeyh Osman İmâm-ı mahalle-i mezbûre, İmâmzâde Mehmed Zühdü Efendi b. İbrahim, Osman Ağa b. Himmet, Hacı Halil b. Abdullah, Koruk Müezzini Mollâ Mustafa b. ( ), Mustafa Beşe b. Ömer, Mehmed Ağa b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10781"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10783"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b246"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o661"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>