﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 159<br>Hüküm no: 107<br>Orijinal metin no: [23a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saide ve Emine adlı Acem asıllı cariyelerin azat edildiği</b><br><br>Itk-ı âtiyede sebk-ı da‘vâ şart olmadığına binâen mahmiye-i İstanbul’da Haydarpaşa mahâllesinde sâkin Abdullah Efendi b. Mehmed ve Şeyh Muhyiddin Foçavî mahâllesinde sâkin el-Hâc Mustafa b. el-Hâc Ali meclis-i şer‘-i hatîr-i lâzımü’t-tevkīrde mahmiye-i mezbûrede Üskübî mahâllesinde sâkin iken bundan akdem vefât eden Tütüncü Moralı el-Hâc Mustafa b. Aziz’in li-ebeveyn kız karındaşı ve sulbî sagīr oğlu Mehmed ve sulbiye sagīre kızı Hadîce’nin tesviye-i emrlerine bâ-hüccet-i şer‘iyye vasiyy-i muhtârları olmağla zikri âtî câriyeye rık olup terekeden olmak üzere bi’l-vesâye vâzı‘atü’l-yed olup zâtı ta‘rîf-i şer‘î ile mu‘arrefe olan Âişe Hatun ile müteveffâ-yı mezbûrun zevce-i menkûha-i metrûkesi olup zâtı kezâlik ta‘rîf-i şer‘î ile mu‘arrefe olan Meryem Hatun bt. Hüseyin mahzarlarında her biri şöyle edâ-i şehâdet-i hasbiye eylediler ki, müteveffâ-yı mezbûr Moralı el-Hâc Mustafa b. Aziz b. Ali hayâtında târîh-i fevtinden sekiz gün mukaddem yedinde câriye-i memlûkesi olan orta boylu kara kaşlı kara gözlü Acemiyyetü’l-asl Müslimetü’l-millet bâ‘isetü’l-kitâb Saide bt. Abdullah’ı huzûrumuzda tedbîr-i mutlak ile müdebbere edip fevt oldukda terekesinin sülüsü mevsûfe-i mezbûrenin fetâ kıymetinin sülüsüne müsâ‘id olmağla mevsûfe-i mezbûre Saide sâir harâir-i asliyât gibi hürre olmuşdur biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye-i hasbiye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’s-sânî ve’l-ışrîn min-Cumâdelûlâ sene 1143.<br><br>Şuhûdü’l-hâl: el-Hâc Mustafa b. Mehmed, Ali Çelebi b. Aziz, Molla Mehmed b. Hasan, es-Seyyid Ebu Bekir Çelebi b. es-Seyyid Ali, el-Hâc İbrahim b. Hüseyin, Ahmed Çelebi b. Hasan<br><br>Kezâlik mezbûrân el-Hâc Mustafa b. el-Hâc Ali ve Abdullah Efendi b. Mehmed şehâdetleriyle orta boylu kara kaşlı kara gözlü Acemiyyetü’l-asl Müslimetü’l-millet bâ‘isetü’l-kitâb Emine bt. Abdullah’ın tedbîr-i mutlak ile müdebbere olduğuna ba‘de’l-hükm mâ-vaka‘a bi’t-taleb ketb olundu.<br><br>Fi’t-târîhi’l-mezbûr li-seneti’l-merkūme.<br><br>Şuhûdü’s-sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=37911"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37913"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b159"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>