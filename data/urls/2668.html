﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 298<br>Hüküm no: 350<br>Orijinal metin no: [65b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Râbia bt. Mehmed’in eşi Osman’dan muhâlaa yoluyla boşanması</b><br><br>Mahmiye-i İstanbul’da Nevbahar mahallesinde sâkine Râbia bt. Mehmed nâm hatun meclis-i şer‘-i şerîfde zevc-i dâhilün-bihâsı işbu bâ‘isü’l-kitâb Osman b. Ali nâm kimesne mahzarında bi’t-tav‘i’s-sâf ikrâr u i‘tirâf edip zevcim mezbûr Osman ile zimmetinde mütekarrir ve ma‘kūdün-aleyh olan yirmi bin akçe mehr-i müeccelim ve nafaka-i iddet-i ma‘lûmem ve mezbûr Osman’ın firâşından olan sadrî oğullarım Mehmed ve Mustafa’yı onar yaşlarına değin kendi malımdan infâk ve iksâ etmek üzere ve me’ûnet-i süknâm dahi kendi üzerime olmak üzere muhâla‘a-i sahîha-i şer‘iyye ile muhâla‘a edip mezbûr Osman dahi hul‘-ı mezbûru kabûl etdiğinden sonra hukūk-ı zevciyete ve mezbûr Osman’ın bundan akdem bi-gayr-ı hakkın yedimden ahz u kabz ve istihlâk etdiği üç ayaklı bir çift zümrüd küpe ve üç yasdık ve târîh-i kitâba gelince beynimizde cârî olan cemî‘ ahz u i‘tâya ve mu‘âmelât-ı şettâya müte‘allıka âmme-i hukūk-ı ma‘lûme ve mechûle da‘vâsından ben mezbûr Osman’ın zimmetini ve mezbûr Osman dahi benim zimmetimi ibrâ-i âmm-ı kâtı‘u’n-nizâ‘la ibrâ ve iskāt eyledik dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 5 Şa‘bâni’l-mu‘azzam li-sene 1081.<br><br>Şuhûdü’l-hâl: Mehmed Çavuş b. Mehmed, Mehmed Çelebi b. Kethüdâ-yı muhzırân, Ali Çelebi b. Mustafa, Şükrullah Bey b. Mustafa, Mustafa Bey b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=2667"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2669"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b298"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o558"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>