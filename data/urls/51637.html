﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 395<br>Hüküm no: 707<br>Orijinal metin no: [67a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Yoros ve Kanlıcak mukâtaasının iltizâma verilmesi</b><br><br>Mahmiye-i Kostantıniyye sâkinlerinden olup hâssa reislerinden olan Ferhad Reis b. Abdullah mahfil-i kazâda mahrûse-i Üsküdar ze‘âmetinden tefvîz olup Yoros ve Kanlıcak mukāta‘asına ber vech-i iltizâm emîn olan Hüseyin Bey b. Ali mahzarında takrîr-i da‘vâ kılıp livâ-i Kocaeli’nde Yoros kazâsına tâbi‘ Tepesekili nâm karyede vâki‘ bağ ve bahçenin kadîmden bu âna gelince defter-i hâkānîde her sene kırkar akçe mukāta‘a-i zemîn bağlanmışken mukāta‘asına râzı olmayıp benden iki senede hilâf-ı kānûn öşr alıp zulm eyledi şer‘le mâ vaka‘a suâl olunmasın taleb eylerim dedikde gıbbe’s-suâl emîn-i mezbûr cevâb verip ben bilmem eğer temessükü varsa getirsin deyicek yedinde olan mümzâ ve mahtûm vilâyet defteri sûretine nazar olundukda vech-i meşrûh üzre olduğu mastûr ve mukayyed olup ve defter-i hâkānîde maktû‘ ise ve öyle verile geldiyse üslûb-ı sâbık üzre aldırasın deyu emr-i şerîf verilip ber mûceb-i emr-i şerîf ve defter-i münîf yine üslûb-ı sâbık üzre beher sene kırkar akçe mukāta‘a-i zemîn alınmasına tenbîh olunup ve mâ hüve’l-vâki‘ tahrîr olundu. Fi’t-târihi’l-mezbûr.<br><br><br>Şuhûdü’l-hâl: Fazlı Çelebi b. Mehmed, Ahmed Çavuş Dergâh-ı âlî, Veli Bey b. Alagöz el-cündî, Hızır Hacı el-müezzin Yevmü’l-hamîs fî 26 Zilka‘deti’l-harâm li sene elf</p>          <br><a title="Önceki sayfa" style="text-decoration:none" href="./ayrmetin.php?idno=51636"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51638"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b395"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o738"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>