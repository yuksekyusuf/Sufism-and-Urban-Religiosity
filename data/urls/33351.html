﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 102<br>Hüküm no: 67<br>Orijinal metin no: [23a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karagümrük civarında Debbâğzâde el-Hâc Hasan Mahallesi müezzini es-Seyyid Ali Molla b. es-Seyyid Salih’in mahalleden ihraç edildiği</b><br><br>Ma‘rûz<br><br>İstanbul’da Karagümrük civârında Altay Çeşmesi kurbünde Debbâğzâde el-Hâc Hasan mahallesi imâmı es-Seyyid Mehmed Efendi b. Ahmed ve Anadolu kuzâtı eşrâfından Mehmed Efendi ve el-Hâc es-Seyyid Mehmed Hamdi Efendi ve Hâce es-Seyyid Receb Efendi ve es-Seyyid Hâfız Mehmed Said Efendi ve İplikçi Hâfız Halil Efendi ve Yazıcı Hasan Efendi ve Sarrâc Süleyman Ağa ve diğer Yazıcı Hasan Efendi ve Çıkrıkçı İbrahim Ağa ve Sarrâc es-Seyyid Mehmed Ârif Ağa ve Muhallebici es-Seyyid Mehmed Tahir ve Halil ve Mücellid Ahmed Ağa ve Tesbihçi Salih Efendi ve Sarrâc Ömer Ağa ve Tütüncü İslâm Ağa ve sâirleri meclis-i şer‘-i münîrde mahalle-i mezbûre müezzini Rumeli kuzâtından es-Seyyid Ali Molla b. es-Seyyid Salih muvâcehesinde mezbûr es-Seyyid Ali Molla mahalle-i mezbûrede vukū‘ bulan akd-i enkiha ve gasl-i mevtâ hizmetinde bulunmayıp dil-âzâr ve hadîdü’l-lisân olduğundan her birimize ta‘zîri mûceb şutûm-ı galîza ile şetm ve ırzlarımızı hetk eylediğinde kendüye bi’d-defe‘ât nush-ı pend eylediğimizde mutanassıh ve mütenebbih olmayıp ef‘âl-i kabîhasında ısrâr ve bu vechile mezbûrdan râhatımız meslûb olmağla mezbûr es-Seyyid Ali Molla mutasarrıf olduğu müezzinlik cihetini âhara fâriğ olmak üzere mahalle-i mezbûreden hurûcunu her biri istid‘â eylediklerinde mezbûr es-Seyyid Ali Molla dahi üç güne değin mahalle-i mezbûreden hurûc-birle cihet-i mezkûre için münâsib kimesneyi tevkîle ta‘ahhüd ve ahâlî-i mahalle dahi bu vechile râzılar olup şikâyetlerini te’hîr eyledikleri İstanbul Mahkemesi’nden huzûr.<br><br>Fî 6 Za sene [12]41</p>          <br><a title="Önceki sayfa" style="text-decoration:none" href="./ayrmetin.php?idno=33350"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33352"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b102"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o187"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>