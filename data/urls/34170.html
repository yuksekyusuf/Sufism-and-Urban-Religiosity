﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 458<br>Hüküm no: 263<br>Orijinal metin no: [93a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmediye’de nişasta imalathanesi açılması</b><br><br>Ahmediye nâm arâziye müceddeden nişâştacı kârhânesi inşâsına dâir ilmuhaber<br><br>Çörekçiler kethüdâsı Ali Ağa’nın takdîm eylediği bir kıt‘a arzuhâli meâlinde cennet-mekân Sultan Ahmed Hân -tâbe serâhu- hazretlerinin vakf-ı şerîflerine bâ-hatt-ı hümâyûn-ı şevket-makrûn tashîh ve ilhâk buyrulmuş olan Ahmediye nâm mahal arsasından bâ-temessük-ı mütevellî iştirâ eylediği iki bin zirâ‘ arsa üzerine kendi mâlıyla nef‘an li’l-vakf müceddeden binâ ve inşâ edeceği bir bâb nişastahânede i‘mâl olunacak senevî lüzûmu mikdâr hınta râyic-i vakt üzere bulunan mahallinden ve kapan vâridâtından ve nişastacı esnâfına mîrî hıntasından verilegelen baş ve çörek hıntaları esnâf-ı merkūme kabûlden imtinâ‘ eder ise kendisi tarafından mübâya‘a eylemek üzere cânib-i vakf-ı şerîf-i mezkûrdan i‘tâ olunan bir kıt‘a nişastacı gediği temessüğü mantûkunca gedik-i mezkûr uhdesine kaydolunarak ruhsatı hâvî yedine sûret i‘tâsını istid‘â etmekle kuyûd-ı lâzimesi ba‘de’l-ihrâc iktizâsı zahîre nâzırı sa‘âdetlü es-Seyyid Veliyüddin Ağa hazretlerinden isti‘lâm olundukda nişastacı esnâfına mahsûs olarak mahâll-i ma‘lûmede kâin yirmi bâb kârhâne fîmâ-ba‘d ziyâde ve noksan olmamak ve içlerinden fevt ve mürd olanların kârhânesi evlâdı var ise evlâdına yok ise müstehakkı kalfasına verilip ecânibden mechûlü’l-ahvâl kimesneye verilmemek üzere esnâf-ı merkūme birbirine tekeffül olunarak nizâmı hâvî seksen iki târîhinde esnâf-ı merkūme yedlerine başka vakf-ı müşârun-ileyh bundan akdem ihsân ve ilhâk buyrulan Ahmediye nâm arâzi-i hâliyenin bundan böyle menâzil ve dekâkîn ve ebniye-i sâirenin i‘mârı lâzimeden ve arâzi-i merkūme mahâll-i vesî‘adan olmak takrîbiyle i‘mâr olundukça sekenesine muktezî eşyânın çâr[şı]lardan iştirâsı lâzım geleceği ve ba‘dehû mesâfe cihetiyle ahâlîsine nakilde usret olacağı derkâr ve mahâll-i mezkûre için esnâf mukayyed olan gediklerinden mâ‘adâ fakat birer gedik müceddeden taraf-ı vakf-ı müşârun-ileyhden tâliblerine istîcâr ile tez elden dekâkîn inşâsıyla i‘mâr ve vakf-ı müşârun-ileyhe menâfi‘-i kesîreyi mûcib olacağı âşikâr olduğundan her bir esnâfdan birer gedik iktizâsı vechile taraf-ı vakf-ı şerîfden bâ-temessük icâre-i müeccele ve mu‘accele takdîriyle tâliblerine verilerek şerâit üzere bundan böyle dahi düstûrü’l-amel tutulmak üzere ruhsatı hâvî ve hatt-ı hümâyûn-ı şevket-makrûn-ı mülûkâne İstanbul kādısı ve Harameyn-i Şerîfeyn müfettişi fazîletli efendiler hazarâtı ile ihtisâb nâzırı ve mütevellî-i vakf-ı şerîfe hitâben kırk üç senesinde başka evâmir-i şerîfe verilmiş ve sâlifü’z-zikr Ahmediye nâm mahalde vâki‘ iki bin zirâ‘ arsa şehriye otuz akçe icâre-i müeccele ve ma‘lûmu’l-mikdâr mu‘accele ile bir bâb nişastahâne gediği olmak üzere sâhib-i arzuhâl merkūm Ali Ağa’ya fürûht olunarak lâzım gelen mu‘accelesi Harameyn-i Şerîfeyn Hazînesi’ne bi’t-teslîm nişastahâne-i mezkûru merkūmun zabt ve tasarrufu için işbu sene-i mübâreke Saferu’l-hayrında cânib-i vakf-ı müşârun-ileyhden temessük i‘tâ olunmuş olduğu derkenârdan nümâyân olmağla bu takdîrce ağa-yı merkūmun mahâll-i mezkûrda müceddeden binâ ve inşâ edeceği nişastahânede i‘mâl olunacak nişastaya muktezî hıntayı nişastacı esnâfı usûlü üzere kapan-ı dakīk vâridâtından si‘r-i râyiciyle ashâbını bi’l-ırzâ mübâya‘a ve iştirâ ve narh-ı cârîsi üzere ibâdullâha bey‘ ve şirâ eylemek üzere ruhsatı hâvî Başmuhâsebe’ye kayd ile sûret ve iktizâ eden mahallere ilmuhaberleri i‘tâsıyla tanzîmi husûsu emr u irâde-i sâmî idüğünü memhûren i‘lâm eylediği bâ-takrîr lede’l-arz mûcibince sûret ve ilmuhaberleri i‘tâ olunmak bâbında sâdır olan fermân-ı âlî mûcibince Başmuhâsebe’ye kaydolunup iktizâ eden sûreti ve diğer ilmuhaberleri verilmeğe İstanbul kādısı fazîletli efendi hazretleri sicillâtına dahi işbu ilmuhaber verildi.<br><br>Fî 15 Receb sene [12]46</p>          <br><a title="Önceki sayfa" style="text-decoration:none" href="./ayrmetin.php?idno=34169"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34171"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b458"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o468"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>