﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 241<br>Hüküm no: 234<br>Orijinal metin no: [31a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dergâh-ı âlî yeniçerileri başyazıcısı Ali Efendi b. Abdurrahman’ın evini Onuncu Ağa Bölüğü Nukud Vakfı’na sattığı</b><br><br>Mahmiye-i İstanbul’da Oruc Gāzî Mahallesi’nde sâkin sâbıkā Dergâh-ı âlî yeniçerilerinin başyazcısı olan fahrü’l-akrân Ali Efendi b. Abdurrahman nâm kimesne tarafından husûs-ı âti’l-beyâna vekîl olduğu Mehmed Beşe b. Ali ve Ali Beşe b. Ahmed nâm kimesneler şehâdetleriyle şer‘an sâbit olan İbrahim Ağa b. el-Hâc Mehmed nâm kimesne meclis-i şer‘-i şerîf-i enverde Dergâh-ı âlî yeniçeri[le]rinin Onuncu Ağa Bölüğü’ne mahsûs oda mühimmâtına mevkūfe nukūdun bi’l-fi‘il mütevellîsi olan işbu râfi‘u’l-kitâb Hüseyin Beşe b. Ali nâm kimesne mahzarında ikrâr ve takrîr-i kelâm edip müvekkilim merkūm Ali Efendi târih-i kitâbdan altı sene mukaddem yedinde mülkü olup mahalle-i mezbûrede vâki‘ bir tarafdan Odabaşı mülkü ve bir tarafdan İsmail Ağa Vakfı ve bir tarafdan tarîk-i hâs ve bir tarafdan tarîk-i âm ile mahdûd dâhiliyede fevkānî iki bâb oda ve tahtânî iki bâb oda ve bir matbah ve bir kiler ve bir sofa ve tahta-pûş ve bir kenîf ve bir bi’r-i mâ ve hâriciyede fevkānî üç bâb oda ve tahtânî iki bâb oda ve kenîfi müştemil mülk menzilini bi-tarîkı’l-istiğlâl bin elli guruşa mütevellî-i mezbûr Hasan Beşe’ye bey‘ ve teslîm ol dahi bi’t-tevliye iştirâ ve kabûl ve tesellüm eyleyip meblağ-ı mezbûr bin elli guruşu müvekkilim merkūm mâl-ı vakf-ı mezbûrdan olmak üzere mütevellî-i mezbûr yedinden ahz u kabz eylediğinden sonra mütevellî-i mezbûr Hasan Beşe menzil-i mahdûd-ı mezkûru gıbbe’t-tahliyyeti’ş-şer‘iyye ve’t-tekābuzi’l-mer‘î târih-i mezbûrdan bir sene tamamına değin müvekkilim merkūm Ali Efendi’ye yüz elli yedi buçuk guruşa îcâr ve teslîm ol dahi ber-vech-i muharrer istîcâr ve kabûl eyleyip asl-ı mâl-ı mezbûr bin elli guruş ve ücret-i mezbûre dahi yüz elli yedi buçuk guruş ki cem‘an zimmetinde taraf-ı vakfa bin iki yüz yedi buçuk guruş deyni olmağın hâlâ müvekkilim merkūm Ali Efendi menzil-i mezkûru bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-i bâtt-ı sahîh-i şer‘î ile mütevellî-i mezbûra bin iki yüz yedi buçuk guruşa bey‘ ve teslîm ol dahi ber-vech-i muharrer vakıf için iştirâ ve tesellüm eyledikden sonra semen-i mezbûr bin iki yüz yedi buçuk guruşu vakfa deyni olan meblağ-ı mecmû‘-ı mezbûr bin iki yüz yedi buçuk guruşa takās eylediğinde ol dahi bi’t-tevliye mukāssa ve kabûl eyleyip baʻde’l-yevm menzil-i mahdûd-ı mezbûrda alâka ve medhalim kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 14 min-Cumâdelûlâ sene 1121<br><br>Şuhûdü’l-hâl: Mehmed Beşe b. Ali, Ali Beşe b. Ahmed, Bayram b. ( ), el-Hâc Ahmed b. Abdullah, Sarrac Mehmed Çelebi, Hasan Odabaşı, İsmail Beşe b. Hasan, Mustafa Çelebi b. Şa‘ban, Ali Çelebi b. Bâli, Süleyman b. Abdullah, Ali b. Abdurrahman ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4512"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4514"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b241"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o635"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>