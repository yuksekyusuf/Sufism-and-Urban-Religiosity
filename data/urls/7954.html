﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 133<br>Hüküm no: 143<br>Orijinal metin no: [17b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Manuk ile Artin arasındaki emlak, arazi ve tarla satışında çıkan ihtilafın giderildiği</b><br><br>Anadolu’da bahçe ve tarla nizâ‘ı<br><br>Ma‘rûz<br><br>Anadolu’da Karahisar-ı şarkī kazâsına tâbi‘ Kirtas? karyesi re‘âyâsından ve hayyât? tâifesinden Manuk v. Vartiyo nâm zimmî İstanbul Bâb Mahkemesi’nde meclis-i şer‘-i hatîrde li-ebeveyn ammi oğlu Artin v. Asvader nâm zimmî muvâcehesinde karye-i mezkûrede vâki‘ lede’l-ahâlî ve’l-cîrân ma‘lûmü’l-hudûd ve’l-müştemilât bir bâb menzil ve menzil-i mezkûr derûnunda mevcûde bâ-defter-i müfredât eşyâ-i ma‘lûme ile eşcâr-ı müsmire ve gayr-ı müsmireli iki kıt‘a bahçenin nısf hisse-i şâyi‘aları mersûm Artin zimmînin ve nısf-ı âharı li-ebeveyn er karındaşı gāib ani’l-beled Haçuk zimmînin yedlerinde mülk ve hakları ve yine karye-i mezbûre sınırı dâhilinde vâki‘ mevâzi‘-i adîdede kâin kezâlik her biri ma‘lûmü’l-hudûd beş kıt‘a tarlaları dahi bi’l-münâsafe mersûmân Artin ve Haçuk zimmîlerin bâ-tapu taht-ı tasarruflarında iken işbu yedimde olup bin iki yüz elli dört senesi Zilhiccetü’ş-şerîfesi’nin yirminci günü târîhiyle müverraha ve ol târîhde İstanbul Mahmudpaşa Mahkemesi’nde hilâfeten müvellâ nâibü’ş-şer‘i’ş-şerîf olan mevâlî-i i‘zâmdan fazîletlü Hemşinî İbrahim Zühdü Efendi’nin imzâ ve hatmini hâviye bir kıt‘a hüccet nâtıka olduğu üzere mesfûr Artin zimmî sâlifü’l-beyân menzil ve bahçelerden ber-vech-i muharrer mâlik olduğu nısf hisse-i şâyi‘a-i ma‘lûmesini üç yüz guruşa bana bey‘ ü temlîk ve zikr olunan beş kıt‘a tarlalarda dahi kezâlik mutasarrıf olduğu nısf hisse-i şâyi‘asını rızâsıyla üç yüz guruş bedel mukābelesinde yine bana ferâğ ve tefvîz ve her birilerini mahallerinde zabt ü tasarrufa taslît eylediğinde ben dahi iştirâ ve temellük ve tefevvüz ve kabûl eyledikden sonra semen ve bedel cem‘an altı yüz guruşu mersûm Artin zimmîye def‘ ü teslîm ol dahi yedimden ahz u kabz edip emlâk ve arazilerde kat‘an alâka ve medhalim (medhali) kalmadığını ikrâr ü i‘tirâf etmişidi el-hâletü hâzihî ferâğ-ı mezkûr sâhib-i arz huzûrunda olmadığından tasarrufa iznini hâvî henüz temessük tahrîr ve temhîr olunmamış ise de ben emlâk ve arazi-i mezkûrelerde ber-vech-i muharrer iştirâ ve teferruğ eylediğim hisse-i ma‘lûmelerimi mahâllinde kabz ve tasarruf üzere iken bu def‘a mersûm Artin zimmî ber-minvâl-i muharrer zabt ü tasarrufa mümâna‘at ve müdâhale eder olmağla suâl olunup muhâlefeti men‘ ü def‘ olunmak murâdımdır deyü takrîr-i meşrûhu üzere evvelen müdde‘î-i mersûm Manuk zimmînin bilâ-izn-i sâhib-i arz ferâğ da‘vâsı meşrû‘a ve iltifâta şâyân olmayıp ancak menzil ve eşya ve bahçelerin bey‘i husûsunda mersûm Artin zimmî istintâk olundukda kaziyye minvâl-i meşrûh üzere olduğunu ikrâr ü i‘tirâf edip lâkin emlâk ve arazilerin ziyâdeye tâlibi olduğundan ben mücerred târîh-i mezkûrda bey‘ ü ferâğıma nâdim ve pişmân olmamla makbûzum olan semen ve bedel cem‘an altı yüz guruşu yedimden ahz birle emlâk ve arazilerden keff-i yed ve bana geri redd ü teslîm etmek üzere mersûm Manuk zimmîye tenbîh olunmak matlûbumdur deyü tasaddî eylediği da‘vâlarından emlâk da‘vâsında bey‘ini ve hüccet-i şer‘iye olunduğunu mukırr u mu‘terif iken eylediği kelâmı def‘e sâlih cevâb-ı şer‘î olmayıp bu sûretde müdde‘î-i mersûm Manuk zimmî arazi-i merkūme da‘vâsıyla mesfûr Artin zimmîye ve mersûm Artin zimmî dahi emlâk-ı muharrere-i mezkûre da‘vâsıyla müdde‘î-i mesfûr Manuk zimmîye her biri âhara bî-vech-i şer‘î mu‘ârazadan ba‘de’l-men‘ mûcebince mesfûr Manuk zimmînin bedel nâmıyla medfû‘u olan meblağ-ı merkūm üç yüz guruşu mersûm Artin zimmîden ahz birle tarlahâ-yı mezkûrenin ber-vech-i muharrer hisse-i merkūmelerinden keff-i yed ve mersûm Artin zimmîye teslîme mesfûr Manuk zimmîye ba‘de’t-tenbîh mersûm Artin zimmî meblağ-ı mezkûr üç yüz guruşu mesfûr Manuk [18a] zimmîye işbu meclis-i şer‘de def‘ ü teslîm ol dahi yedinden ahz u kabz birle zikr olunan tarlada ber-vech-i muharrer hisse-i mezkûreden keff-i yed edip mahâllinde mersûm Artin zimmîye teslîme ta‘ahhüd etmekle ba‘de’l-yevm zikrleri mürûr eden beş kıt‘a tarlanın ber-minvâl-i meşrûh nısf hisse-i mezkûrelerinden mersûm Artin zimmînin ke’l-evvel zirâ‘at ve harâsetini ve mârrü’l-beyân menzil ve eşya ve bahçelerin nısf hisse-i merkūmelerinde ber-vech-i muharrer mülkiyeti mersûm Manuk zimmînin zabt ve tasarrufu iktizâ eylediği huzûr[-ı âlîlerine i‘lâm olundu]<br><br>Fî 25 Receb sene 1255</p>          <br><a title="Önceki sayfa" style="text-decoration:none" href="./ayrmetin.php?idno=7953"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7955"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b133"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o453"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>