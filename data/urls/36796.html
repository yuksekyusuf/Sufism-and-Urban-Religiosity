﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 229<br>Hüküm no: 344<br>Orijinal metin no: [62b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sefer için Karaman'dan alınacak olan deve katarlarının her biri için bir yedekçi bulundurularak İstanbul'a ulaştırılması</b><br><br>Sûret-i fermân-ı yedek-keş<br><br>Mefâhirü’l-kuzât ve’l-hükkâm ma‘denü’l-fezâil ve’l-hükkâm Karaman eyâletinden Âsitâne-i sa‘âdetime gelince yol üzerinde vâki‘ olan kādılar -zîde fazluhum- ve mefâhirü’l-emâsil ve’l-akrân kethüdâ yerleri ve yeniçeri serdârları ve ağayân-ı vilâyet iş erleri -zîde kadruhum- tevkī‘-i refî‘-i hümâyûn vâsıl olucak ma‘lûm ola ki, hâlâ teveccüh olunan sefer-i hümâyûnumda Istabl-ı âmirem mühimmâtı içün eyâlet-i mezbûrede vâki‘ sancaklardan mübâya‘ası fermânım olan yirmi beş katar develer inşâallâhu te‘âlâ mahallerinden ihrâc olundukda menzil be-menzil Dersa‘âdet’ime ulaşdırılması mühim ve muktezî olmağla mukaddemâ fermânım olunduğu üzere esnâ-i tarîkde lâzım gelen nafakaları mübâya‘asına memûr mübâşir yedinden verilmek üzere görülüp ve mübâya‘a mahallerinden İstanbul’a gelince mahsûs yedek-keş taleb olunmayıp ancak kazâdan kazâya erişdirilmek üzere taht-ı kazânızdan her bir katarına birer nefer yedek-keş ihrâc ve kazâ be-kazâ menzilden menzile ulaşdırılıp Âsitâne-i sa‘âdetime gelince irsâl ve îsâline takayyüd ve ihtimâm eylemeniz bâbında fermân-ı âlîşânım sâdır olmuşdur. Buyurdum ki, hükm-i şerîfimle (°) vardıkda bu bâbda sâdır olan emrim üzere amel edip dahi zikr olunan develer inşâallâhu te‘âlâ mahallerinden ihrâc ve yol üzerinde her kangi kazâya dâhil oldukda esnâ-i tarîkde lâzım gelen nafakaları mukaddemâ fermânım olduğu üzere mübâya‘asına memûr mübâşir yedinden verilmek üzere gördürüp ve mübâya‘a mahallerinden İstanbul’a gelince mahsûs yedek-keş taleb olunmayıp ancak kazâdan kazâya erişdirilmek üzere taht-ı kazânızdan her bir katarına birer nefer yedek-keş ihrâc ve kazâ be-kazâ menzilden menzile ulaşdırıp Âsitâne-i sa‘âdetime irsâl ve îsâline takayyüd ve ihtimâm edip avk u tehîrden ve ihmâl ve müsâmahadan ve hilâf-ı emr-i hümâyûn ta‘addî ve tecâvüzden be-gāyet ihtirâz eyleyesin, şöyle bilesin, alâmet-i şerîfe i‘timâd kılasın.<br><br>Tahrîren fi’l-yevmi’t-tâsi‘ aşer Muharremi’l-harâm sene erba‘a ve ışrîn ve mi'e ve elf.<br><br>Kostantıniyye el-mahrûse.</p>          <br><a title="Önceki sayfa" style="text-decoration:none" href="./ayrmetin.php?idno=36795"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36797"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b229"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o352"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>