﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 619<br>Hüküm no: 651<br>Orijinal metin no: [99b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çelebi ve Fatma’nın babalarının Mustafa Galib Ağa’ya devrettiği vakıf evde hak iddiasıyla açtıkları davada sulh oldukları</b><br><br>Mahmiye-i İstanbul’da Yeni Câmi‘ kurbünde Nahılbend mahallesi sükkânından olup bundan akdem mahrûse-i Edirne’de vefât eden Rahtvân Mahmud Çelebi b. ( ) nâm kimesnenin sulbî kebîr oğlu Mehmed Çelebi ve sulbiye kebîre kızı Fâtıma nâm hâtun mahrûse-i mezbûrede meclis-i şer‘-i hatîrde bi’l-fi‘il Hazîne-i hâssa kethüdâsı olan iftihârü’l-emâcid ve’l-ekârim Mustafa Gālib [Ağa] tarafından ikrâr-ı âti’l-beyânı tasdîka vekîl olup nehc-i şer‘î üzere vekâleti sâbite olan Dergâh-ı âlî kapıcıları kâtibi Ahmed Efendi b. İbrahim mahzarında herbiri ikrâr ve takrîr-i kelâm edip bundan akdem babamız müteveffâ-yı mezbûr hâl-i hayatında mezbûr Mustafa Ağa yedinden sekiz yüz kıt‘a esedî guruş istikrâz ve kabz edip ol dahi ikrâz ve teslîm eyledikden sonra zikrolunan Nahılbend mahallesi mescidi vakfından icâre-i mu‘accele-i ma‘lûmeye ve beher şehr kırk beşer akçe icâre-i müeccele ile taht-ı tasarrufunda olup bir tarafdan müvekkil-i mezbûrun vâlidesi Dilaver nâm hâtun mutasarrıfe olduğu vakıf menzil ve bir tarafdan vakf-ı mezbûrdan olan dekâkîn ve tarafeynden tarîk-ı âm ile mahdûd muhavvata-i dâhiliyyesi iki oda tahtânî ve bir sofa ve fevkānî bir odayı ve matbahı ve hâriciyesi bir fevkānî oda ve tahtında bir ahırı müştemil vakıf menzili meblağ-ı mezbûr mukābilesinde tefvîz bi’l-vefâ tarîkı üzere merkūm Mustafa Ağa’ya tefvîz etmişidi hâlâ babamız mezbûr Mahmud Çelebi vefât edip menzil-i mezbûr intikāl-i âdî ile ikimize intikāl etmeğin meblağ-ı mezbûru Mustafa Ağa’ya edâ ve teslîm ve menzil-i merkūmu istihlâs murâd eylediğimizde mûmâ-ileyh Mustafa Ağa cevâbında babanız müteveffâ-yı mezbûr hâl-i hayâtında menzil-i mezkûru mütevellîsi ma‘rifetiyle meblağ-ı mezbûr sekiz yüz esedî guruş bedel mukābilesinde bana kat‘an ferâğ ve tefvîz ben dahi vech-i muharrer üzere vâlidem mezbûre Dilaver Hâtun için tefevvüz ve kabûl ve meblağ-ı mezbûru bedel-i ferâğ olmak üzere def‘ ü teslîm eyledim hattâ vakf-ı mezbûr mütevellîsi hat ve hatemini müştemil temessük dahi vermişdi deyu vakf-ı mezbûr mütevellîsinden vâlidesi mezbûre Dilaver Hâtun üzerine olmak üzere temessük ibrâz etmekle beynimizde münâza‘ât-ı kesîre vâkı‘a olmuşidi el-hâletü hâzihî beynimize muslihûn tavassut edip da‘vâ-yı mezbûreden mezbûr Mustafa Ağa ile bizi yetmiş beş kıt‘a riyâlî guruş üzerine sulh eylediklerinde biz dahi sulh-ı mezbûru kabûl ve bedel-i mezbûrdan herbirimiz hissesine isâbet eden otuz yedi buçuk guruşu yedinden alıp kabz edip menzil-i mezbûr ve meblağ-ı mezkûra müte‘allik cemî‘ de‘âvî ve mutâlebâtdan müvekkil-i mûmâ-ileyh Mustafa Ağa ile vâlidesi merkūme Dilaver Hâtun’un zimmetini ibrâ-i âmm-ı kātı‘u’n-nizâ‘la ibrâ ve ıskāt eyledik ba‘de’l-yevm husûs-ı mezbûra müte‘allik herbirimizden asâleten veyâ vekîllerimizde vekâleten da‘vâ ve nizâ‘ sudûr ve zuhûr ederse lede’l-hükkâmi’l-kirâm mesmû‘a ve makbûle olmasın dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’t-târihi’l-mezbûr.<br><br>Şühûdü’l-hâl: Mehmed Ağa b. Muharrem, Mustafa Çelebi b. Ahmed Efendi, İvaz Ağa b. ( ) muhzırbaşı, Mustafa Bey b. Hasan Ağa, Ahmed Bey b. ( ) el-cündi, Hasan Ağa el-bevvâbü’s-sultânî, Celeb Ahmed Bey b. ( ), Ali Bey b. Abdullah, İbrahim Bey b. Ömer.</p>          <br><a title="Önceki sayfa" style="text-decoration:none" href="./ayrmetin.php?idno=40929"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40931"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b619"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o813"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>