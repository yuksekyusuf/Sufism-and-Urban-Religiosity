﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 523<br>Hüküm no: 616<br>Orijinal metin no: [92b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Turşucuzâde Abdurrahim Efendi’nin vefâtı üzerine, Takfur v. Bedros ve ortağı Mardros v. Mikail’e olan borcunu kefaletinden dolayı eşi Şerife Habîbe Hanım’ın ödemesi gerektiği</b><br><br>16.686 guruş 80 akçe kefâletine binâen 900 guruşa sulh-i merhûm Turşucuzâde zevcesi<br><br>Ma‘rûz<br><br>Bezzâz esnâfından Takfur v. Bedros ve şerîki Mardros v. Mikail zimmîler meclis-i şer‘-i münîrde muvakkaten Şam-ı şerîf kādısı olup bundan akdem esnâ-yı tarîkde Beyat nâm merhalede irtihâl-i dâr-ı bekā eden mevâlî-i izâmdan Turşucuzâde es-Seyyid Abdurrahim Efendi b. es-Seyyid Mustafa Efendi’nin zevcesi zâtı ta‘rîf-i şer‘î ile mu‘arrefe olan Şerîfe Habîbe bt. es-Seyyid Mehmed mahzarında bizim merhûm-ı mûmâ-ileyh es-Seyyid Abdurrahim Efendi [93a] zimmetinde bâ-temessük cihet-i karzdan elli bin guruş hakkım olup ve meblağ-ı mezbûra zevcesi mezbûre Şerîfe Habîbe Hanım ile gāibân ani’l-meclis Hıfzı Efendi ve es-Seyyid Hâfız Mustafa Efendiler ma‘an hayatında tarefeynden bi’l-emr ve’l-kabûl kefîl ve zâmin olmalarıyla ol vechile meblağ-ı mekfûlün-bih-i merkūmdan mezbûre Şerîfe Habîbe Hanım’ın hissesine lâzım gelen on altı bin altı yüz altmış altı guruş seksen akçeyi kefâlet-i mezkûresine binâen mezbûre Şerîfe Habîbe Hanım’dan taleb ve da‘vâ eylediğimizde ol dahi müdde‘âmızı inkâr ve ol vechile beynimizde ba‘de vukū‘ı’l-münâza‘a bâ-vesâtet-ı muslihîn biz ber-minvâl-i muharrer tasaddî eylediğimiz mûceb-i kefâletden ancak zevce-i mezbûre Şerîfe Habîbe Hanım ile bi’t-tav‘ ve’r-rızâ dokuz yüz guruşa ba‘de akdi’l-musâlahati ve’l-kabûl bedel-i sulh-i mezkûrdan mâ‘adâ zikr olunan mûceb-i kefâletine binâen ziyâde meblağ-ı mütâlebemize müte‘allika âmme-i de‘avîden ancak mezbûre Şerîfe Habîbe Hanım’ın zimmetini kabûlü hâvi ibrâ ve iskāt eyledik deyü mukırrân-ı mesfûrânın takrîr-i meşrûhlarını mezbûre Şerîfe Habîbe Hanım tasdîk ve sâlifü’l-beyân ibrâdan müstesnâ bedel-i sulh-i mezkûr dokuz yüz zimmetinde müdde‘iyân-ı mersûmâna sahîhan deyni olduğunu tâyi‘aten ve kat‘iyyen ikrâr u i‘tirâf etmeğin alâ-mûceb-i i‘tirâfihimâ meblağ-ı merkūm dokuz yüz guruşu müdde‘iyân-ı mesfûrâna bi’t-taleb edâsıyla mezbûre Şerîfe Habîbe Hanım ilzâm olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-21 min Za sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31369"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31371"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b523"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o570"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>