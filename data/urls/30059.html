﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 165<br>Hüküm no: 124<br>Orijinal metin no: [45a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çerağî Hamza Vakfı’na ait menzilin mütevellisi tarafından Müderris Mehmed Said Efendi’ye kiraya verildiği</b><br><br>Mahmiye-i İslambol’da Dülgeroğlu mahallesinde sâkin müderrisîn-i kirâmdan Mehmed Said Efendi b. Abdullah Bey meclis-i şer‘-i şerîf-i enverde Çerâğī Hamza Vakfı mütevellîsi râfi‘u hâze’l-kitâb Ömer Efendi b. Ebûbekir nâm kimesne tarafından husûs-ı âti’z-zikrde vekîl olduğu müderrisîn-i kirâmdan Abdülvehhab Efendi b. Abdullah ve el-Hâc Ahmed b. el-Hâc Rasûl şehâdetleriyle sâbit olan İbrahim Efendi mahzarında ikrâr ve takrîr-i kelâm edip mârrü’z-zikr Çerâğī Hamza Vakfı müsakkafâtından olup mahmiye-i mezbûrede Beyceğiz mahallesinde vâki‘ bir tarafdan Simkeş Kara İsmail menzili ve bir tarafdan Veli Beşe menzili ve bir tarafdan Mehmed Emin Efendi menzili ve bir tarafdan tarîk-i âm ile mahdûd müştemilât-ı ma‘lûmeyi hâvî bir bâb menzil müderrisîn-i kirâmdan karındaşı Mustafa Efendi’nin bi’l-icâreteyn tasarrufunda iken bilâ-veled fevt olup taraf-ı vakf-ı merkūma âid ve râci‘ olmağla menzil-i mezkûr sûk-ı sultânîde ba‘de’l-müzâyede ve inkıtâ‘ı’r-rağbe el-yevm bedel-i misli olan dört yüz elli guruşda benim üzerimde karâr edip tâlib-i âharı zuhûr etmemekle vekîl-i mezbûr İbrahim dahi menzil-i mezkûru mârrü’z-zikr dört yüz elli guruş mu‘accele ve icâre-i müeccele-i kadîmesiyle taraf-ı vakıfdan bi’l-vekâle bana îcâr ve tefvîz ve ben dahi istîcâr ve kabûl ve mu‘accele-i merkūmeyi vekîl-i mezbûra tamamen def‘ u teslîm ol dahi vakf-ı mezbûr için ahz u kabz eylediğinden sonra medfû‘um olan mu‘accele-i merkūmenin istifâsına ve bi’l-cümle husûs-ı mezkûra müte‘allika âmme-i da‘vâdan taraf-ı vakf-ı mezbûru ve mütevellî-i mezbûr Ömer Efendi’nin vekîl-i mezbûrun zimmetlerini ibrâ ve ıskāt edip ol dahi ibrâyı kabûl eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 22 min-Şa‘bân sene 1184.<br><br>Şuhûdu’l-hâl: Müderrisîn-i kirâmdan Abdülvehhab Efendi b. Abdullah, el-Hâc Ahmed b. el-Hâc Rasûl, Muhzırân Kethudâsı Mehmed Ağa b. Ahmed, el-Hâc Mustafa b.Hüseyin, Ali Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=30058"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30060"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b165"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o352"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>