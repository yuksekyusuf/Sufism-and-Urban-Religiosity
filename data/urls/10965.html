﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 387<br>Hüküm no: 422<br>Orijinal metin no: [61a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Molla Gürani mahallesindeki yanmış ev arsasının İbrahim b. Ali’ye ait olduğuna dair şahitler olduğu</b><br><br>İstihbâr-ı arsa<br><br>Mahmiye-i İslâmbol’da Molla Gürânî mahallesinde sâkin işbu bâ‘isü’l-kitâb es-Seyyid İbrahim b. Ali nâm kimesne meclis-i şer‘-i şerîf-i enverde takrîr-i kelâm ve bast-ı merâm edip mahalle-i mezbûrede vâki‘ bir tarafdan Ahmed Ağa arsası ve bir tarafdan Kethudâ Ahmed Ağa arsası ve bir tarafdan Okçu Abdurrahman Ağa arsası ve bir tarafdan tarîk-i âm ile mahdûd derûnunda bir bi’r-i mâ ve zikr olunan Mehmed Ağa tarafından müşterek taş duvar ve Okçu Abdurrahman Ağa tarafından müstakil taş duvar ve müştemilât-ı sâireyi hâvî bir bâb mülk menzil vâlidem olup mahalle-i mezbûrede sâkine iken bundan akdem vefât eden Şerife Hadice bt. el-Hâc Mehmed nâm hatundan müntakil mülk-i mevrûsum iken zikr olunan menzil ve yedimde olan mülknâme hüccetim bundan akdem vukū‘ bulan harîk-i kebîrde muhterik olmağla takrîrim vukūf-ı tammı olan bî-garaz Müslimînden ve istihbâr ve haberleri zabt ve tahrîr ve hüccet olunup yedime i‘tâ olunmak matlûbumdur dedikde hakīkat mukırr-ı mezbûr es-Seyyid İbrahim’in bâlâda bast ü beyân ve şerh ü ayân eylediği minvâl üzere olduğunu mahalle-i mezbûre ahâlisinden es-Seyyid Ahmed Efendi b. es-Seyyid İbrahim ve Çorbacı Osman Ağa b. Abdurrahman ve Mehmed Emin Ağa b. el-Hâc Mustafa nâm kimesnelerden her biri meclis-i şer‘de alâ-tarîki’ş-şehâde haber vermeleriyle vâki‘ü’l-hâl hıfzen li’l-makāl bi’t-taleb.<br><br>Fî 13 min-Ca sene 1197<br><br>Şühûdü’l-hâl: Es-Seyyid Ahmed Efendi b. es-Seyyid İbrahim, es-Seyyid Süleyman b. es-Seyyid İbrahim, es-Seyyid İbrahim b. es-Seyyid Ahmed, Çorbacı osman Ağa b. Abdurrahman, Mehmed Emin Ağa b. el-Hâc Mustafa, Hasan Ağa b. Abdi, Esir b. Osman, Molla Ali b. Halil ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10964"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10966"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b387"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o635"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>