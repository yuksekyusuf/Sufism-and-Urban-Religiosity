﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 213<br>Hüküm no: 187<br>Orijinal metin no: [36b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yakut bt. Mikasar’ın, ipekçi dükkânı gediğini Artin v. Kegork ve Bedros v. Marat’a sattığı</b><br><br>420 guruşa iştirâken oda bey‘i<br><br>Ma‘rûz[-ı dâ‘î-i devlet-i aliyyeleridir ki]<br><br>Mahrûse-i Galata’ya muzâfe kasaba-i Beşiktaş’a tâbi‘ Ortaköy’de mütemekkine Yakut bt. Mikasar nâm Nasrâniye tarafından husûs-ı âtîde ikrâra vekîl olduğu şahsını bilir Agob v. Abraham ve Tatus v. Kirkor nâm zimmîler şehâdetleriyle sâbit olan Toros v. Seterak nâm zimmî meclis-i şer‘-i münîrde kazzâzlar kethüdâsı Abdüllatif Ağa ve yiğitbaşıları Mehmed hâzır oldukları hâlde bâ‘iseyi’l-i‘lâm Artin v. Kegork ve Bedros v. Marat zimmîler muvâcehelerinde bi’l-vekâle takrîr-i kelâm edüp müvekkilem mersûme Yakut Nasrâniye İstanbul’da Çarşı-yı Kebîr’de Aynalı han karşısında köşede vâki‘ tülbentçi ve derzi dükkânları ile mahdûd ve bir kepenkli bir bâb kazzâz dükkânı derûnunda mevcûde bir gedik i‘tibâriyle başmuhâsebe kaleminde mukayyed beyne’l-hiref gedik tâ‘bir olunur akd-i âti’z-zikrin sudûruna değin bir kıt‘a sûret mantûkunca yedimde mâlım ve mülküm olan âlât-ı lâzıme-i ma‘lûmemi tarafeynden bi’l-îcâb ve’l-kabûl bâtten ve sahîhan bi-safkatin vâhidetin mersûmân Artin ve Bedros zimmîlere nısfiyet üzere iştirâken dört bin iki yüz guruş semen-i medfû‘ ve makbûza bey‘ ve temlîk ve teslîm eylediğimde onlar dahi ber-vech-i muharrer iştirâken iştirâ ve temellük ve tesellüm ve kabz ve kabûl etmeleriyle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt etmemizle fîmâ ba‘d âlât-ı lâzıme-i mezkûre mersûmân Artin ve Bedros zimmîlerin nısfiyet üzere iştirâken mülk-i müşterâları olup benim kat‘â alâka ve medhalim kalmamışdır dedi deyü ba‘de’l-ikrâr ve tasdîk âlât-ı lâzıme-i mezkûrenin kaleminde müvekkile-i mersûme Yakut Nasrâniye üzerine olan kayd-ı atîki ref‘ ve terkīn-birle mesfûrân Artin ve Bedros zimmîler isimlerine kayd ve yedlerine müceddeden bir kıt‘a sûret i‘tâsı bâbında istid‘â-yı inâyet etmeleriyle istid‘âları üzere gedik-i mezkûrun müvekkile-i mersûme Yakut [37a] Nasrâniye üzerinde olan kaydı ref‘ ve müşteriyân-ı mesfûrân Artin ve Bedros zimmîler isimlerine kayd ile sûret i‘tâ buyrulmak iktizâ eylediği İstanbul Mahkemesi’nden huzûr[-ı âlîlerine i‘lâm olundu.]<br><br>Fî-gurre-i R sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32612"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32614"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b213"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o553"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>