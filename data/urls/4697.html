﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 382<br>Hüküm no: 418<br>Orijinal metin no: [57b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mekke kadısı Abdullah Efendi b. Hamid Efendi b. Mustafa’nın Gürcü asıllı kölesi Süleyman b. Abdullah’ı öldüren Yahya b. Halil’in Abdullah Efendi gelince davası görülmek üzere hapsedilmesine karar verildiği</b><br><br>Efendi hazretleri imzâsıyladır.<br><br>Hâlâ Mekke-i mükerreme şerrefahallâhu te‘âlâ kādısı olan umdetü’l-mevâliyyi’l-izâm zübdetü’l-e‘âliyyi’l-fihâm Abdullah Efendi b. el-merhûm Hamid Efendi b. Mustafa’nın dâmadı olup mûmâ-ileyhin nâtık ve sâmit cemî‘ eşyâsı bi-tarîkı’l-vedî‘a yedinde mahfûza müvedda‘ı ve cemî‘ umûrunda mâ suniʻat min-şey’in fe-hüve câizün emruhû ma‘nâsı üzere vekâlet-i âmme ile vekîl olduğu fahrü’l-müderrisîni’l-kirâm Kethüdâzâde Mustafa Efendi b. Ahmed Efendi ve Ali Çelebi b. Receb şehâdetleriyle hasm-ı câhid-i şer‘î mahzarında sâbit ve sübût-ı vekâletine hükm-i şer‘î lâhık olan fahrü’l-müderrisîni’l-kirâm bâ‘isü hâze’l-kitâb Mustafa Efendi b. Hüseyin Efendi meclis-i şer‘-i şerîf-i enverde Yahya b. Halil nâm şâbb-ı emred mahzarında bi’l-vekâle üzerine da‘vâ ve takrîr-i kelâm edip müvedda‘ım ve müvekkilim mûmâ-ileyhin abd-i memlûkü olup ber-vech-i meşrûh yedimde vedî‘a olan orta boylu kara gözlü açık kaşlı Gürciyyü’l-asl Müslimü’l-mille Süleyman b. Abdullah nâm gulâmını mezbûr Yahya târih-i kitâbdan bir gün mukaddem Mahmiye-i İstanbul’da mûmâ-ileyhin menzili kurbünde Zincirlikuyu çeşmesi önünde vakt-i dahve-i kübrâda bir kara saplı bıçak ile sol memesi altından bi-gayr-ı hakkın amden darb ve cerh edip ol hînde gulâm-ı mezbûr cerh-i mezkûrdan müteessiren fevt olduğu taraf-ı şer‘den keşf ve hüccet olunup katl-i mezbûr ber-vech-i muharrer âlet-i câriha ile olmağla mûceb-i şer‘îsinde şer‘an vekâlet câiz ise de mücerred isbâtı husûsu müvekkilim mûmâ-ileyhin hukūkundan bir hak olmağla ben tarafından minvâl-i meşrûh üzere vekâlet-i âmme ile vekîl olup vekâlet-i mezbûre mücerred isbât husûsunda câiz olmağla ancak isbât-ı hak için mezbûr Yahya’ya suâl olunup ikrâr ederse ikrârı inkâr eder ise <<inkârı>> takrîri tahrîr ve muvâcehesinde şâhidlerim istimâ‘ olunmak matlûbumdur dedikde gıbbe’s-suâl ve akībe’l-inkâr müdde‘î-i mezbûrdan müdde‘âsını mübeyyine beyyine taleb olundukda udûl-i ahrâr-ı ricâl-i Müslimînden olup mârru’z--zikr Zincirlikuyu kurbünde sâkin Ahmed Çelebi b. Mehmed ve Mustafa b. Abdullah nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ târih-i kitâbdan bir gün mukaddem dahve-i kübrâda müvekkil-i müşârun-ileyh Hamid Efendizâde Abdullah Efendi’nin orta boylu kara gözlü açık kaşlı Gürciyyü’l-asl Müslimü’l-mille Süleyman b. Abdullah nâm gulâmını işbu hâzır bi’l-meclis Yahya b. Halil nâm şâbb-ı emred kara saplı bir bıçak ile sol memesinin altından bi-gayr-ı hakkın amden bizim huzûrumuzda darb ve cerh edip ol hînde cerh-i mezbûrdan müteessiren vefât etmişdir biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın veliyy-i katîl hâzır oluncaya değin mezbûr Yahya habs olunmak üzere tenbîh olunup mâ-vaka‘a bi’t-taleb ketb olundu.<br><br>Fî 18 min-Cumâdelâhire sene 1121<br><br>Şuhûdü’l-hâl: Hasan Efendi b. Mustafa, Ali Efendi b. el-Hâc Osman, İbrahim Efendi b. Mustafa, Mehmed Efendi b. Abdurrahim ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4696"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4698"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b382"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o608"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>