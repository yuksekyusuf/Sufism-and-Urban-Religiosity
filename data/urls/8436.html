﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 1 Numaralı Sicil (H. 964-965/ M. 1557-1558) <br>cilt: 41,&nbsp;sayfa: 74<br>Hüküm no: 35<br>Orijinal metin no: [7b-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mihrimâh Sultân’ın At Meydanı yakınında beş yüz altına ev satın aldığı</b><br><br>El-Hamdü lillâhi ve’s-salâtü alâ nebiyyihî ammâ ba‘d, işbu usûl ve mebânî cihetiyle sahîh ve şer‘î, elfâz ve me‘ânî cihetiyle sarîh ve mer‘î bir hüccettir ki mazmûn ve meknûnu vakfiyeyi muhbirdir. Silahdâr el-Hâc Ali b. İskender Bey meclis-i şer‘-i şerîf ve mahfil-i dîn-i münîfde hâzır olup şöyle ikrâr ve i‘tirâf eyledi ki, işbu akdin kendilerinden sudûruna kadar mâliki olduğu, yedinde ve taht-ı tasarrufunda bulundurduğu, At Meydanı kurbündaki ( ) mahallesinde kâin, bir taraftan At Meydanı ile, tarafeynden müvekkile-i mûmâ ileyhâ mülkü ile ve bir taraftan tarîk-ı hâs ile mahdûd mülk menzilini ki muhavvata-i dâhiliye ve muhavvata-i hâriciyeyi müştemildir ammâ muhavvata-i dâhiliyesi önlerinde iki sofa bulunan iki tahtânî hâneyi, mutfağı, su kuyusunu ve iki helâyı hâvîdir, muhavvata-i hâriciyesi ahırı, altı odayı, su kuyusunu, helâyı ve avluyu hâvîdir, beş yüz cedîd sultânî altın semen-i mu‘ayyen-i makbuz ile fahrü’l- afâifi’l-muhadderât, tâcü’n-nisvetü’l-mu‘azzamât, zeynü’n-nisvâni’l-muvakkarât, sâhibetü’l-ikbâl ve’s-se‘âdât, Âişetü’z-zamân, Fâtımatü’d-devrân, celîletü’ş-şân, talibetü rızâi’r-rahmân, meliketü’l-melikât, melekiyyetü’z-zât, el-muhtassa bi-mezîdi inâyeti’l-meliki’l-mennân Mihrimâh Sultân bt. Sultânü’l-a‘zâm Hakanü’l-mu‘azzam, avnü’l-ümmeti’z-zâhire, zeynü’l-milleti’z-zâhide, nâşirü mehâsini’l-emni ve’l-emân, bâsıtu bisâtı’l-adli ve’l-ihsân, Sultânü’l-İslâm ve’l-Müslimîn, zıllü’llâhi te‘âlâ fi’l-âlemîn, gıyâsü’l-hakkı ve’d-dünyâ ve’d-dîn, halîfetü’llâhi te‘âlâ fi’l-arzeyn, es-Sultân b. es-Sultân b. es-Sultân b. es-Sultân, Sultân Süleymân Han b. es-Sultân Selîm Han b. es-Sultân Bayezid Han -eyyede’llâhü devletehû ve eyyede saltanatehû- vekîli fahrü’l-akrân makbûlü’s-südûr ve’l-erkân el-muhtas bi-mezîdi inâyeti’l-meliki’-allâm Mahmud Ağa b. Abdüsselam’a sattı. Müşârun ileyh Mahmud Ağa kıbelinden tasdîka vekâleti Ali b. el-Hâc Pîrî ve Hasan b. Mustafa el-bevvâb nâm kimselerin şehâdetleri ile sâbit olan vekîl fahrü’l-emâsil ve’l-akrân İbrahim Kethüdâ b. Abdülmennân vâki‘ ikrârı tasdik etti.<br><br>Şuhûdü’l-hâl: İbrahim Ağa ez-zevvâk, Rüstem Ağa ez-zevvâk, Mevlânâ Mehmed Çelebi b. Ahi, Mahmud Çelebi b. Ahmed, Süleyman b. Yahya, Hüseyin b. Ali, Cafer b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=8435"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8437"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt001&bsm=blt001b074"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt001&bsm=blt001o387"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>