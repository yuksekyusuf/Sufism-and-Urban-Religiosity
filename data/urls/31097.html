﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 307<br>Hüküm no: 343<br>Orijinal metin no: [48a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdülkadir b. Mustafa ve Mustafa b. Zeynelâbidin’in, Sinan Paşa Vakfı’ndan icareli hamamı Salih Ağa b. Ahmed’e kiraladıkları</b><br><br>Hamam îcârı i‘lâmı<br><br>Ma‘rûz<br><br>Ashâb-ı arzuhâlden Haseki el-Hâc Abdülkādir b. Mustafa ve Bostanî Mustafa b. Zeynelâbidin asâleten ve Nefise bt. Abdullah nâm Hatun tarafından husûs-ı âti’l-beyânda vekîl olduğu zâtını ârifân Ali Ağa b. Mustafa ve diğer Ali Ağa b. Hasan şehâdetleriyle sâbit olan Ömer Efendi b. el-Hâc Ahmed vekâleten nezâret-i Şeyhülislâm -sellemehü’s-selâmîde— âsûde evkāf müfettişi mevâlî-i izâmdan Faziletlü Suedâ Beyefendi ile bi’l-ma‘iyye du‘âhânemizde akd olunan meclis-i şer‘-i şerîf-i enverde derûn-ı arzuhâlde mezkûrü’l-ism Hammâmî es-Seyyid Salih b. Ahmed mahzarında nezâret-i müşârun-ileyhde âsûde Sinan Paşa Vakfı musakkafâtından kasaba-i Beşiktaş’ta köprübaşı ittisâlinde kâin çifte hammama biz ve müvekkile-i mezbûre ale’l-iştirâk bi’l-îcâreteyn mutasarrıflar ve derûnunda mevcûd gedik âlât-ı lâzıme-i ma‘lûmesinin dahi nısfı müvekkile-i merkūme Nefise Hatun’un mülkü ve nısf-ı âharı merkūm Salih Ağa’nın mülkü ve hammam-ı mezkûra dahi beher şehr kırkar guruş kirâ ile müşâhereten müstecirimiz olup lâkin kırk guruş hammam-ı mezkûrun îcâre-i misli olmamağla hammam-ı mezbûru merkūm es-Seyyid Salih Ağa îcâre-i misli ile istîcâr eylemesini bi’l-asâle ve bi’l-vekâle murâd eylediğinde ol dahi cevâbında hammam-ı mezbûrun kırk guruş kadîm kirâsı olup ve kadîm kirânın üzerine zam olunmak yedimde olan fermân nâtık olduğu üzere memnû‘dur deyip ol vechile beynimizde ba‘de’l-münâza‘a beynimiz ıslâh ve tevfîk olunup tarefeynden her birimiz rızâsıyla biz hammam-ı mezkûru şehr-i âtî Rebi‘ulevveli gurresinden beher şehr yüz guruşa merkūm es-Seyyid Salih Ağa’ya bi’l-asâle ve bi’l-vekâle îcâr eylediğimizde ol dahi ber-vech-i muharrer istîcâr ve kabûl ve îcâre-i mezkûreyi beher şehr hitâmında edâya ta‘ahhüd edip bu vechile kat‘-ı nizâ‘ eyledik deyü ikrâr ve tasdîkleri tescîl ve İstanbul Mahkemesi’nden huzûr-ı âlîlerine i‘lâm olundu.<br><br>Fî-19 S sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31096"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31098"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b307"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o615"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>