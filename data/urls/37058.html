﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 200<br>Hüküm no: 114<br>Orijinal metin no: [34a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şaban Çelebi vefat eden Duacızade Abdullah Efendi’nin vasisi olduğunu ispat ettiği</b><br><br>Husûs-ı âti’l-beyânın mahallinde istimâ‘ ve tahrîri iltimâs olunmağın savb-ı şer‘den me’zûnen irsâl olunan Mevlânâ es-Seyyid Abdullah Efendi b. İbrahim mahmiye-i İstanbul’da Emîr Buhârî Tekyesi’nde hâlâ Nakşibendiye şeyhi olan umdetü’l-meşâyihi’l-kirâm es-Seyyid Fazlullah Efendi’nin menziline varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf ettikde mahmiye-i mezbûrede Hoca Üveys mahallesinde sâkin iken bundan akdem vefât eden Du‘âcızâde Abdullah Efendi b. Mustafa b. Himmet’in tesviye-i umûruna ve sagīre kızı Âişe’nin mal-ı müntakilini vakt-i rüşd ü sedâdına varınca hıfza vasiyy-i muhtârı olduğunu iddi‘â eden mahalle-i mezkûrede sâkin bâ‘isü’l-kitâb Şa‘bân Çelebi b. Mehmed meclis-i ma‘kūd-ı mezbûrda müteveffâ-yı mezbûrun li-ebeveyn ammi oğlu İsmail b. Osman mahzarında üzerine da‘vâ ve takrîr-i kelâm edip müteveffâ-yı mezbûr fevtinden yirmi gün mukaddem hasta ve alîl olduğu hâlde bi-emrillâhi te‘âlâ rıhlet eylediğimden sonra tesviye-i umûruna ve sagīre kızı Âişe’nin mal-ı müntakilini vakt-i rüşd ve sedâdına varınca zabt ve hıfza huzûr-ı Müslimînde beni vasiyy-i muhtâr nasb ve ihtiyâr ettikde ben dahi muvâcehesinde kabûl ve musırran-aleyhâ fevt oldukda sagīre-i mezbûrenin mal-ı müntakilini zabt ve hıfza mezbûr İsmail b. Osman mâni‘ olur suâl olunsun dedikde gıbbe’s-suâl ve’l-inkâr müdde‘î-i mezbûrdan sıdk-ı makāline beyyine taleb olundukda udûl-ı Müslimînden mûmâ-ileyh eş-Şeyh es-Seyyid Fazlullah Efendi <<nin ve>> b. Abdullah ve Akşemseddin [mahallesinde] sâkin Osman Efendi b. Şa‘bân li-ecli’ş-şehâde meclis-i ma‘kūd-ı mezkûra hâzırân olup istişhâd olundukda fi’l-hakīka müteveffâ-yı mezbûr Du‘âcızâde Abdullah Efendi b. Mustafa b. Himmet fevtinden yirmi gün mukaddem tesviye-i umûruna ve sagīre-i mezbûrenin mal-ı müntakilini zabt ve hıfza vasiyy-i muhtâr nasb ü ta‘yîn ettikde ol dahi muvâcehesinde kabûl ve musırran-aleyhâ vefât eyledi biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm vâki‘ hâli mevlânâ-yı mezbûr mahallinde tahrîr ve ma‘an ba‘s olunan Hasan Çelebi b. Abdullah ile meclis-i şer‘a gelip alâ-vukū‘ihi inhâ ve takrîr etmeğin mâ-vak‘a kayd-şüd.<br><br>Fî 19 Muharrem sene 1110<br><br>Şuhûdü’l-hâl: es-Seyyid Halil Efendi b. Muslu, es-Seyyid Ahmed Efendi b. Ali, Rûşenî Efendi, Abdullah Efendi b. Abdülbaki el-İmâm.</p>          <br><a title="Önceki sayfa" style="text-decoration:none" href="./ayrmetin.php?idno=37057"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37059"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0200"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1211"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>