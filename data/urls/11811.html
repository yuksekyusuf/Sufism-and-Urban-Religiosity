﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 540<br>Hüküm no: 480<br>Orijinal metin no: [157b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Bey b. Abdullah’ın Vezir Cafer Paşa tarafından vakfedilip Medine-i Münevvere Evkafı’na intikal eden evi kiralaması</b><br><br>İşbu râfi‘ü’l-kitâb fahrü’l-akrân Mustafa Bey b. Abdullah nâm bevvâbü’s-sultânî meclis-i şer‘-i şerîf-i enverde takrîr-i kelâm edip mahmiye-i Kostantıniyye’de Kadırga Limanı kurbünde Fethiye Câmi‘i mahallesinde ( ) demekle ma‘rûf mahallede sâkin iken vefât eden merhûm Vezîr Ca‘fer Paşa hâl-i hayâtında mahalle-i mezbûrede vâki‘ muhavvata-i hâriciyyesinde ve muhavvata-i dâhiliyyesinde büyût-ı müte‘addideyi müştemil inde’l-cîrân ma‘lûmü’l-hudûd olan mülk sarâyını vakf ve habs edip süknâsını evvelâ kendi nefsine ve sâniyen muhavvata-i dâhiliyyesini zevcesine ve muhavvata-i hâriciyyesini evlâdına, ba‘dehüm Medîne-i Münevvere fukarâsına vakf etmekle vâkıf-ı mûmâ-ileyhin evlâdından fahrü’l-akrân Mehmed Bey’in meşrûtiyyet üzere mutasarrıf olduğu mezkûr muhavvata-i hâriciyyeden bir tarafı Üstâd Mahmud Vakfı ve bir tarafı Ali Bey ve Hadice Hatun bt. Bîzebân Ağa mülkleri ve bir tarafı sarây-ı mezkûr ve tarîk-i âm ile mahdûd olup tûlen ve arzen bâ-hesâb-ı şatrancî yedi yüz yirmi dokuz zirâ‘ arsa üzerinde üç bâb fevkānî odaları ve fırın ve matbah ve ahır ve bi’r-i mâ ve kenîf ve sâhayı müştemil olan vakıf menzil harâba müşrif olup merkūm Mehmed Bey ta‘mîrine kādir olmamağla menzil-i mezkûrun süknâsını vakf-ı mezbûra teberru‘ ve teslîm edip vakf-ı mezbûr mütevellîsi olan mefharü’l-emâsil ve’l-akrân İsmail Çelebi b. Mehmed dahi tesellüm eyledikden sonra mütevellî-i müşârun-ileyh menzil-i mezkûru dört bin akçe icâre-i mu‘accele ve yevmî bir akçe icâre-i müeccele ile bana îcâr edip ben dahi istîcâr ve kabûl eylediğimde menzil-i mezkûrda kendi mâlımdan icâre-i mu‘acceleme mahsûb olmak üzere binâya izin birle mütevellî-i mûmâ-ileyh hatem ve imzâsını müştemil târîh-i kitâb şehri evâhiri ile müverrah yedime tezkire vermişdi, el-hâletü hâzihî tezkire-i mezbûreye nazar olunup mûcebince savb-ı şer‘den dahi hüccet-i şer‘iyye verilmek matlûbumdur dedikde mûmâ-ileyh Mustafa Bey’in yedinde olan tezkire-i merkūmeye nazar olunup mazmûnu takrîrine muvâfık bulunmağın mâ-hüve’l-vâkı‘ bi’t-taleb ketb olundu.<br><br>Hurrire fî-evâhiri Cemâziyelâhire sene seb‘a ve selâsîn ve elf.<br><br>Şühûdü’l-hâl: İbrahim Çelebi b. İsa el-mülâzım, eş-Şeyh Mehmed Efendi b. ( ), Abdi Efendi b. Hasan el-imâm, Muharrem b. Hasan el-müezzin, Muharrem b. Ramazan, Hüseyin Çavuş b. Abdullah, Ali Bey b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11810"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11812"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b540"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o669"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>