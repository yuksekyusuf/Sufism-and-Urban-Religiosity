﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 359<br>Hüküm no: 587<br>Orijinal metin no: [58a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Pretamoz v. Sava’nın memleketi olan Niğde’nin Frenk karyesindeki ev, eşyâ ve üç kıtʻa bağını Manat v. Kostantin’e satıp ücretini aldığının tespit olunduğu</b><br><br>Maʻrûz;<br><br>Sâhib-i arzuhâl Pretamoz v. Sava nâm zimmî derûn-ı arzuhâlde mezkûr olup zikr-i âtî emlâke vazʻ-ı yedi sâbit olan Manat v. Kostantin nâm zimmî muvâcehesinde vilâyet-i Anadolu’da Niğde kazâsına tâbiʻ Frenk nâm karyede vâkiʻ inde’l-ahâlî maʻlûmü’l-hudûd mülk menzil ile eşyâ-i maʻlûme-i memlûkemi ve yine karye-i mezbûrede her birinin hudûdları lede’l-ahâlî maʻlûm kürûmları mülk üç kıtʻa bağlar bâ-hüccet-i mübâyaʻa mülküm olduğu hâlde beyʻ-i bâtt-ı sahîh-i şerʻî ve safka-i vâhide ile üç yüz üç guruşa mesfûr Manat zimmîye bin yüz altmış senesi Zilkaʻdesi gurresinde Havâss-ı aliyye nâibi müderrisîn-i kirâmdan fazîletlü Ebûbekir Efendi dâʻîleri huzûrlarında beyʻ ve temlîk ve mahallinde zabt u tasarrufa taslît ol dahi baʻde’l-iştirâ ve’t-temellük ve’l-kabûl semen-i emlâk olan meblâğ-ı mezbûr üç yüz üç guruşun iki yüz on üç [guruş] mütâlebesinden mesfûr Manat zimmînin zimmetini ibrâ ve iskāt edip emlâk-i mezkûre mülk-i müşterâsı olmuşdur deyü baʻde’l-ikrâr ve’t-tasdîk nâib-i mûmâ-ileyh dahi husûs-ı mezbûru nâtık târîh-i mezkûr ile müverrah hatemini hâvî ibrâz olunan bir kıtʻa iʻlâm tahrîr ve iʻtâ etmiş idi el-hâletü hâzihî emlâk-i mebîʻ-i mezbûr semeninden bâkī doksan guruş dahi mesfûr Manat zimmî yedinden tamamen ahz u kabz eyledim deyü mazmûn-ı iʻlâmı ve semen-i bâkī meblâğ-ı mezbûr doksan guruşu kabzını baʻde’l-ikrâr ve’t-tasdîk arzuhâlinde tahrîr olunduğu üzere eylediği daʻvâsı bî-vech olmağla muʻârazadan mesfûr Pretamoz zimmî menʻ-birle tescîl olunup mübâşiri iltimâsıyla huzûr-ı âlîlerine iʻlâm olundu. Fermân hazret-i veliyyü’l-emrindir.<br><br>Fî 20 min-Recebi’l-ferd sene 1161</p>          <br><a title="Önceki sayfa" style="text-decoration:none" href="./ayrmetin.php?idno=17539"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17541"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b359"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o714"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>