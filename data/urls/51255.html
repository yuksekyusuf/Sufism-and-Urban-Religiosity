﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 231<br>Hüküm no: 325<br>Orijinal metin no: [31a-4, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mustafa b. Abdullah’ın, Mehmed b. Karagöz’den alacaklı olduğu</b><br><br>İşbu kitâb-ı şer‘înin yazılmasının ve irsâlinin sebebi şudur ki Mahrûse-i Bolu mahallâtından Karaçayır mahallesi sükkânından udûlden Rıdvan b. Abdullah ve Mehmed b. Mustafa nâm şâhitler, mahalle-i mezbûrede sâkin, erbâb-ı tîmardan Mustafa b. Abdullah nâm kimesneden sâdır olan da‘vâ-yı sahîha-i şer‘iyyede gıbbe’l-istişhâd nakil ve tahvil için şöyle şehâdet ettiler ki, hâlen mahrûse-i Üsküdar’da vâki‘ Hacı Paşa sarayı kurbunda sâkin Mehmed b. Karagöz nâm kimesne, müdde‘î-i mezbûrdan karz cihetiyle râyic fi’l-vakt iki bin akçe almışdı. Meblağ-ı mezbûr hâlâ onun zimmetinde olup onu nerede bulursa alacağını isteme hakkı hâlâ da‘vâcıdadır. Şehâdetleri ba‘de şerâiti’l-kabûl ınde’ş-şer‘ mu‘teber ve makbûl oldukdan sonra mûcibince hükmedildi. Müdde‘î-i mezbûr sonra meblağ-ı mezbûrun kabzı için hâmil-i hâze’l-kitâb Bâli Ağa b. Sübhanverdi’yi vekîl ta‘yîn etti. O da vekâlet-i mezbûreyi vech-i mastûr üzere kabûl etti. Gıbbe’t-taleb ve’s-suâl, hakīkat-i hâl ve masdûka-i makāl, mahrûse-i mezbûre hâkim-i adline inhâ olundu. Cerâ zâlike ve hurrire fî evâili Rebî‘ sene elf mine’l-hicreti.<br><br><br>Şuhûdü’l-hâl: Fahrü’l-kuzât Mevlânâ Şah Mehmed Efendi hüve el-kadı eş-şehîr bi Melek-zâde, Cafer b. Abdullah ve Muslu Kethüdâ [b.] Abdullah Derkenar: Zikr olunan meblağ-ı mezbûr kayd-ı merkūm mûcebince mezbûr Mehmed b. Karagöz’den hükm olunup mâ vaka‘a kayd olundu.</p>          <br><a title="Önceki sayfa" style="text-decoration:none" href="./ayrmetin.php?idno=51254"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51256"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b231"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o776"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>