﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 79<br>Hüküm no: 14<br>Orijinal metin no: [3b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Satı bt. Abdullah’ın boşandığı eşi es-Seyyid Ahmed’den hamile olduğu çocuğu için nafaka tayin edildiği</b><br><br>Nafaka-yı haml.<br><br>Mahmiye-i İstanbul’da Mi‘mâr Sinan Mahallesi sâkinelerinden olup zâtı ta‘rîf-i şer‘î ile mu‘arrefe olan Satı bt. Abdullah nâm hatun meclis-i şer‘-i hatîr-i lâzımü’t-tevkīrde zevc-i mutallıkı bâ‘isü hâze’l-kitâb es-Seyyid Ahmed b. es-Seyyid Mehmed mahzarında ikrâr ve takrîr-i kelâm edip zevcim mezbûr es-Seyyid Ahmed târih-i kitâbdan bir gün mukaddem beni bâyinen tatlîk etmekle zimmetinde mütekarrir ve ma‘kūdun-aleyh bin beş yüz akçe mehr-i müeccelimi bana edâ ve teslîm ben dahi yedinden tamamen ahz u kabz eylediğimden sonra mezbûr es-Seyyid Ahmed’in firâşından nâşî hamlim olmağla vaz‘-ı haml ile iddetim münkaziye oluncaya değin nafakam için târih-i kitâbdan bi’t-terâzî kıbel-i şer‘den küll-i yevm dokuz akçe ve meûnet-i süknâm için ber-vech-i muharrer yevmî dört akçe ta‘yîn olunup meblağ-ı mezkûru harc ve sarfa ve vakt-i zarûretde istidâneye ve lede’z-zafer mezbûr es-Seyyid Ahmed üzerine rücû‘a bana izin verilmeğin meblağ-ı mezkûrdan mâ‘adâ hukūk-ı sâireye müte‘allika da‘vâdan her birimiz âharı ibrâ ve iskāt eyledik dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 20 Safer sene [1]143.<br><br>Şuhûdü’l-hâl: Mehmed Çelebi b. Abdullah, İbrahim Çelebi b. Mustafa, Duhânî Mehmed b. Ahmed, Ya‘kub b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=4937"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4939"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b079"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o760"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>