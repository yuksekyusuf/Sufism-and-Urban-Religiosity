﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 291<br>Hüküm no: 185<br>Orijinal metin no: [42b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmihan bt. Bayram’ın, merhum kocası Mahmud Beşe’deki alacağını vekili aracılığıyla tahsil ettiği</b><br><br>Kasaba-i Kasımpaşaˈda Câmi‘-i Kebîr mahallesinde sâkin iken bundan akdem vefât eden Mahmud Beşe b. Mustafa nâm kimesnenin verâseti zevce-i metrûkesi İsmihan bt. Bayram ile ve li-ebeveyn kız karındaşı Fatmaˈya münhasıra oldukdan sonra mezbûre İsmihanˈın ikrâr-ı âtiˈl-beyâna vekîl olup mezbûrenin zâtını ma‘rifet-i şer‘iye ile ârifân olan Ivaz Efendi b. Halil ve Yakub b. Ali şehâdetleriyle şer‘an vekâleti sâbit olan Hasan b. Yusuf meclis-i şer‘de merkūme Fatma tarafından zikri câ’î ikrârı tasdîka vekîl olup merkūmenin zâtını ma‘rifet-i şer‘iye ile ârifân olan Ömer Efendi b. Ahmed ve Abdullah Efendi b. Mahmud şehâdetleriyle şer‘an vekâleti sâbit olan el-Hâc Mustafa b. Hasan mahzarında biˈl-vekâle ikrâr ve takrîr-i kelâm edip müvekkilem mezbûrenin zevci müteveffâ-yı merkūm zimmetinde ma‘kūdun-aleyh elli esedî [43a] guruş hakkını kableˈl-ahz fevt olmağla mezbûru merkūmeden ba‘deˈd-da‘vâ veˈl-isbât meblağ-ı mezbûrun edâsı’çün hükm-ı şer‘î lâhık olmuşdu elhâletü hâzihî mezbûr elli esedî guruş mutâlebesinden biˈl-vekâle mezbûre Fatmaˈnın zimmetini ibrâ-i âmm ile ibrâ ve ıskāt eyledim dedikde gıbbeˈt-tasdîkiˈş-şer‘î mâ vaka‘a biˈt-taleb ketb olundu.<br><br>Fiˈl-hâmis veˈl-işrîn li-sene erba‘a ve semânîn ve elf.<br><br>Şuhûdüˈl-hâl: Mustafa Beşe b. Ahmed el-mübâşir, Ömer Efendi b. el-Hâc Ali, Köse Mahmud b. Mahmud, Ahmed Çelebi b. Memi, Mustafa b. Arslan, İsmail b. Mustafa</p>          <br><a title="Önceki sayfa" style="text-decoration:none" href="./ayrmetin.php?idno=21248"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21250"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b291"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o985"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>