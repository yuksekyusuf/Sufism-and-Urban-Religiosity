﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 249<br>Hüküm no: 247<br>Orijinal metin no: [32b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Bey b. Ömer ve Ahmed Bey b. Ömer’in Ali Bey b. Mehmed’e açtıkları zarar-ziyan davasında beş guruşa sulh oldukları</b><br><br>Vilâyet-i Anadolu’da Çerkeş kazâsına tâbi‘ Çömlekçi nâm karye ahâlîsinden olup hâlâ Mahmiye-i İstanbul’da müsâfiren sâkin İbrahim Bey b. Ömer ve Ahmed Bey b. Ömer nâm kimesneler meclis-i şer‘-i şerîf-i enverde Ali Bey b. Mehmed nâm kimesne mahzarında ikrâr ve takrîr-i kelâm edip mezbûr Ali Bey bundan akdem vilâyetimizde kara? beytülmâlı emîni iken bir gece elli aded tevâbi‘iyle karyemize gelip bârgirlerine birer yem verdiğimizden mâ‘adâ bi-gayr-ı hakkın her birimize ikişer yüz değnek urup ve beynimizde ma‘lûm baʻzı eşyâmız dahi zâyi‘ oldu deyü hâlâ mûceb-i şer‘îsini da‘vâ eylediğimizde ol dahi inkâr eylediğinden mâ‘adâ siz benim kırk beş guruş nakd akçem ile bir sim hançerimi ahz eylediniz deyü bizden da‘vâ etmekle beynimizde nizâ‘-ı küllî vâki‘ olmuş idi el-hâletü hâzihî mezbûr Ali Bey zikr olunan elli aded yemîn bahâsı olmak üzere bize beş guruş def‘ ü teslîm biz dahi yedinden ahz u kabz edip husûs-ı mezbûra müte‘allika âmme-i de‘âvîden her birimiz âharın zimmetini ibrâ ve iskāt eyledik min-ba‘d birbirimiz ile aslâ da‘vâ ve nizâ‘ımız yokdur dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 9 min-şehri Rebîʻülâhir sene 1121<br><br>Şuhûdü’l-hâl: Murad Efendi b. el-Hâc Şa‘ban, Mehmed Efendi b. Mehmed, Halil Efendi b. İbrahim, Mehmed Bey b. ( ) ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4525"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4527"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b249"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o633"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>