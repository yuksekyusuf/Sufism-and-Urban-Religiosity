﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 207<br>Hüküm no: 354<br>Orijinal metin no: [58b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Üsküdar Selami Efendi mahallesinde oturan Şehriban’dan bâyinen boşanan İsmail’in mehir ve nafaka ödemesi</b><br><br>Ma‘rûz,<br><br>Üsküdar’da Selâmi Efendi mahallesinde sâkine olup zâtı mu‘arrifeyn ta‘rîfleriyle mu‘arrefe olan Şehriban nâm hatun zevci İsmail muvâcehesinde mezbûr İsmail ile beynimizde adem-i imtizâca binâen târih-i i‘lâmdan bir gün mukaddem ben talâka tâlibe olup kavga ve müşâcere ederken mezbûr İsmail bana “seni istemem, evimden çık var git” deyip elfâz-ı kinâyâtdan olmağla hâlâ ben mezbûr İsmail’den bâyinen mutallaka olduğum ecilden mezbûr İsmail’in zimmetinde mütakarrer ve ma‘kūdün-aleyh olan iki bin akçe mehr-i müeccelimi ve nafaka-i iddet-i ma‘lûme ve me’ûnet-i süknâmı taleb ederim deyü da‘vâ eyledikde mezbûr İsmail dahi fi’l-vâki‘ mezbûre Şehriban iki bin akçe mehr-i müeccel tesmiyesiyle zevcesi olduğunu ikrâr lâkin bu minvâl-i muharrer tatlîkini inkâr edicek, müdde‘iyye-i mezbûre da‘vâ-yı mezbûresini udûl-ı Müslimînden el-Hâc Mustafa b. Hasan ve Ahmed Beşe b. Mustafa nâm kimesneler şehâdetleriyle isbât etmeğin mûcebince mezbûrenin talâkına ba‘de’l-hükm meblağ-ı merkūm iki bin akçe mehr-i müecceli ile nafaka-i iddet ve me’ûnet-i süknâsı için dahi bi’t-terâzî altı yüz akçe ki cem‘an iki bin altı yüz akçeyi mezbûre Şehriban’a edâ ve teslîme merkūm İsmail’e tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî-gurreti Cumâdelâhire sene 1155</p>          <br><a title="Önceki sayfa" style="text-decoration:none" href="./ayrmetin.php?idno=52955"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52957"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b207"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o250"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>