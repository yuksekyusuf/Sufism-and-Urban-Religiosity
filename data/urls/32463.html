﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 81<br>Hüküm no: 37<br>Orijinal metin no: [8b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kürkçü Dimitri v. Tanaş’ın, Mustafa Şemseddin Efendi’den kiraladığı kürkçü dükkânını tahliye edeceği</b><br><br>Arz odasında Ayasofya’da kürkçü dükkânından ihrâc i‘lâmı<br><br>Ma‘rûz[-ı dâ‘i-i devlet-i aliyyeleridir ki]<br><br>Mübârek rikāb-ı kamer-tâb-ı hüsrevâneye takdîm olunan işbu arzuhâlde zikr ve beyân olunduğu üzere İstanbul’da Ayasofya-i Kebîr Câmi‘-i şerîfi havlusuna nâzır Haremeyn-i Muhteremeyn vakfından ma‘lûmü’l-hudûd bir bâb kebîr konak ile ittisâlinde vâki‘ bir bâb kârgîr kürkçü dükkânının bi’l-icâreteyn mutasarrıfesi Saraylı Mirât Kadın bt. Abdullah tarafından husûs-ı âtîde vekîl-i müsecceli Mehmed Şefik Ağa b. Abdullah bi’l-ma‘iyye rü’yete memûr Harameyn-i şerîfeyn müfettişi mevâlî-i izâmdan Hatîbzâde fazîletlü es-Seyyid Mehmed Derviş Efendi hâzır olduğu hâlde müvekkile-i mûmâ-ileyhânın zevci müderrisîn-i kirâmdan Benlizâde Mustafa Şemseddin Efendi mevcûd iken Çarşamba günü arz odasında huzûr-ı lâmi‘u’n-nûr-ı hazret-i Sadr-ı a‘zamîde ma‘kūd meclis-i şer‘-i enverde dükkân-ı mezkûr derûnunda mevcûde olup işbu arzuhâl hâmişinde mastûr başmuhâsebe kalemi derkenârında zımnen şürût-ı nizâma dâhil olduğu müstefâd olan kürkçü gediği âlât-ı lâzıme-i ma‘lûmesinin Çorlu kasabası hâkiminin imzâ ve hatmini hâviye bir kıt‘a mübâya‘a hücceti mantûkunca şirâen mâliki arzuhâl eden Kürkçü Dimitri v. Tanaş zimmî ile bi’d-defa‘ât terâfû‘larında mersûm Dimitri zimmî dükkân-ı mezkûrda şehriye üç guruş kirâ ile müşâhereten müvekkilenin müsteciri olup lâkin dükkân-ı mezkûr ittisâlinde vâki‘ konak-ı mezkûr havlusunun iki cânibi kârgîr dükkânları olduğundan be-gāyet dayyîk ve konak-ı mezkûr bir ahıra muhtâc olduğundan müvekkilem merkūme dükkân-ı mezkûr verâsından kapı küşâdıyla dükkân-ı mezkûru ahır yapmak içün konak-ı mezkûra ilhâk irâdesiyle işbu târih-i i‘lâm şehri gāyetine muzâfen mersûm Dimitri zimmî ile bi’t-terâzî fesh-i akd-i icâre etmekle dükkân-ı mezkûru gāyet-i şehr-i mezkûrda tahliye ve müvekkilem merkūmeye teslîme mersûm Dimitri zimmîye tenbîh olunması bi’l-vekâle murâdımdır dedikde ol dahi husûs-ı mezkûru ba‘de’l-ikrâr dükkân-ı mezkûru gāyet-i şehr-i mezkûrda tahliye ve mutasarrıfesi müvekkile-i merkūmeye teslîme mesfûr Dimitri zimmî ve mersûm Dimitri zimmînin dükkân-ı mezkûrun mukaddemâ ta‘mîrine bir kimesnenin izinsiz masrûfu olan üç yüz guruşu kendi mâlından teberru‘an zimmî-i mesfûra [9a] teslîme hâzır-ı mûmâ-ileyh Mustafa Şemseddin Efendi rızâsıyla huzûr-ı âsıfânelerinde ba‘de’t-ta‘ahhüd mersûm Dimitri zimmî meblağ-ı mezkûr üç yüz guruşu ahzı mûmâ-ileyhden tamamen ahz ü kabz eylediğini du‘âhânemizde ma‘kūd meclis-i şer‘de vekîl-i merkūm muvâcehesinde ikrâr ve meblağ-ı mezkûr üç yüz guruşdan efendi-i mûmâ-ileyh bir akçe kalmadığını i‘tirâf eylediği İstanbul Mahkemesi’nden huzûr [-ı âlîlerine i‘lâm olundu.]<br><br>Fî 28 Za sene 1236</p>          <br><a title="Önceki sayfa" style="text-decoration:none" href="./ayrmetin.php?idno=32462"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32464"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b081"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o581"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>