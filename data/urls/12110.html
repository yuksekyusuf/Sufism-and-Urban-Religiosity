﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 249<br>Hüküm no: 192<br>Orijinal metin no: [124-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kahveci Haci Agop’un ölümüyle kızlarına kalan arsanın satılmasına izin verilmesi</b><br><br>Kādızâde, izin: 1 kıt‘a<br><br>Numara: 414, harcı: 10 guruş<br><br>Medîne-i Üsküdar’a tâbi‘ Kādı karyesinde sâkin iken bundan akdem fevt olan teba‘a-i Devlet-i aliyyenin Ermeni milletinden Kahveci Haci Agop v. Haci Karabet v. Atam’ın sulbiye sagīre kızı Ancele’nin anası ve tesviye-i umûruna bâ-hüccet-i şer‘iye vasîyy-i mansûbesi şahsı Mevlevîhâne kapısı hâricinde Merkez Efendi mahallesinde sâkin adliye hademesinden Abdurrahman Ağa b. Mehmed b. Abdullah ve Davud Paşa civârında Seyyid Hanife mahallesinde sâkin Evkāf-ı Beytü’l-mâl hademesinden Hüseyin Ağa b. Mehmed b. İbrahim ta‘rîfleriyle mu‘arrefe olan işbu hâmilü’r-rakīm Pironiye bt. Kigork bi’l-vesâye takrîr-i kelâm edüp cennet-mekân firdevs-âşiyân Gāzi Sultan Mahmud Hân-ı sânî -tâbe serâhû- hazretleri evkāf-ı celîleleri mülhakātından Câmi‘-i Enderûn Vakfı müsakkafâtından karye-i mezkûrede Moda caddesinde vâki‘ yüz on dört numara ile murakkam ma‘lûmü’l-hudûd şehriye elli akçe icâre-i müeccelelü bir kıt‘a muhterik menzil arsası müteveffâ-yı merkūmun sağlığında bâ-temessük-i mütevellî bi’l-icâreteyn taht-ı tasarrufunda olup ba‘de fevtihî sagīre-i merkūme ile sulbî kebîr oğulları Boznatar ve Kaldos ve Merkel ve sulbiye kebîre kızı Melke’ye hasbe’l-âde ihmâsen intikāl edüp lâkin arsa-i mezkûre bî-hâsıl ve etrâfını muhît taş duvarları münhedim olarak enkāzı devr-i ezmine ile telef ve zâyi‘ olacağı zâhir ve bedîdâr olup ol-vechile bekāsı sagīre-i merkūme hakkında muzır ve gayr-ı müfîd olduğundan mâ‘adâ sagīre-i merkūmenin nafaka ve kisveye kemâl-i zarûreti olmağla sagīre-i merkūmenin arsa-i mezkûrede olan hisse-i şâyi‘a-i mezkûresi bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunup hâsıl olan nemâsıyla infâk ve iksâ olunmak sagīre-i merkūme hakkında her vechile enfa‘ ve evlâ olduğuna binâen işbu yedimde olup hâlâ medîne-i mezkûre nâibi mekremetlü Salim Efendi ile Onuncu Dâire-i Belediye tarafından i‘tâ olunan memhûr bir kıt‘a tahmîn-i bedel pusulası mantûkunca sagīre-i merkūmenin arsa-i mezkûrede olan hums hisse-i şâyi‘ası bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla iki bin guruş mukābelesinde bâ-re’y-i mütevellî âhara ferâğa izin taleb şüd.<br><br>Fî 28 Cemâziyelâhir sene [1]301<br><br>Şühûdü’l-hâl: (°)</p>          <br><a title="Önceki sayfa" style="text-decoration:none" href="./ayrmetin.php?idno=12109"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12111"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b249"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o308"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>