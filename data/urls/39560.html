﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 260<br>Hüküm no: 268<br>Orijinal metin no: [51b-3, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffâ Defterdâr Hasan Paşa’nın samur kürk bahâsından Afîfe Hatun’a borcu olduğu</b><br><br>Fahrü’l-emâcid ve’l-a‘yân Sinan Ağa b. Abdülmennan ve zahrü’l-cüyûş ve’l-cûd Sinan Çavuş b. Abdülvedûd ve kıdvetü’l-akrân Mehmed Rıza Çavuş b. Hüseyin nâm kimseler meclis-i şer‘-i şerîfe hâzırûn olup bundan akdem fevt olan merhûm Defterdâr Hasan Paşa’nın evlâd-ı sigārına vasiyy-i şer‘î olan Ahi Ali b. Davud nâm hasm-ı câhid mahzarında, kıdvetü’l-muhadderât umdetü’l-muvakkarât tâcü’l-mestûrât sâhibetü’s-sa‘âdât Afîfe Hatun bt. müvellâ-yı fâzıl câmi‘-i âstân-ı ulûm şeyhülislâm fî-zamânihî ve müfti’l-enâm fî-asrihî ve evânihî Mehmed Efendi kıbelinden âti’l-beyân da‘vâ ve husûmete vekâleti bi-mâ hüve nehcü’s-sübût şer‘an sâbit olan mevlânâ Halil Efendi b. ( )’dan sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki, müteveffâ-yı müşârun-ileyh Hasan Paşa hâl-i hayâtı ve kemâl-ı akl ve sıhhatinde bizim yanımızda ve katımızda zimmetinde müvekkile-i müşârun-ileyhâ Afîfe Hatun’a müşterâ-yı makbûz üç parça samur kürk bahasından râyicü’l-vakt yüz seksen bin akçe lâzimü’l-edâ ve vâcibü’l-kazâ borcu olduğunu ikrâr ve i‘tirâf etti. Şehâdeten sahîhaten şer‘iyyeten ba‘de ca‘li şerâiti’l-kabûl hâkim, meblağ-ı merkūmu müteveffâ-yı mezkûrdan ahz etmediğine, küllen ve ba‘zen hibe etmediğine, başkasına havâle etmediğine, bi-vechin mine’l-vücûh ve sebeben mine’l-esbâb zimmetini ibrâ etmediğine dâir müvekkile-i müşârun-ileyhâya yemîn verdikten sonra şehâdetleri mûcebince hükmetti.<br><br>Cerâ zâlike ve hurrire fî-evâsıtı Zilka‘deti’l-harâm li-sene târihihî.<br><br>Şühûdü’l-hâl: Fahrü’l-ekârim Mahmud Çavuş b. İbrahim, Ahmed Ağa b. ser-muhzırân, İbrahim Ağa b. reîsü’l-muhzırîn, Mehmed Bey b. Abdullah, Mustafa Beşe b. ( ) ve gayrühüm</p>          <br><a title="Önceki sayfa" style="text-decoration:none" href="./ayrmetin.php?idno=39559"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39561"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b260"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o386"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>