﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 264<br>Hüküm no: 220<br>Orijinal metin no: [61b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Meryem bt. Andon’un Süleyman Paşa Vakfı’ndan kiralamış olduğu bostanın kira sözleşmesinin feshedilmesi</b><br><br>Ma‘rûz,<br><br>Mübârek Rikâb-ı kamertâb-ı hüsrevâneye takdîm olunan arzuhâlde mezkûretü’l-ism olup Hazîne-i celîle-i Evkāf-ı hümâyûn’dan mazbût idâre olunan evkāfdan sadr-ı esbak merhûm Süleyman Paşa Vakfı’nın bi’l-meşrûta mütevellîsi mu‘arrefetü’z-zât Hadice Hanım bt. Mehmed Nazif bi’l-ma‘iyye rü’yete memûr evkāf müfettişi fazîletlü semâhatlü es-Seyyid Mehmed Emin Âsaf Beyefendi hâzır olduğu hâlde Salı günü huzûr-ı hazret-i fetvâ-penâhîde ma‘kūd meclis-i şer‘-i enverde sâhibe-i arzuhâl mu‘arrefetü’ş-şahs Meryem bt. Andon nâm Nasrâniye muvâcehesinde mütevellîsi olduğum vakf-ı mezkûr müstagallâtından medîne-i Üsküdar’da Kefçe mahalleside vâki‘ ma‘lûmü’l-hudûd icâre-i vâhideli bir bâb şükûfe bostanında mersûme Meryem Nasrâniye senevî ellişer guruş icâre ile aded ve sinîn beyân olunmaksızın müstecire olup ancak işbu sene-i mübârekede duhûl edecek Rûz-ı Kāsımı ibtidâsına izâfetle bi’t-tevliye fesh-i akd-i icâre etmemle târîh-i mezkûrede bostan-ı mezkûru tahliye ve bana teslîme mersûme Meryem Nasraniyeye tenbîh olunmak bi’t-tevliye matlûbumdur deyü da‘vâ etdikde mersûme Meryem Nasraniye dahi cevâbında bostan-ı mezkûrda senevî ber-vech-i muharrer ellişer guruş icâre-i vâhide ile müstecir olduğunu ikrâr lâkin vakf-ı mezbûrun mukaddemâ mütevelliyesi müteveffât Âişe Hanım hayatında bostan-ı mezkûrun sâbık müstecirleri yedlerinde derûnunda mevcûde gedik ta‘bîr olunur âlât-ı lâzıme-i ma‘lûme için bir kıt‘a gedik temessükü temhîr ve i‘tâ ve gedik-i mezkûr tedâvül-i eyâdî ile benim uhde-i tasarrufumda olmağla ol vechile bostan-ı mezkûru tahliye ve teslîmden imtinâ‘ ederim deyü takrîr-i meşrûhu üzere îrâd eylediği kelâmı bu makūle icâre-i vâhide ile îcâr ve istîcâr olunan akār-ı mevkūfe derûnlarında olunup ber-vech-i meşrûh istîcâr olunan gediklerin mahallerinden müstakır olması gedikler hakkında karârgīr olan şürût-ı müstahsene-i mer‘iyyede dâhil ve mu‘teber olmadığına mebnî şer‘an ve kānûnen müvecceh ve mültefet olmamağla iltifât olunmayıp ikrârı mûcebince bostan-ı mezkûru yevm-i mezkûrda tahliye birle mütevelliye-i merkūme Şerife Hatice Hanım’a teslîme mersûme Meryem Nasrâniyeye tenbîh olunduğu huzûr-ı âlîlerine i‘lâm olundu.<br><br>Fî 18 R sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1122"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1124"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b264"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o307"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>