﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 254<br>Hüküm no: 277<br>Orijinal metin no: [37b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail Ağa b. Mustafa’nın, tütüncü dükkânı gediğini Abdurrahman b. Sadullah’a devrettiği</b><br><br>Tütüncü gediği mübâya‘ası<br><br>Ma‘rûz<br><br>Sâhib-i arzuhâl Tütüncü İsmail Ağa b. Mustafa meclis-i şer‘-i enverde Tütüncü? es-Seyyid Abdurrahman b. es-Seyyid Sadullah mahzarında tütüncüler kethüdâsı ve esnâf-ı mezbûreden cerîdede mazbûtü’l-esâmî Müslimîn hâzır oldukları hâlde takrîr-i kelâm edip İstanbul’da Laleli’de kalaycı kurbünde ma‘lûmü’l-hudûd bir bâb duhancı dükkânı derûnunda mevcûde ve hâmiş-i arzuhâlde mezkûr derkenâr nâtık olduğu üzere maden kaleminde mukayyed beyne’l-esnâf gedik tâ‘bir olunur âlât-ı lâzıme-i ma‘lûmeler akd-i âti’z-zikrin sudûruna değin yedimde mülküm olmağla ben âlât-ı lâzıme-i ma‘lûmeyi tarefeynden bi’l-icâb ve’l-kabûl şürût-ı müfsideden âri bey-i bâtt-ı sahîh-i şer‘î ve safka-i vâhide ile dört yüz guruşa merkūm es-Seyyid Abdurrahman’a bey‘ ve temlîk ve vech-i lâyıkı üzere teslîm eylediğimde ol dahi ba‘de’l-iştirâ ve’l-kabz semen-i merkūm dört yüz guruşu bana tamamen def‘ ve teslîm ben dahi ahz u kabz ettikden sonra meblağ-ı mezkûrun tağrîr ve gabnine müte‘allika âmme-i da‘vâdan her birimiz âharın zimmetini kabûlünü hâvi ibrâ ve iskāt edip ba‘de’l-yevm gedik tâ‘bir olunur âlât-ı lâzıme-i ma‘lûmede benim aslan ve kat‘an alâka ve medhalim kalmayıp merkūm es-Seyyid Abdurrahman’ın mülk-i müşterâsı olmuşdur dedikde merkūm es-Seyyid Abdurrahman dahi ba‘de’t-tasdîk zikr olunan âlât-ı lâzıme-i ma‘lûme kendi üzerine maden kalemine kaydolunup yedine sûret i‘tâ buyrulmasını istid‘â eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî-25 min-Zilhicce sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=31030"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31032"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b254"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o625"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>