﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 457<br>Hüküm no: 666<br>Orijinal metin no: [55b-7]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Ali’nin muhâlaa yoluyla boşadığı karısı Fatma’ya olan borcunu ödemesi</b><br><br>Ma‘rûz;<br><br>Medîne-i Üsküdar’da Toygar Hamza mahallesinde sâkine ve zâtı mu‘arrefe Fatıma bt. Ali nâm hatun medîne-i mezbûrede mahfil-i bâbda meclis-i şer‘-i hatîrde zevc-i sâbıkı el-Hâc Mehmed b. Ali mahzarında mezbûr el-Hâc Mehmed sekiz guruş mehr-i müeccel tesmiyesiyle zevcim olup târih-i i‘lâmdan bir sene mukaddem beni tatlîk etmekle zimmetinde mütekarrir ve ma‘kūdun aleyh olan meblağ-ı mezkûr sekiz guruş mehrim ile yedimden iktirâz ve kabz ve umûruna sarfla istihlâk eylediği dört guruş ki cem‘an on iki guruş hakkımı hâlâ taleb ederim deyü ba‘de’d-da‘vâ ve’l-istintâk ve’l-ikrâr lâkin târih-i mezkûrda mehr-i mezkûru ve nafaka-i iddet-i ma‘lûmesi üzerlerine ve meûnet-i süknâsı dahi kendi üzerine olmak üzere benimle muhâla‘a ve hukūk-ı zevciyetden zimmetimi ibrâ edip ben dahi ibrâsını kabûl etmiş idim deyü eylediği def‘ini Ebûbekir b. Abdulkadir ve es-Seyyid Süleyman b. el-Hâc Ahmed nâm kimesneler şehâdetleriyle vech-i şer‘î üzere isbât etmeğin mûcebiyle müdde‘iye-i mezbûre Fatıma hatun mehr-i mezkûr da‘vâsıyla mezbûr el-Hâc Mehmed’e bî-vech mu‘ârazadan ba‘de’l-men‘ mukırr u mu‘terif olduğu meblağ-ı merkūm dört guruşu müdde‘iye-i mezbûre Fatıma Hatun’a edâ ve teslîmiyle mezbûr el-Hâc Mehmed şer‘an ilzâm olunduğu bi’l-iltimâs huzûr-ı âlîlerine i‘lâm olundu.<br><br>Fî 5 min-Şevvâl sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53690"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53692"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b457"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1043"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>