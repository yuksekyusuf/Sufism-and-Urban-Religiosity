﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 391<br>Hüküm no: 584<br>Orijinal metin no: [68a-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Veli b. Abdullah’ın başkasına ait çıkan satın aldığı câriyenin bedelini Abdülbâki b. İbrahim’den istemesi</b><br><br>Mahrûse-i Bursa sâkinlerinden râfi‘ü’l-kitâb Veli b. Abdullah mahfil-i kazâda, mahmiye-i Kostantıniyye’de Uzun Yusuf mahallesinde sâkin Abdülbâkī b. İbrahim mahzarında üzerine da‘vâ edip, işbu hâzır fi’l-meclis olan Rûsiyyetü’l-asl Bâdısabâ bt. Abdullah nâm câriyeyi, bundan akdem altı bin fıddî ve râyic fi’l-vakt akçeye, mezbûr Abdülbâkī’den iştirâ ve kabz edip semeni teslîm etmiş idim. El-hâletü hâzihî câriye-i merkūme yedimde iken Fâtıma bt. Hüseyin nâm hâtun câriye-i merkūmeye müstahık çıkup, bi’l-fi‘il mahrûse-i Bursa’da hâkimü’ş-şer‘i’ş-şerîf olan a‘lemü’l-ulemâ’i’l-mütebahhirîn Şeyhzâde Ahmed Efendi huzûrunda mülk-i mutlak da‘vâsın edip, inkârından sonra şuhûd-ı udûlle isbât edip, hâkim-i mûmâ-ileyh -esbağallâhu te‘âlâ ni‘amehû aleyh- hazretleri dahi merkūme Bâdısabâ’yı müstahıkk-ı merkūmeye hükm edip, yed ve malımdan ihrâc edip mezbûreye teslîm etdirdiğine binâen, ben dahi bâyi‘im olan mârrü’z-zikr Abdülbâkī’ye mürâca‘at bi’s-semen taleb ederim dedikde, gıbbe’s-suâl mezbûr Abdülbâkī cevâbında, fi’l-vâki‘ câriye-i merkūmeyi mezbûr Veli’ye semen-i merkūm altı bin akçeye bey‘ ve teslîm edip kabz-ı semen etmiş idim. Ve tafsîl-i sâbık üzre sâlifü’z-zikr Veli’nin da‘vâ-yı istihkāk edip hâkim-i mârrü’z-zikrin hükmü ile elinden alınmağın, mezbûr Veli için benim üzerime istircâ‘ bi’s-semen lâzım geldiği ma‘lûmumdur deyû istihkāk etdiğimde, mezbûr Abdülbâkī meblağ-ı merkūm altı bin akçenin müdde‘î-i merkūma edâsıyla ilzâm olunup, mâ vaka‘a gıbbe’t-taleb ketb ve yed-i tâlibe def‘ olundu. Tahrîren fi’l-yevmi’l-âşir min Recebi’l-ferd li sene seb‘a ve ışrîn ve elf.<br><br><br>Şuhûdü’l-hâl: Hızır Beşe er-râcil, Sefer Beşe er-râcil, Mustafa b. Gülabi, Şaban b. Abdullah, Veli b. İbrahim ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=24688"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24690"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b391"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o529"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>