﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 340<br>Hüküm no: 333<br>Orijinal metin no: [41b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yanaki v. Sofyanos’un altıda bir menzil hissesini Saltana bt. Yani’ye sattığı</b><br><br>Mülknâme.<br><br>Mahmiye-i İstanbul’da Mirahur mahallesinde mütemekkin Yanaki v. Sofyanos nâm zimmî meclis-i şer‘de işbu râfi‘u’l-kitâb Saltana bt. Yani mahzarında ikrâr ve takrîr-i kelâm edip mahalle-i mezbûrede vâki‘ bir tarafdan Laskari v. Yani mülkü ve bir tarafdan Dimitri v. Todori mülkü ve bir tarafdan Benli v. Ellez mülkü ve bir tarafı tarîk-i âmma müntehî iki bâb ulvî ve bir sofa-i ulviyeyi ve bir hücre-i ulviyeyi ve bir şehnişîni ve bir sofa-i süflâyı ve bir ahur ve bir furun ve bir bi’r-i mâ ve kenîfi ve zât-ı eşcâr-ı muhavvâtayı müştemil altı sehm i‘tibâr olunan menzilin üç sehmi Fero nâm Nasraniyenin mülkü ve üç sehmi dahi benim mülküm olup ilâ-hâze’l-ân iştirâk üzere mutasarrıflar idik el-hâletü hâzihî mülküm olan üç sehm hissemden bir sehm hisse-i şâyi‘amı bi-cümleti‘t-tevâbi‘ ve’l-levâhık ve kâffetü’l-hukūk ve’l-merâfık mezbûre Saltana’ya râyic fi’l-vakt on beş bin akçeye bâtten bey‘ u teslîm ol dahi minvâl-i muharrer üzere iştirâ ve tesellüm ve kabûl eyledikden sonra semeni olan meblağ-ı mezbûr on beş bin akçeyi tamamen yedinden alıp kabz edip menzil-i mezbûrun altı sehimden bir sehm hissesini keyfe mâ yeşâ mutasarrıfa olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-hâmis min-şehr-i Ramazani’l-mübârek li-sene isnâ ve seb‘în ve elf.<br><br>Şuhûdü’l-hâl: Mehmed Efendi b. Ali, Mehmed Çelebi b. el-müezzin, Muslı Çelebi b. Mehmed el-müezzin<br><br>Papa Saret v. Papa İbrail, Papa Toros v. Yasef, Verakır Kethudâ v. Kosta, Yanaki v. Aleksandıra, Aslan v. Aydın Kethudâ, Kiryazi v. Yorgi, Asdari v. Adrah.</p>          <br><a title="Önceki sayfa" style="text-decoration:none" href="./ayrmetin.php?idno=25219"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25221"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b340"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1025"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>