﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 37 Numaralı Sicil (H. 1022 - 1024 / M. 1613 - 1615)<br>cilt: 37,&nbsp;sayfa: 68<br>Hüküm no: 46<br>Orijinal metin no: [17a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kurd Reis b. Sinan’ın üvey çocuklarına takdir olunan nafakayı teslim alması</b><br><br>Mahmiye-i Galata dâhilinde Emekyemez mahallesi sâkinelerinden olup, bundan akdem vefât eden Zâhide bt. Ali nâm hâtunun zevci Kurd Reis b. Sinan nâm râcil meclis-i şer‘-i şerîfde, müteveffât-ı merkūmenin zevc-i âhardan olan Mahmud ve Mustafa nâm sagīrlerinin kıbel-i şer‘-i şerîfden mansûb vasîleri olan işbu râfi‘ü’l-kitâb el-Hâc İbrahim b. Nureddin mahzarında ikrâr ve takrîr-i kelâm edip, sagīrân-ı mezbûrân benim terbiyemde olmağla hâkimü’ş-şer‘a târih-i kitâbdan dört sene mukaddem nafaka ve kisveleri için beşer akçe takdîr ettirmiş idim, meblağ-ı mefrûz-ı mezkûr dört senelik dört bin dört yüz akçeyi mezbûr el-Hâc İbrahim’in yedinden bi’t-tamâm ahz ve kabz eyledim dedikde, mâ hüve’l-vâki‘ gıbbe’t-tasdîk ve’t-taleb kayd olundu. Tahrîren fî evâsıtı şehri Rebî‘ilâhir li sene selâse ve ışrîn ve elf.<br><br><br>Şuhûdü’l-hâl: Yusuf Çelebi [b.] Mustafa, el-Hâc Mustafa [b.] Abdullah, Davud [b.] Bayram, Hasan Dede [b.] Abdullah, Osman Bey [b.] Abdullah el-Cündî, Hasan [b.] İbrahim, Mustafa el-Muhzır, İbrahim el-Muhzır ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=19887"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19889"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt037&bsm=glt037b068"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt037&bsm=glt037o246"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>