﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 625<br>Hüküm no: 723<br>Orijinal metin no: [92a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nikola v. İstiko’nun emanet olarak verdiği eşyaların yandığına dair Mercimek v. Marko ve oğlu Marko’ya yemin verdirildiği</b><br><br>Yemîn.<br><br>Mahmiye-i İstanbul’da Şehzâde Câmi‘-i Şerîfi kurbünde tavukçu tâifesinden Nikola v. İstiko nâm zimmî mahfil-i kazâda işbu bâ‘isü’s-sifr Mercimek v. Marko ile sulbî kebîr oğlu Marko nâm zimmîler muvâcehelerinde üzerlerine da‘vâ ve takrîr-i kelâm edip bin yetmiş târihinde vâki‘ harîkden mukaddem merkūmânın yedlerinde bi-tarîkı’l-vedî‘a bir mukaffel sandık içinde sekiz bin nakid akçe ve üç makrame ve bir hâtem vaz‘ ve teslîm eylemişdim hâlâ mezbûrândan taleb ederin suâl olunsun dedikde gıbbe’s-suâl mezbûrân cevâblarında fi’l-vâki‘ kable’l-harîk müdde‘î-i mezkûr yedimize bir mukaffel sandık emânet vaz‘ eylemişdi lâkin harîk-i mezkûrda bizim eşyâmız ile ma‘an muhterik oldu içinde olan dahi ma‘lûmumuz değildir dediklerinde merkūmânın yedleri yed-i emânet olup yemînleri ile müsaddak oldukları ecilden müdde‘î-i mezbûrun sandığı içinde sekiz bin akçe ile üç makrame ve bir hâtemini ketm ve ihfâ ve eşyâ-i mezkûreye bir vechile te‘addî ve taksîr etmediklerine merkūmân Mercimek ile oğlu Marko’ya yemîn teklîf olundukda onlar dahi alâ-vefki’l-mesûl her biri yemîn billâhillezî enzele’l-İncîle alâ-İsa aleyhisselâm etmeğin mûcebince müdde‘î-i mezbûr bi-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fî 5 min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Şükrullah b. Mustafa, Keşfî Mustafa Efendi, Veli b. Mahmud, Rasûl b. Rıdvan, Mustafa b. Mehmed, el-Hâc Ahmed b. Mahmud, Mehmed b. Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=25609"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25611"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b625"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o974"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>