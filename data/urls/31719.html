﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 333<br>Hüküm no: 311<br>Orijinal metin no: [42a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Rıfat’ın vasisi Ümmügülsüm bt. Ahmed’in manav dükkânına tütüncü dükkânı gediğini nakletme talebinin kabul olunmadığı</b><br><br>Mana ve tütüncü gediği olmamağa tenbîh<br><br>Ma‘rûz<br><br>İstanbul’da Aksaray kurbünde sâkine Ümmügülsüm bt. Ahmed nâm Hatun meclis-i şer‘-i münîrde tütüncüler kethudâsı İbrahim Ağa ve Yiğitbaşı es-Seyyid Abdullah ve esnâfından Şehremînli Mustafa Efendi ve es-Seyyid el-Hâc Molla ve es-Seyyid Mustafa Ağa ve Uzunhacı İbrahim Ağa ve Galatalı Mustafa Ağa ve es-Seyyid Hasan Ağa ve sâirleri muvâcehelerinde mahrûse-i Galata’da Balıkpazarı kapısı hâricinde kapı ittisâlinde vâki‘ bir bâb manav dükkânı vasîsi olduğum sadrî oğlum işbu hâzır bi’l-meclis Mehmed Rıfat nâm sagīrin babasından müntakil bi’l-icâreteyn bâ-temessük-i mütevellî taht-ı tasarrufunda olup lâkin bu esnâda tütüncü esnâfından ba‘zı kimesneler gediğini benim iznimle dükkân-ı mezkûre nakl murâd eylediğinde esnâf-ı mezbûrûn mümâna‘at etmeleriyle men‘ ü def‘ olunmak bi’l-vesâye matlûbumdur deyü ba‘de’d-da‘vâ ve’l-istintâk onlar dahi cevâblarında işbu yedimizde olan fermân-ı âlî-şânda nakl-i gedik husûsu kethudâ ve yiğitbaşı ve on nefer nizâm ustaları ma‘rifetiyle olmadıkça tütüncü gediği bir mahâlden bir mahalle nakl olunması memnû‘âtdan olduğu şurût-ı nizâm-ı mer‘iyemizden olup ve işbu dükkân mâ-tekaddümden beri manav dükkânı olmağla bir vechile âhar mahâlden dükkân-ı mezkûre gedik nakline râzı değiliz deyüp emr-i âlî-şân-ı mezkûru ibrâz ile meclis-i şer‘de feth ü kırâet olundukda fi’l-vâki‘ gedik nakli husûsu kethudâ ve yiğitbaşı ve on nefer nizâm ustaları ma‘rifetleriyle ve izinleri olmadıkça bir vechile bir mahâlden bir mahalle nakl olunmasın deyü tasrîh olunduğu vasîyy-i müdde‘iye-i mezbûreye tefhîm ve dükkân-ı mezkûr kemâ-kân manav dükkânlığında ibkā ve tütüncü olmamak üzere tenbîh olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 27 Rebî‘ülevvel sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31718"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31720"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b333"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o631"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>