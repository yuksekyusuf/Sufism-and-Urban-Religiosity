﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 275<br>Hüküm no: 301<br>Orijinal metin no: [50b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat Eden Züleyha diğer ismiyle Nazende’nin vârisleri Habibe ve Fatıma’nın terekeden hisselerini teslim almaları</b><br><br>Husûs ile mîrâsdan ibrâ,<br><br>Husûs-ı âti’l-beyânın mahâllinde ketb ü tahrîri için savb-ı şer‘-i enverden bi’l-iltimâs irsâl olunan Boluvîzâde müderrisîn-i kirâmdan mevlana es-Seyyid Mehmed Esad Efendi mahmiye-i İstanbul’da Ayasofya Câmi‘-i şerîfi ittisâlinde vâki‘ kayyımbaşılara mahsûs hücreye varıp zeyl-i kitâbda muharrerü’l-[51a]esâmî Müslimîn huzûrlarında akd-i meclis-i şer‘-i âlî ettikde mahmiye-i mezbûrede Cezerî Kasım Paşa mahallesinde sâkine iken bundan akdem fevt olan Züleyha nâm-ı diğer Nazende bt. Abdullah nâm mu‘takanın verâseti zevc-i metrûku İbrahim Efendi b. Mehmed ile kendüyü i‘tâk eden Habibe ve kız karındaşı Fatıma bintey Süleyman nâm hatunlara inhisârı tahakkukundan sonra mahmiye-i mezbûrede Süleymaniye kurbünde sâkineler ve zâtları Müslimûn-ı merkūmûn ta‘rîfleriyle mu‘arrefetân-ı mezbûretân Habibe ve Fatıma hatunlar meclis-i ma‘kūd-ı mezkûrda işbu bâ‘isü’l-vesîka Kayyumbaşı merkūm İbrahim Efendi mahzarında her biri bi’l-verâse ikrâr-ı tam ve takrîr-i kelâm edip mûrisemiz müteveffât-ı mezbûrenin zevci merkūm ile hayatında istihdâm ettikleri işbu meclis-i şer‘de mu‘âyene olunan Fatıma nâm-ı diğer Zenciye câriyenin nısfı zevci merkūm İbrahim Efendi’nin ve nısf-ı âharı mûrisemiz müteveffât-ı mezbûrenin iştirâken ve şâyi‘an mülk ve hakları olup mûrisemiz müteveffât-ı mezbûre câriye-i mezbûrede ber-vech-i muharrer mâlike olduğu nısf hisse-i şâyi‘asını hayatında hibe-i sahîha-i şer‘iye ile mahzar-ı şühûdda zevc-i merkūm İbrahim Efendi’ye hibe ve temlik ve teslîm eylediği bizim yakīnen ma‘lûmumuz olup ol-vechile câriye-i mezkûrede kat‘a hakkımız olmamağla mûrisemiz müteveffât-ı mezbûrenin hîn-i vefâtında yanında mevcûde bi’l-cümle terekesini merkūm İbrahim Efendi bi’l-verâse ve bi’l-emâne kabz edip ma‘rifetimiz ile âhara bey‘ olunan terekesi esmânından ba‘de ihrâci’l-mesârifi’l-lâzıme sahhu’l-bâkī iki bin otuz guruşu merkūm İbrahim Efendi ba‘de’l-kabz meblağ-ı mezbûrdan her birimiz hisse-i irsiyemize isâbet eden bin on beş buçuk guruşu merkūm İbrahim Efendi işbu meclis-i şer‘de bize def‘ ü teslîm biz dahi yedinden tamamen ahz ü kabz ve beynimizde iktisâm edip mûrisemiz mezbûrenin kalîl ü kesîr celîl ü hakīr cemî‘ terekesine ve hukūk-ı mîrasa ve sâir cemî‘ hukūk-ı şer‘iyeye müte‘allika âmme-i de‘âvî ve kâffe-i mutâlebâtdan her birimiz âharın zimmetini ibrâ ve iskāt ve her birimiz ber-vech-i muharrer âharın ibrâsını kabûl eyledik dediklerinde gıbbe’t-tasdîki’ş-şer‘î vâki‘ hâli mevlana-yı merkūm mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a [bi’t-taleb ketb olundu.]<br><br>Fî 12 C sene [1]242.<br><br>Şühûdü’l-hâl: el-Hâc Ahmed Efendi b. Mehmed, İbrahim Efendi b. el-Hâc İsmail, Halil b. Ahmed, Tomuş? Mehmed Efendi, Memiş b. İsmail, Hafız Ali Efendi, Aydınlı Ömer Efendi, Boluvî İsmail Efendi.</p>          <br><a title="Önceki sayfa" style="text-decoration:none" href="./ayrmetin.php?idno=38680"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38682"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b275"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o518"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>