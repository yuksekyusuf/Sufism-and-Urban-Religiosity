﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 281<br>Hüküm no: 314<br>Orijinal metin no: [40b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fenerkapısı camcılarından iken nizama aykırı olarak Eyüb’de dükkân açan Hüseyin Çelebi b. Ahmed’in dükkânını kapatıp yine eski dükkânına yakın bir yerde camcılık yapması</b><br><br>Bâ-mühr-i hazret-i efendi<br><br>Ma‘rûz<br><br>Ashâb-ı arzuhâl camcı esnâfının kethudâları Mehmed Çelebi ve yiğitbaşıları İbrahim Çelebi ve ihtiyâr ustalarından el-Hâc Ali ve İsmail Çelebi ve Hüseyin Çelebi ve es-Seyyid Eyüb Çelebi ve el-Hâc Hüseyin ve Camcıbaşı Mehmed Çelebi ve sâir cerîdede mazbûtü’l-esâmî yirmi neferden mütecâviz ustalar meclis-i şer‘de yine esnâf-ı mezkûre ustalarından Hüseyin Çelebi b. Ahmed muvâcehesinde işbu yedimizde olan mümzâ ve mahtûm defter ve tuğrâ-yı garrâ ile mu‘anven emr-i âlîşân mûcebince ez-kadîm nizâmımız İstanbul ve Galata ve Üsküdar ve Eyüb ve tevâbi‘inde cem‘an doksan üç aded gedikli camcı dükkânı olup dekâkîn-i mezbûre kâfî olmağla bunlardan ziyâde dükkân ihdâs olunmayıp ve bi’l-iktizâ birisi tebdîl olunmak lâzım olur ise yine bulunduğu mahâllin kurb ve civârında bir dükkân ile tebdîl olunup âhar mahalle naklolunmamak üzere nizâm-ı kadîmimiz olup ve bu nizâm ilâ-yevminâ hâzâ beynimizde cârî ve düstûrü’l-amel iken işbu mezbûr Hüseyin Çelebi otuz seneden mütecâvizdir Fenerkapısı dâhilinde müste’ciren sâkin olduğu dükkânda bir gediğe mutasarrıf olup sahibi dükkân-ı mezkûrdan ihrâc ettirdikde yine mahâll-i mezkûra karîb bir dükkân tedârik etmek lâzım iken mezbûr hilâf-ı nizâm-ı kadîm Ebî Eyyûb-i Ensârî’de bir dükkân küşâd edip ihtilâl-i nizâm-ı kadîmimize bâdî olmağla kadîmî üzer[e] yine Fenerkapısı civârında bir dükkân peydâ ve küşâd etmek üzere tenbîh olunmak matlûbumuzdur deyü takrîrlerine mutâbık emr-i âlî ve senedât ibrâz etmeleriyle gıbbe’s-suâl mezbûr Hüseyin Çelebi b. Ahmed nizâm-ı kadîmleri minvâl-i muharrer üzere olduğunu ve Fenerkapısı dâhilinde mutasarrıf olduğu camcı gediğini Ebî Eyyûb-i Ensârî’de istîcâr eylediği dükkâna naklini mukır ve mu‘terif olmağın ez-kadîm beynlerinde bi’l-ittifâk cârî olan nizâmları üzere yine Fenerkapısı civârında dükkân istîcâr edip mutasarrıf olduğu gediği ile sâkin olup âhar mahalle gedik nakletmemek üzere tenbîh olunduğu huzûr-ı âlîlerine i‘lâm olundu.<br><br>Fî 5 Şa‘bân sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7353"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7355"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b281"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o620"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>