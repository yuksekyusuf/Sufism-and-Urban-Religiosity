﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 144<br>Hüküm no: 157<br>Orijinal metin no: [46a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin b. Receb’in Hasankeyf köyündeki bahçesini Mustafa b. Hüseyin’e sattığı</b><br><br>Mahmiye-i Galata’ya tâbi‘ kasaba-i Beşiktaş’da Sinanpaşa mahallesi sâkinlerinden Hüseyin b. Receb tarafından bey‘-i âti’l-beyânı ikrâra vekîl olup Mahmud Reis b. Mehmed ve İsmail b. Zekeriya nâm kimesneler şehâdetleri ile şer‘an vekâleti sâbite olan Hasan b. Mehmed nâm kimesne mahfil-i kazâda işbu râfi‘ü’l-kitâb Mustafa b. Hüseyin nâm kimesne muvâcehesinde bi’l-vekâle ikrâr ve takrîr-i kelâm edüp vilâyet-i Anadolu’da Keşab kazâsına tâbi‘ Hasankeyf nâm karyede Kâfiroğlu demekle ma‘rûf mevzi‘de vâki‘ bir tarafı Hızıroğlu mülkü ve bir tarafı [46b] Vefâzet mülkü ve iki pınar ayağı ile mahdûd eşcâr-ı müsmire ve gayr-i müsmireyi muhtevî mülk bahçesini müvekkilim mezbûr Hüseyin mezbûr Mustafa’ya altı yüz kırk akçeye bey‘-i kat‘î ile bey‘ ve teslîm edüp ol dahi iştirâ ve tesellüm eyledikden sonra semen-i mezkûru yedinden bi-tamâmihî ahz u kabz eyledi ba‘de’l-yevm bahçe-i mezkûr mezbûr Mustafa’nın mülk-i müşterâsıdır keyfe mâ yeşâ ve yehtâr mutasarrıf olsun dedikde vekîl-i mezbûrun vech-i muharrer üzere cârî ve sâdır olan ikrârını mezbûr Mustafa bi’l-müvâcehe tasdîk ve bi’l-müşâfehe tahkīk etmeğin mâ-vaka‘a bi’t-taleb ketb olundu.<br><br>Tahrîren fi’l-yevmi’s-sâdis aşer min-şehri Recebi’l-ferd li-sene isneyn ve sittîn ve elf.<br><br>Şühûdü’l-hâl: Hüseyin Ağa b. Behram, Süleyman Beşe b. Halil, Hasan b. İsa, Mustafa Beşe [b.] Mehmed, Cafer b. mezbûr.</p>          <br><a title="Önceki sayfa" style="text-decoration:none" href="./ayrmetin.php?idno=10318"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10320"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b144"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o335"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>