﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 120<br>Hüküm no: 69<br>Orijinal metin no: [29-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kuzguncuk’ta Bakkal Hıristodoros ve Antimos’un işlettikleri dükkânın yıktıkları odasını yine eski ölçülerine uygun şekilde inşa etmeleri</b><br><br>Kuzguncuk karyesinde bir bâb bakkāl dükkânı<br><br>Ma‘rûz<br><br>Sâdır olan fermân-ı âlîlerine imtisâlen husûs-ı âti’l-beyânın mahâllinde bi’l-mu‘âyene ketb ü tahrîri’çün savb-ı şer‘-i enverden me’zûnen irsâl olunan Kâtib Ahmed Hamid Efendi ve bi’l-ma‘iye rü’yete memûr Evkāf müfettişi fazîletlü semâhatlü Mîr es-Seyyid Mehmed Emin Âsaf Efendi kıbelinden meb‘ûs müderrisîn-i kirâmdan Kâtib Mehmed Emin Efendi Ebniye-i Hâssa [müdîri] efendi hulefâsından Mehmed Esad ve Süleyman halîfeler ile Hudâvendigâr-ı esbak cennet-mekân firdevs-âşiyân merhûm ve mağfûrun-leh Sultan Abdülhamid Hân-ı Gāzi -tâbe serâhû- hazretleri evkāf-ı şerîfeleri mülhakātından merhûm Abdullah Ağa Vakfı müsakkafâtından medîne-i Üsküdar’a tâbi‘ Kuzguncuk karyesinde kâin zikri âtî bir bâb bakkāl dükkânına varıp cerîdede mazbûtü’l-esâmî Müslimîn huzûrunda bi’l-ma‘iye akd-i meclis-i şer‘-i âlî ettiklerinde Avrupa tüccârından arzuhâl eden Dimitri v. Mihal ve şerbetçi tâifesinden diğer Dimitri v. Yanaki nâm zimmîler meclis-i şer‘-i ma‘kūd-ı mezkûrda derûn-ı arzuhâlde isimleri mastûr Bakkāl Hıristodoros v. İstori ve Antimos v. Mihal nâm zimmîler muvâcehelerinde ricâl-i Devlet-i aliyyeden hâlâ Evkāf-ı Hümâyûn nâzırı sa‘âdetlü atûfetlü Numan Mahir Beyefendi taraflarından mürsel vekîli Abdulkadir Efendi b. Mahmud hâzır olduğu hâlde işbu derûnunda akd-i meclis-i şer‘-i âlî olunup iki tarafdan zikri âtî şerbethâne ve menzil-i Şûhî? ustabaşısı dâiresi ve iki tarafdan tarîk-i âm ile mahdûd halîfetân-ı merkūmân misâhalarıyla beş zirâ‘ yedi parmak kaddinde bilâ-pencere çatı arası ve zahrında mevcûd mağaza ittihâz olunan mahal üzerinde yalnız bir oda ile çadır örtüsü ta‘bîr olunur sakfı hâvî ki kereviz dükkânı demekle ma‘rûf bir bâb bakkāl dükkânı senevî altmış akçe mukāta‘a ile yedinde olan bir kıt‘a mütevellî temessükü mantûkunca bilâ-hava işbu hâzır bi’l-meclis Kürkçü Panayot v. Yorgi zimmînin ve dükkân-ı mezkûr derûnunda mevcûde beyne’l-esnâf gedik ta‘bîr olunur vakıf âlât-ı lâzıme-i ma‘lûmenin yüz yirmi sehm i‘tibârıyla kırkar sehmden seksen sehmi mersûmân Hıristodo[ro]s ve Antimos zimmîlerin ve kırk sehmi gāib ani’l-beled ( ) ve yine vakf-ı mezkûr müsakkafâtından zikr olunan bakkāl dükkânı ittisâlinde kâin İzmirlioğlu şerbethânesi demekle şehîr zikrleri sebkat eden şerbethâne ve ustabaşı dâireleriyle ancak mârrü’z-zikr bakkāl dükkânının ulvîsi senevî yedi yüz altı akçe mukāta‘a ile mersûmândan mersûm Dimitri zimmî ile kız karındaşlarım gāibân ani’l-meclis Loksandıra ve Kiryakiye Nasrâniyelerin ve mesfûr diğer Dimitri zimmî benim başka başka temessükler mantûklarınca tasarruflarımızda olmağla mersûmân Hıristodoros ve Antimos zimmîler dükkân-ı mezkûrun bi’l-cümle sakf ve odasını hedm ve tebeddül-i âhara tebdîl ederek odasını dükkân-ı mezkûr üzerine halîfetân-ı merkūmân misâhalarıyla kadîmi olan beş zirâ‘ yedi parmak üzerine bir zirâ‘ yirmi iki parmak zamla cem‘an yedi zirâ‘ beş parmak henüz nâ-tamam oda esâsına şürû‘ etmeleriyle ol-vechile dükkân-ı mezkûrun ulyâsına tecâvüz birle bizi bi-gayrı hakkın intifâ‘dan men‘ ederler olmalarıyla suâl olunup kadîmi vechile beş zirâ‘ yedi parmak kaddinde inşâ etmek üzere mersûmân Hıristodoros ve Antimos zimmîlere tenbîh olunmak murâdımdır deyü da‘vâ ettiklerinde mersûmân Hıristodoros ve Antimos zimmîler hâzır-ı mersûmân Panayot zimmîden her biri cevâblarında müdde‘iyân-ı mersûmânın ber-vech-i muharrer müdde‘âsını bi-tamamihi tâyi‘an ve kat‘iyyen tasdîk ve i‘tirâf eylediklerini kâtibân-ı merkūmân mahâllinde bi’l-ma‘iye ketb ü tahrîr ve ma‘an mürsel ümenâ-i şer‘ ve halîfetân-ı merkūmân ile bi’t-terâzî dâr-ı hazret-i Fetvâ-penâhî’de İstanbul kādıları efendiler dâ‘îlerine tahsîs buyurulan dâirede bi’l-ma‘iye akd olunan meclis-i şer‘-i şerîfe varıp mütevellî vekîli merkūm ile hâzır-ı mersûm Panayot zimmî hâzır olduğu hâlde tarafeyn muvâcehelerinde tasdîklerine mukārin alâ-vukū‘ihî inhâ ve takrîr etmeleriyle mûcebince ebniye-i mezkûrenin [bir] zirâ‘ yirmi iki parmak kaddini kat‘ birle kadîmi vechile binâ ve inşâ etmek üzere mersûmân Hıristodoros ve Antimos zimmîlere tenbîh olunduğu huzûr-ı [âlîlerine i‘lâm olundu]<br><br>Fî 3 N sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34721"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34723"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b120"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o636"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>