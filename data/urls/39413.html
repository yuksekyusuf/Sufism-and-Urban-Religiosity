﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 145<br>Hüküm no: 121<br>Orijinal metin no: [23a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yani v. Dimo’nun Halil Çelebi b. Hasan’dan taleb ettiği para konusunda yalan söylediğinin tesbit olunduğu</b><br><br>Mahmiye-i İstanbul’da Fener kapısı hâricinde sakin olan Yani v. Dimo nâm zimmî Dîvân-ı âlî -dâme mahfûfen bi’l-me‘alîde- Halil Çelebi b. Hasan nâm yeniçeriyi mahfil-i kazâya ihzâr ve üzerine takrîr ve da‘vâ edip bundan akdem benim mezbûr Halil Çelebi’ye cihet-i karzdan kırk sekiz bin fıddî akçe deynim var iken mezbûr Halil Çelebi benden altmış bin akçe alıp bilâ-vech-i şer‘î yirmi bin akçemi ziyâde kabz eyledi bi gayr-i vech-i şer‘î aldığı yirmi bin akçeyi taleb ederim dedikde gıbbe’s-suâl mezbûr Halil Çelebi cevâbında mezbûr Yani zimmetinde cihet-i karzdan altmış sekiz bin fıddî akçe hakkım olup meblâğ-ı mezbûra zevcesi Sultan bt. Mavridi kefîl olmağın mezbûre Sultan yediyle altmış sekiz bin akçemi kabz ve istîfâ eyledim deyip zimmî-i mezbûr kırk sekiz bin akçeden ziyâde deyni olduğunu inkâr edicek mezbûr Halil’den beyyine taleb olundukda Hacı Ali b. Abdullah nâm kimesneyi ihzâr edip da‘vâsına mutâbık edâ-i şehâdet-i şer‘iyye edip şâhid-i âhar ikāmet etmek sadedinde iken zimmî-i mezbûr firâr ve gaybet edip sâkin olduğu menziline cânib-i şer‘den adam gönderildikde mütevâri olup ve mahallesi ahâlîsinden ve gayriden cem‘-i kesîr zimmî-i mezbûr hîle ve hud‘a ile meşhûr olduğunu haber verdiklerinde sûret-i hâl gıbbe’t-taleb ve’s-suâl ketb ve imlâ olundu.<br><br>Hurrire fî-evâʼili Şa‘bâni’l-mu‘azzam li-sene selâse ve selâsîn ve elf.<br><br>Şuhûdü’l-hâl: Hıdır Çavuş b. Abdullah el-mübâşir, Mehmed Ağa b. Abdullah el-mübâşir, Osman Beşe b. Abdullah, Mehmed b. Hüseyin Ahmed b. Hızır el-cündî, el-Hâc Abdi b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39412"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39414"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o415"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>