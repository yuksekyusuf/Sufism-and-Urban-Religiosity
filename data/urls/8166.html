﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 255<br>Hüküm no: 355<br>Orijinal metin no: [47a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbişzade Mehmed Salih Efendi’nin bahçe ve anbar yerindeki hissesini Ahmed Ağa’ya sattığı</b><br><br>Ma‘rûz<br><br>Vilâyet-i Anadolu’da Kastamonu sancağında Akkaya kazâsı ahâlîsinden derûn-ı arzuhâlde ismi mezkûr İbişzâde Mehmed Salih Efendi b. Ahmed nâm kimesne İstanbul Bâb Mahkemesi’nde meclis-i şer‘-i münîrde kazâ-i mezkûr ahâlîsinden sâhib-i arzuhâl Osman oğlu Ahmed b. Mehmed nâm kimesne muvâcehesinde es-Seyyid Mehmed Ağa b. Mustafa nâm kimesne hâzır olduğu hâlde kazâ-i mezbûrede Küplüözü nâm mahâlde kâin ma‘lûmü’l-hudûd bir kıt‘a bahçe ve bir anbar yerinin üç sehm i‘tibârıyla bir sehmi benim ve bir sehmi merkūm Ahmed Ağa’nın ve bir sehmi dahi hâzır-ı mezbûr es-Seyyid Mehmed Ağa’nın iştirâken ve şâyi‘an bâ-temessük-i sâhib-i ar[z] uhde-i tasarrufumuzda olmağla sâlifü’z-zikr bahçe ve anbar yerinden ber-vech-i muharrer mutasarrıf olduğum bir sehm hisse-i şâyi‘amı hüsn-i rızâ ve tayyib-i hâtırım ve ferâğ-ı mu‘teber-i kat‘î ile müşterekim mezbûr Ahmed Ağa’ya beş yüz kırk guruş bedel mukābelesinde bâ-ma‘rifet-i sâhib-i arz ferâğ ve tefvîz eylediğimde ol dahi ber-vech-i muharrer teferruğ ve kabûl eylediğinden sonra bedel-i mezkûr beş yüz kırk guruşu mezbûr Ahmed Ağa bana def‘ ü teslîm ve umûruma sarfla istihlâk <<eyledi>> eylediğinde ben dahi yedinden ahz u kabz ve umûruma sarfla istihlâk etmemle bi’l-cümle husûs-ı mezkûra ve bedel-i müstehlek-i merkūmun istirdâdına müte‘allika da‘vâdan tarafeynden her birimiz âharın zimmetini kabûlü hâvî ibrâ ve iskāt eyledik fîmâ-ba‘d mârrü’l-beyân bahçe ve anbar <<yerlerinde>> yerinde benim kat‘â alâka ve medhalim kalmayıp ber-minvâl-i muharrer bir sehmi mukaddemâ ve bir sehmi dahi hâlâ ki cem‘an iki sehmi mezbûr Ahmed Ağa’nın dâhil-i havza-i tasarrufu olmuşdur deyü mukırr-ı mezbûr Mehmed Salih Efendi’nin bi’l-cümle kelimât-ı meşrûhasını mezbûr Ahmed Ağa ile ve hâzır-ı merkūmdan her birinin tasdîk eyledikleri huzûr-ı [âlîlerine i‘lâm olundu]<br><br>Fî 5 Zilhicce sene [12]55</p>          <br><a title="Önceki sayfa" style="text-decoration:none" href="./ayrmetin.php?idno=8165"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8167"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b255"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o424"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>