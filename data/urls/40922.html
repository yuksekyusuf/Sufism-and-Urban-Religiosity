﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 613<br>Hüküm no: 643<br>Orijinal metin no: [98b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçi Karabet v. Hoçuk’un ortağı Hogaz v. Beki’de kardeşi iki bin beş yüz akçe alacağı olduğu</b><br><br>Habbâz tâifesinden işbu hâmilü’l-kitâb Karabet v. Hoçuk nâm Ermeni mahmiye-i Edirne’de mahfil-i kazada tâife-i mezbûreden Hogaz v. Beki muvâcehesinde üzerine takrîr-i da‘vâ edip sene-i sabıkada ben ve mezbûr Hogaz ve gâib ani’l-meclis karındaşım Arakir nâm Ermeni Ordu-yı Hümâyûn ile Boğazhisarı’nda habbâzlık san‘atında şerîki olup ba‘dehû fesh-i akd-i şirket edip hesâb eylediğimizde ba‘de küllî hesâb karındaşım gâib-i mezbûrun hissesine isâbet eden hakkından mezbûr Hogaz zimmetinde iki bin beş yüz akçe zuhûr etmeğin mezbûr Arakir meblağ-ı mezbûru medîne-i Gelibolu’da mezbûr Hogaz’dan üçümüz bir yerde iken bana havâle-i sahîha-i şer‘iyye ile havâle edip ol dahi havâle-i mezbûreyi kabûl eylemişidi hâlâ meblağ-ı mezbûru merkūm Hogaz’dan taleb eylediğimde vermede te‘allül eder suâl olunup alıverilmek matlûbumdur dedikde gıbbe’s-suâl mezbûr Hogaz cevâbında havâle-i mezbûreyi bi’l-külliyye inkâr edicek müdde‘î-i mezbûrdan müdde‘âsını mübeyyine beyyine taleb olundukda udûl-i ricâlden olup bi’l-fi‘il atebe-i aliyyede başdefterdâr olan İbrahim Paşa hazretlerinin imâmlarından Mahmud b. Himmet ve Pehlivan Osman b. Süleyman meclis-i şer‘a li-ecli’ş-şehâde hazırân olup isre’l-istişhadi’ş-şer‘î fi’l-vâki‘ gâib-i mezbûr Arakir’in mâl-ı şirketden mezbûr Hogaz zimmetinde iki bin beş yüz akçe hakkı olduğunu mezbûr Hogaz ikrâr eyledikden sonra gâib-i mezbûr meblağ-ı mersûmu merkūm Hogaz’dan karındaşı müdde‘î-i mezbûr Karabet’e bizim huzûrumuzda havâle edip ol dahi havâle-i mezkûreyi kabûl eyledi biz bu husûsa şâhidleriz şehâdet dahi ederiz deyu her biri edâ-i şehâdet-i şer‘iyye eylediklerinde şâhidân-ı mezbûrân ta‘dîl ve tezkiye olunduklarından sonra şehâdetleri makbûle olmağın mûcebince ba‘de’l-hüküm mâ-vaka‘a bi’t-taleb ketb olundu<br><br>Fi’l-yevmi’r-râbi‘ min-Cumâdelûlâ li-seneti’l-mezbûre.<br><br>Şühûdü’l-hâl: Mustafa Çavuş el-mübâşir, el-Hâc Hüseyin el-cündi, İbrahim Bey b. Ömer, Abdurrahman Bey b. ( ), Salih b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=40921"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40923"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b613"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o814"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>