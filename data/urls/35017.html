﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 414<br>Hüküm no: 364<br>Orijinal metin no: [134-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Geyve sabık voyvodası Ahmed Bey’in terekesinin vârislerine taksimi</b><br><br>150 [guru]şa sulh<br><br>[Ma‘rûz]<br><br>İstanbul’da Küçükayasofya mahallesinde sâkin iken bin iki yüz elli bir senesi hilâlinde fevt olan sâbıkā Geyve Kazâsı Voyvodası Ahmed Bey b. el-Hâc İbrahim b. Hüseyin’in verâseti zevce-i menkûha-i metrûkeleri Âişe Kadın bt. Abdullah ve Fatıma Hanım bt. el-Hâc İbrahim ile zevce-i mezbûre Âişe Kadın’dan mütevellidler sulbî sagīr oğlu Ahmed Bey ve sagīre kızı Emine Hanım ve zevce-i mutallakası Atiyyetullah Hanım bt. Ali’den mütevellid kebîr oğlu Hüsnü Bey ve vâlidesi olup hâlâ vilâyet-i Anadolu’da Eğin Kazâsı’na tâbi‘ Abçağa karyesinde sâkine Emine bt. Abdullah nâm hatuna ba‘dehû mezbûr Ahmed Bey dahi fevt olup verâseti vâlidesi mezbûre Âişe Kadın ile li-ebin er ve kız karındaşları mezbûr Hüsnü Bey ve sagīre-i mezbûre Emine Hanım’a ba‘de’l-inhisâr sâhib-i arzuhâl mezbûr Hüsnü Bey’in vâlidesi ve tarafından husûs-ı âti’l-beyânda vekîl olduğu zâtını ârifân Hüseyin Ağa b. Ali ve Hasan Ağa b. Mehmed nâm kimesneler şehâdetleriyle ber-nehc-i şer‘î sâbit olan mezbûre Atiyyetullah Hanım meclis-i şer‘-i şerîf-i münîrde hâlâ Yorgancı esnâfından olup mukaddemâ müteveffâ-yı evvel-i mezbûrun hayatında ile’l-vefât hizmetinde olan derûn-ı arzuhâlde mezkûrü’l-ism el-Hâc Mustafa Ağa b. Hasan muvâcehesinde müteveffâ-yı evvel-i mezbûr Ahmed Bey’in hîn-i fevtinde yanında mevcûde terekesinden on bin guruş nakdini mezbûr el-Hâc Mustafa Ağa fuzûlî ahz u kabz ve ketm ü ihfâ etmekle nakd-i merkūmdan oğlum ve müvekkilim mezbûr Hüsnü Bey’in bi-hükmi’l-münâsaha hisse-i irsiyesini mezbûr el-Hâc Mustafa Ağa’dan hâlâ taleb ederim deyü tasaddî eylediğim da‘vâmdan bâ-tavassut-ı muslihîn mezbûr ile an-inkârin kat‘an-li’n-nizâ‘ yüz elli guruş bedel-i makbûza bi’t-terâzî ba‘de-akdi’l-musâlaha ve’l-kabûl ziyâde müdde‘âma ve bi’l-cümle husûs-ı mezkûra ve işbu târih-i i‘lâma gelince sâir cemî‘ hukūk-ı şer‘iyeye müte‘allika âmme-i de‘âvîden tarafeynden her birimiz âharın zimmetini ibrâ-i âmm-ı sahîh-i şer‘î ile bi’l-asâle ve bi’l-vekâle ibrâ ve iskāt ve her birimiz ber-vech-i muharrer âharın ibrâsını asâleten ve vekâleten kabûl edip bu vechile külliyen kat‘-ı münâza‘a eyledik deyü ikrâr ve tasdîkleri tescîl ve İstanbul Mahkemesi’nden huzûr-ı [âlîlerine i‘lâm olundu]<br><br>Fî 22 C sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35016"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35018"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b414"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o584"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>