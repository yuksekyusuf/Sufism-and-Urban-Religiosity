﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 482<br>Hüküm no: 370<br>Orijinal metin no: [116b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nalinci Mahmud Vakfı’nın eski mütevellisi Mehmed Efendi b. Sefer b. Abdullah’ın üzerinde olan vakıf parasının vereseler tarafından mütevelli Hasan Ağa b. Maden’e ödendiği</b><br><br>Mahmiye-i İstanbul’da merhûm Na‘linci Mahmud Vakfı’na hâlâ mütevellî olan Hasan Ağa b. Maden nâm kimesne meclis-i şer‘-i şerîfde vakf-ı mezbûra kendiden mukaddem mütevellî iken fevt olan Mehmed Efendi b. Sefer b. Abdullah nâm kimesnenin verâsetine zevce-i metrûkesi Hanife Hatun bt. Mehmed ile sulbiye kebîre kızları Fâtıma Hatun ve Emetullah Hatun’a münhasıra olduğu şer‘an zâhir ve müte‘ayyen oldukdan sonra mezbûretân Hanife Hatun ve Fâtıma Hatun taraflarında husûs-ı âti’z-zikre değin vekîl-i müsecceli olan el-Hâc Ahmed b. Abdullatif ve merkūme Emetullah Hatun’un zevci ve tarafından kezâlik husûs-ı câ’i’z-zikre vekîl-i müsecceli olan mezbûr el-Hâc Ahmed’in oğlu İbrahim Çelebi mahzarlarında bi’t-tevliye ikrâr-ı tâm ve takrîr-i kelâm edip mezbûr Mehmed Efendi ber-vech-i muharrer vakf-ı mezbûra mütevellî iken nemâ ve galleden hâsıl olup asl-ı mal-ı vakf-ı mezbûr olmak üzere bin üç yüz kırk guruş cem‘ olup meblağ-ı mezbûru mezkûr Mehmed Efendi zaman-ı tevliyetinde ahz u kabz eyledikden sonra mürtezika-i vakfın ihbârları üzere meblağ-ı mezbûrun yüz elli beş guruşuna yine zaman-ı tevliyetinde mürtezika-i vakfın <<ihbârları üzere>> vazîfelerine teslîm edip bin yüz yetmiş beş guruşu bâkī kalmağla meblağ-ı mezbûrun yirmi beş guruşunu Nişancıpaşa imâmı Mehmed Efendi’ye ve on guruşunu mezbûr Mehmed’in vâlidesine ve on bir buçuk guruşunu Sandalcı eş-Şeyh Mehmed Efendi’ye ki cem‘an kırk altı buçuk guruşunu merbûh olmak üzere zimem-i mezkûrîne edâ ve teslîm edip ve kırk dört guruşu Yusuf Bey zimmetinde ve on guruşu Saray-ı atîk teberdârı Hasan Bey zimmetinde ve elli guruşu Avadik zimmetinde ve yirmi guruşu Vartan nâm zimmî zimmetinde ve on sekiz guruşu Hursima nâm Nasrâniye zimmetinde <<ve yüz on buçuk guruşu>> ve on sekiz guruşu Mardiros zimmetinde ve yüz on buçuk guruşu Ahmed Efendi zimmetinde ki cem‘an iki yüz yetmiş buçuk guruşu gayr-ı merbûh mütevellî-i sâbık zakmânında zimem olup mâ‘adâsı olan sekiz yüz elli sekiz guruşu nakd yedinden der-kîse ve mevcûd iken mezbûr Mehmed Efendi ber-vech-i muharrer mübeyyenen fevt olup yerine ben mütevellî olduğumda verese-i mezbûrât ber-mûceb-i defter-i muhâsebe mal-ı mezbûrdan merbûh ve gayr-ı merbûh zimem-i mezkûrînden olan cem‘an üç yüz on yedi guruş ile beni cümlemiz meclisde iken erbâb-ı zimem-i mezkûrîn üzerlerine havâle-i sahîha-i şer‘iye ile havâle ve rihân-ı makbûzalarını bana def‘ ve teslîm ben dahi bi’t-tevliye havâle-i mezkûreyi kabûl ve rihân-ı merkūmeyi ba‘de’l-kabz yedinden der-kîse ve mevcûd olan meblağ-ı mezbûr sekiz yüz elli sekiz guruşu işbu meclisde bana def‘ ve teslîm ben dahi bi’t-tevliyet yedlerinden ahz u kabz ve teslîm eyledim. Fîmâ-ba‘d asl-ı mâl ve nemâdan verese-i mezbûrât Hanife Hatun ve Fâtıma Hatun ve Emetullah Hatun yedlerinde ve zimmetlerinde bir akçe ve bir habbe bâkī kalmadı dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fî evâhiri Şa‘bân-ı mu‘azzam li-sene seb‘a ve mie ve elf.<br><br>Şuhûdü’l-hâl: eş-Şâhidûne’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=28785"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28787"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b482"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o799"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>