﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 129<br>Hüküm no: 93<br>Orijinal metin no: [19b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Râbia Hatun’un arsası vakıf mülk menzilini Ali b. İsa’ya satması</b><br><br>Mahmiye-i İstanbul’da Haydarpaşa mahallesinde sâkine Râbia bt. el-Hâc Ali nâm hatun zâtını ma‘rifet-i şer‘iyye ile ârifân zevci Abdullah Çelebi b. Mahmud ve Ali Bey b. Oruç nâm kimesneler ta‘rîfleri ile mu‘arrefe oldukdan sonra meclis-i şer‘-i şerîfde işbu bâ‘isü’l-kitâb el-Hâc Ali b. İsa nâm kimesne mahzarında ikrâr ve takrîr-i kelâm edip arsasının senede Evliyâ Mehmed Efendi vakfına altı yüz akçe mukāta‘a-yı kadîmesi ve binâsı akd-i âti’z-zikrin sudûruna değin yedimde mülküm ve hakkım olup mahmiye-i mezbûrede Hızır Bey mahallesinde vâki‘ bir tarafdan ba‘zan Murtaza ve ba‘zan Ramazan nâm kimesneler mülkleri ve iki tarafdan tarîk-i âm ve bir tarafdan Ramazan ve Murtaza mülkleri mahdûd ve muhavvata-i hâriciyesi fevkānî iki bâb oda ve tahtânî bir ahur ve muhavvata-i dâhiliyesi tabaka-i ulyâsında iki bâb oda ve bir köşk ve bir tahta-pûş ve bir kenîf ve tabaka-i vüstâsında bir oda ve bir sofa ve bir câmekânlı bir hamam ve tabaka-i süflâsında bir kenîf ve bir su kuyusu ve bahçe ve beş dükkânları müştemil menzilimin arsasını izn-i mütevellî ile yüz esedî guruş bedel-i ferâğ mukābelesinde mezbûr el-Hâc Ali’ye ferâğ ve tefvîz ve teslîm ve ebniyesini dahi mezbûr el-Hâc Ali’ye tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile bin iki yüz otuz esedî guruşa bey‘ ve teslîm, mezbûr el-Hâc Ali dahi tefevvüz ve iştirâ ve tesellüm etdiğinden sonra semen-i mezbûr ile bedel-i mezbûr cem[‘an]bin üç yüz otuz esedî guruşu bana edâ ve teslîm, ben dahi yedinden tamâmen ahz u kabz eyledim, min-ba‘d menzil-i mahdûd-ı mezbûrun arsası hakk-ı müfevvezidir emsâli gibi ve ebniyesi mülk-i müşterâsıdır keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî-gurreti Cemâziyelâhire li-sene ihdâ ve semânîn ve elf.<br><br>Şuhûdü’l-hâl: Mehmed Çelebi b. Ahmed, Mehmed Çelebi b. Mustafa, Hacı Mehmed b. Mehmed, Hacı Kasım b. Mehmed, el-Hâc Ahmed b. Said, Hüseyin Çelebi el-müezzin.</p>          <br><a title="Önceki sayfa" style="text-decoration:none" href="./ayrmetin.php?idno=2410"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2412"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b129"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o604"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>