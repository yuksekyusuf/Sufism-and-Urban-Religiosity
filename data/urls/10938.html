﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 366<br>Hüküm no: 395<br>Orijinal metin no: [57a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sinanpaşa mahallesinden Şerife Ümmügülsüm’ün tasarruf ettiği evin yarı hissesini kardeşi Abdullah Ağa’ya sattığı</b><br><br>Yine nısf menzil mübâya‘ası<br><br>Mahmiye-i İslâmbol’da Yenibahçe kurbünde Sinanpaşa mahallesinde sâkine ve zâtı vech-i şer‘î üzere mu‘arrefe olan Şerife Ümmügülsüm bt. es-Seyyid Halil nâm hatun meclis-i şer‘-i şerîf-i enverde li-ebeveyn er karındaşı işbu bâ‘isü’l-kitâb es-Seyyid Abdullah Ağa tarafından husûs-ı âti’l-beyânı tasdîka vekîl olduğu nehc-i şer‘î ve tarîk-i mer‘î üzere sâbit olan Mustafa b. Mustafa nâm kimesne mahzarında ikrâr ve takrîr-i kelâm edip mahalle-i mezbûrede vâki‘ bir tarafdan zevcim es-Seyyid Mehmed Ağa tasarrufunda olan arsa ve bir tarafdan Hafize Hatun ve ba‘zan Nuh Halîfe menzilleri ve bir tarafdan Yenibahçe çayırı ve bir tarafdan tarîk-i hâs ile mahdûd fevkānî iki bâb oda ve bir sofa ve kenîf ve âbdesthâne ve tahtânî bir bâb oda ve sofa ve matbah ve bi’r-i mâ ve havlu ve zevcim mezbûr es-Seyyid Mehmed tarafından mâ‘adâ üç tarafdan taş duvar ve iki sokak kapısını müştemil bir bâb mülk menzilin nısf-ı şâyi‘i zevcim mezbûr es-Seyyid Mehmed’in ve nısf-ı şâyi‘-i âharı dahi bizim yedimizde [57b] şirâen mülkümüz olmağın ben menzil-i mahdûd-ı mezkûrda ber-vech-i muharrer mâlike olduğum nısf hisse-i şâyi‘amı tarafeynden îcâb ve kabûlü hâvî bey‘-i bâtt-ı sahîh-i şer‘î ile karındaşım müvekkil-i mezbûr es-Seyyid Abdullah Ağa’ya yüz elli guruşa bey‘ ve temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr yüz elli guruş mutâlebesinden karındaşım müvekkil-i mezbûr es-Seyyid Abdullah Ağa’nın zimmetini ibrâ ve ıskāt eylediğimde ol dahi ibrâyı kabûl eyledi, ba‘de’l-yevm menzil-i mahdûd mezkûrun nısf-ı şâyi‘inde benim kat‘a alâka ve medhalim kalmayıp karındaşım müvekkil-i mezbûr es-Seyyid Abdullah Ağa’nın mülk-i müşterâsı ve hakk-ı sarfı olmuşdur dedikde gıbbe’t-tasdîki’ş-şer‘î mâ-vaka‘a.<br><br>Fî 29 R sene 1197<br><br>Şühûdü’l-hâl: Mütevellî Hüseyin Efendi, Tulumbacı Hüseyin Ağa, Yorganî es-Seyyid Halil Ağa, Yorganî el-Hâc Mustafa, Hasan Ağa b. ( ), Ömer Bey b. ( ), Molla Ali b. Halil ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10937"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10939"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b366"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o639"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>