﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 179<br>Hüküm no: 131<br>Orijinal metin no: [58-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çiftlik sahipleriyle mandıracıların sütlerini sattıkları kaymakçı esnafıyla süt fiyatındaki anlaşmazlıklarında sulh oldukları</b><br><br>Süd narhı<br><br>[Ma‘rûz]<br><br>Havâss-ı Refî‘a kazâsına muzâfe Çekmece-i Kebîr ve Çekmece-i Sagīr ve Terkos nâhiyelerinde vâki‘ çiftlikât ashâbı ve mültezimleri ve mandıracı tâifesinden olup arzuhâl eden Kethudâ Selim Ağa b. Yusuf ve es-Seyyid Ahmed Ağa ve Davudpaşa Çiftliği berberi Mehmed Tâhir Ağa ve Vidoslu Ali Ağa ve Küçükçekmeceli Mustafa Ağa ve Ayapalı Mehmed Şakir Ağa ve Menteşeli İbrahim Ağa ve İncirli Çiftliği mâliki Ahmed Ağa nâm kimesneler ile Sofra karyeli Toma v. Trandafil ve Anbarlı karyeli Kosti v. Yorgi ve yine Sofra karyeli Anderya v. Yorgi ve Küçükçekmeceli Yamandi v. Yani ve Tefoslu(?) Lazko v. İlya nâm zimmîler ve sâir mazbûtü’l-esâmî Müslim ve re‘âyâdan her biri bi’d-defa‘ât Pazartesi günleri huzûr-ı hazret-i Fetvâ-penâhî’de ma‘kūd meclis-i şer‘-i münîrde [59] Âsitâne-i aliyye’de vâki‘ derûn-ı arzuhâlde ismi mastûr kaymakçı esnâfının kethudâları el-Hâc Hüseyin ve yiğitbaşıları Süleyman ve Unkapanlı Ali ve Kantarcılarlı diğer Ali ve Musa nâm kimesneler ile Çukurçeşmeli Üstoyan ve Sofularlı Anaştaş ve Tavukpazarlı Kiro ve Dolablıbostanlı Hıristo ve Langalı Nikoli nâm zimmîler muvâcehelerinde bizim bâlâda zikr olunan ashâb ve mültezimleri olduğumuz çiftlikât ve mandıralarda mevcûd ağnâmımızdan hâsıl olan südleri beher sene rûz-ı Hızır’dan mukaddem narh-ı sayfiye ve rûz-ı Kasım’dan mukaddem narh-ı şitâiyye ta‘bîriyle İhtisâb nâzırı ve kasablar müdîri ve sâir memûrîn huzûrlarında İstanbul Mahkemesi’nde ma‘rifet-i şer‘le vaz‘-ı fiyât ve kat‘-ı pazar olunarak esnâf-ı mezkûreye ber-minvâl-i muharrer fiyât-ı mezkûre ile südlerimizi bey‘ ve teslîme ve onlar dahi ber-minvâl-i muharrer iştirâ ve tesellüme tarafeyden ta‘ahhüd olunup bu vechile bey‘ ü şirâ olunmak mu‘tâd-ı kadîmemiz olup hattâ bin iki yüz elli altı senesi dahi âdet-i kadîme üzere sayfiye südlerimizin beher vakıyyesini ber-vech-i muharrer vaz‘-ı fiyât ve kat‘-ı pazar olundukdan sonra esnâf-ı merkūmeye otuz beş paraya bey‘ ve teslîm edip lâkin işbu sene-i mübâreke şehr-i Rebî‘ülevvelinin on üçüncü günü duhûl eden rûz-ı Hızır’dan sene-i mezkûre Ramazani’l-mübârekinin yirmi ikinci günü duhûl eden rûz-ı Kasım’a gelince beynimizde vukū‘ bulan mücâdeleye mebnî ber-mu‘tâd-ı kadîm vaz‘-ı fiyât ve kat‘-ı pazarı olunmayıp ancak sene-i sâbıkāsı misillü beynimizde rü’yet-i hesâb olunmak mukāvelesiyle esnâf-ı mezkûreye südlerimizi bilâ-tesmiyeti’s-semen bey‘ ve teslîm etmemizle esnâf-ı merkūmeye suâl olunup sene-i sâbıkāsı vechile bizimle rü’yet-i hesâb ve tediye-i deyne tenbîh olunmak murâdımızdır deyü da‘vâya tasaddî eylediğimizde onlar dahi cevâblarında vaz‘-ı fiyât ve kat‘-ı pazar husûsunda âdet-i kadîmimiz bâlâda bast ü beyân olunan minvâl üzere olduğunu her biri tasdîk edip lâkin bu sene-i mübârekede südlerinize sene-i sâbıkāsından ziyâde vaz‘-ı fiyât iddi‘âsında olmanızla cânib-i ihtisâbdan südlere sinîn-i esbaklara nazaran baş pazarı otuzar paraya ve orta pazarı yirmi dokuz buçuk paraya ve aşağı pazarı yirmi dokuz paraya kadar ashâb-ı çiftlikât ve mandıracılar südlerini bize bey‘e mukāvele olunduğunu hâvî tarafeyden her birimize tenbîh olunmağla sizler dahi minvâl-i meşrûh üzere südlerinizi bize bey‘ eylediniz deyip ve biz dahi ber-vech-i muharrer mukāveleyi inkâr etmemizle ol-vechile beynimizde münâza‘ât-ı kesîre vâki‘ olmuş idi el-hâletü hâzihî tavassut-ı muslihîn ile beynimiz tesviye ve tanzîm olup işbu sene-i mübâreke rûz-ı Hızır’dan rûz-ı Kasım’a değin esnâf-ı mezkûreye ber-vech-i muharrer bey‘ ü teslîm eylediğimiz südlerin beher vakıyyesi otuz üçer paraya olarak rü’yet-i hesâbına tarafeynden her birimiz müte‘ahhid ve râzı olup bu vechile kat‘-ı nizâ‘ eyledik deyü ikrâr ve <<tasdîkleri>> tasâdıkları İstanbul Mahkemesi’nden huzûr-ı [âlîlerine i‘lâm olundu]<br><br>Fî 7 min-Zilka‘de sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34783"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34785"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b179"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o622"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>