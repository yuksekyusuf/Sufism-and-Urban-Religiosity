﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 255<br>Hüküm no: 258<br>Orijinal metin no: [117-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüsrev Paşa Vakfı’ndan Vasil ve Panayot’un kiralamış oldukları dükkânı boşaltarak Yako ve İlyaz’a teslim etmeleri</b><br><br>Gedik meşrû‘ olmamağla kürkçü dükkânından çıkıp teslîme tenbîh<br><br>Ma‘rûz,<br><br>Çukacılar içinde vâki‘ bir tarafdan kürkçü dükkânı ve bir tarafdan aynacı dükkânı ve bir tarafdan Kaliçeciler Hanı ve tarîk-i âm ile mahdûd üç kepenk dükkânın Hüsrev Kethüdâ Vakfı’ndan bâ-temessük rub‘u Yako v. Paşova ve selâse-i erbâ‘ı İlyaz v. Hayim üzerinde olmağla arzuhâl eden merkūm İlyaz kendi tarafından asâleten ve şerîki merkūm Yako tarafından vekâleti müsbite vekîl olmağla vekâleten meclis-i şer‘-i hatîrde derûn-ı arzuhâlde isimleri mezkûr olup dükkân-ı mezkûrda şerîkleriyle ma‘an müşâhereten müstecirler olan kürkçü tâifesinden Vasil ve Panayot nâm zimmîler ile terâfu‘larında ben dükkân-ı merkūmda sâkin olup şerîkim ile çukacılık etmek murâd etmemle asâleten ve vekâleten işbu şehr-i Saferi’l-hayrın âhirinde merkūmân Vasil ve Panayot ile fesh-i akd-i icâre edip dükkân-ı merkūmu tahliye ve bana teslîm etmeleri matlûbumdur deyü da‘vâ etdikde merkūmân Vasil ve Panayot cevâblarında biz dükkân-ı merkūmu malımızdan iki bin guruş sarf edip gedik etdirmemiz ile müddet-i medîdeden beri şerîklerimiz ile dükkân-ı merkūm altı gedik olup ve kürkçüler dükkânları gedikleri eşyâ ile mu‘teber olmayıp hâlî gedik olmağla âhar mahâlle nakil olunmamak üzere bizim Rumca temessüklerimiz olduğundan gayrı esnâfımızın senedleri dahi olmağla dükkân-ı merkūm çukacı dükkânı olmaz deyüp dükkân-ı merkūmu tahliye ve teslîmden imtinâ‘ edip ve kürkçü gediklerinin adem-i nakline sened ibrâz edememekle müdde‘î-i merkūmun ibrâz eylediği fetvâ-yı şerîfeye nazar olundukda “Zeyd dükkânını aded-i şuhûr beyan olunmadın ayda şu kadar akçeye Amr’a icâr ve teslîm edip Amr dahi dükkânı birkaç ay zabt etdikden sonra Zeyd âhir-i şehirde icâreyi feshedip dükkânı zabt murâd etdikde Amr ben dükkâna rağbet verip gedik etmiş idim, öyle olucak yine ben zabt ederim deyü Zeyd’i men‘a kādir” olmaz deyü buyrulmağın fetvâ-yı şerîfe mûcebince merkūmânın gedik iddi‘âsı hilâf-ı şer‘-i şerîf olup ve gediklerinin adem-i nakline fermân-ı âlîşân dahi ibrâz edememekle dükkân-ı merkūmu âhir-i şehirde tahliye ve mersûm İlyaz’a şer‘an teslîm olunmak iktizâ eylediği bi’l-iltimâs huzûr-ı âlîlerine i‘lâm olundu.<br><br>Fî 27 S sene [11]80.</p>          <br><a title="Önceki sayfa" style="text-decoration:none" href="./ayrmetin.php?idno=29548"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29550"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b255"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o587"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>