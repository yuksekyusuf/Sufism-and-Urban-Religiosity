﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 328<br>Hüküm no: 316<br>Orijinal metin no: [40a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ramazan Beşe b. İbrahim’in Yorgi v. Esteryo’dan alacak davasında sulh oldukları</b><br><br>Sulh.<br><br>Dârü’l-hilâfeti’l-aliyye Kostantıniyyeti’l-mahmiye de Mirahur mahallesinden Ramazan Beşe b. İbrahim meclis-i şer‘de işbu bâ‘isü’s-sifr Yorgi v. Esteryo nâm zimmî muvâcehesinde ikrâr ve i‘tirâf edip mezbûr Yorgi zimmetinde cihet-i karz-ı şer‘îden yirmi bin akçe ve beynimizde ma‘lûm dükkân ücretinden ba‘de küllî hesâb bin iki yüz elli akçe ki cem‘an yirmi bin iki yüz elli akçe hakkım olup meblağ-ı mezbûrun altı bin yüz kırk akçesini yedinden ahz u kabz edip bâkī on beş bin yüz on akçeyi mezbûrdan da‘vâ ve taleb eylediğimde beynimizde münâza‘ât-ı kesîre cereyân etmiş idi el-hâletü hâzihî da‘vâ-yı mezbûreden merkūm Yorgi tavassut-ı muslihîn ile beş bin beş yüz akçe üzerine inşâ-i akd-i sulh eyledikde ben dahi sulh-i mezbûru kabûl ve bedel-i sulh olan meblağ-ı mezbûr beş bin beş yüz akçeyi mezbûr Yorgi yedinden bi’t-tamam ahz u kabz edip husûs-ı mezbûra müte‘allik da‘vâdan mezbûr Yorgi’nin zimmetini ibrâ ve ıskāt eyledim ba‘de’l-yevm mezbûr Yorgi ile husûs-ı mezbûra müte‘allika da‘vâ ve nizâ‘ım ve alâka ve medhalim yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’s-sânî min-Ramazani’l-mübârek li-sene isnâ ve seb‘în ve elf.<br><br>Şuhûdü’l-hâl: Abdi Çelebi b. Hüseyin, Mehmed b. Ramazan, Hasan b. Bayram, Mustafa b. İsa, Osman b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=25202"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25204"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b328"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1027"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>