﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 120<br>Hüküm no: 82<br>Orijinal metin no: [17a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vasi İbrahim Çelebi’nin İbrahim Beşe’de olan borcu tahsil ettiği</b><br><br>Hüccet-i vesâyet, ibrâ<br><br>Mahmiye-i İstanbul’da Unkapanı kurbünde Üskübî mahallesinde sâkin iken bundan akdem vefât eden Mustafa b. Hüseyin’in verâseti sulbî sagīr oğlu Ahmed ve sulbiye sagīre kızı İsmihan’a babası müteveffâ-yı mezbûr ile cedleri merhûm-ı mezbûr Hüseyin’den irsen intikāl eden mâllarını hıfz için hâkimü’ş-şer‘ tarafından vasî nasb u ta‘yîn olunan İbrahim Çelebi b. Ramazan nâm kimesne meclis-i şer‘-i şerîfde işbu bâ‘isü’l-kitâb İbrahim Beşe b. el-Hâc Derviş nâm kimesne mahzarında [17b] ikrâr ve takrîr-i kelâm edip mezbûrânın mallarından bundan akdem bin akçe mezbûr İbrahim Beşe’ye ikrâz ve teslîm, ol dahi iktirâz ve tesellüm etmiş idi. Hâlâ meblağ-ı mezbûr bin akçeye mezbûr İbrahim Beşe bana edâ ve teslîm edip ben dahi vesâyetim hasebiyle meblağ-ı mezbûr bin akçeyi ahz u kabz etdiğimden sonra sagīrân-ı mezbûrânın mâllarından merkūm İbrahim Beşe zimmetinde bir akçe hakları ve bir habbe bâkī kalmadı dedikde mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer min-Cumâdelâhire li-sene ihdâ ve semânîn ve elf.<br><br>Şuhûdü’l-hâl: Abdi Çelebi b. Hüseyin, Şükrullah Bey b. Mustafa, İbrahim Çelebi b. Ahmed, Hasan Çelebi b. Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=2399"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2401"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b120"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o607"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>