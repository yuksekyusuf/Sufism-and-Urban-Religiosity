﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 256<br>Hüküm no: 259<br>Orijinal metin no: [23a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Mustafa’yı taş ile kafasından yaralayan Enfiyeci İsak’a açılan davada her iki tarafın sulh olduğu</b><br><br>Ma‘rûz<br><br>Medîne-i Üsküdar’da Süleymanağa mahallesinde sâkin ber-vech-i âtî başının sol yanından taş yarasıyla muvâzzahaten meşcûc idiği lede’l-keşf ve’l-mu‘âyene zâhir olan es-Seyyid Mustafa b. Mehmed nâm sagīrin vâlidesi ve velîsi mu‘arrefetü’z-zât Havva bt. Hüseyin nâm hatun medîne-i mezbûrede mahfil-i bâbda meclis-i şer‘-i hatîrde Enfiyeci İsak nâm Yahûdî tarafından ber-vech-i âtî tasdîka vekîl olan babası Yaşova v. İsak nâm Yahûdî muvâcehesinde müvekkil-i merkūm İsak Yahûdî târih-i i‘lâmdan bir gün mukaddem medîne-i mezbûrede Sebilkarşısı nâm mahâlde vakt-i mağribde oğlum mezbûrun başının sol yanına taş ile bi-gayrı hakkın amden darb ve muvâzzahaten şecc etmekle mûcib-i şer‘îsini taleb ederim deyü da‘vâ sadedinde olmuş idim el-hâletü hâzihî ben da‘vâ-yı mezkûremi isbâta kādire olamayıp müvekkil-i merkūm İsak Yahûdî dahi yemîn edeceği muhakkak ve sulh sagīr-i mezbûr hakkında enfa‘ olmağla beynimize muslihûn tavassut edip beni da‘vâ-yı mezkûremden on beş guruş bedel-i makbûz mukābelesinde merkūm Yaşova Yahûdî ile sulh eylediklerinde ben dahi nef‘an li’s-sagīr bi’l-velâye sulh-ı mezkûru kabûl ve fîmâ-ba‘d oğlum sagīr-i mezbûrun darb ve şeccine müte‘allıka merkūm İsak Yahûdî ile kat‘a da‘vâ ve husûmetim kalmadı dediğini vekîl-i merkūm tasdîk ve bu vechile kat‘-ı münâza‘a eyledikleri bi’l-iltimâs huzûr-ı âlîlerine i‘lâm olundu.<br><br>Fî 24 min-Za sene 1204</p>          <br><a title="Önceki sayfa" style="text-decoration:none" href="./ayrmetin.php?idno=53283"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53285"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b256"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1076"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>