﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 465<br>Hüküm no: 715<br>Orijinal metin no: [86a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Sığır kasap kethüdâsı olamayan Silahdâr Mehmed b. Hasan’ın hazineye yatırdığı paranın iadesi</b><br><br>İşbu hâmilü hâze’l-kitâb silahdârlar zümresinden fahrü’l-akrân Mehmed Bey b. Hasan meclis-i şer‘-i şerîfde hâzır olup, umdetü erbâbi’l-mecd ve’l-ikbâl usvetü ashâbi’l-izz ve’l-ikbâl câmi‘u vücûhi’l-emvâl âmirü’l-hazâyin bâhisü’l-i‘mâl atebe-i aliyyede bi’l-fi‘il başdefterdâr olan Abdülkerim Efendi tarafından bâkī kullarından olmakla husûs-ı âti’z-zikr için vekîl ve mübâşir olan Ahmed Bey b. Mustafa nâm gulâm-ı şâhî mahzarında takrîr-i kelâm ve ta‘bîr ani’l-merâm edip, târih-i kitâbdan beş sene mukaddem sığır kasablığı kethüdâlığına tâlib olduğumda, üzerimde üç sene durmak üzre bu hizmet mukābelesinde bana âiddir rüsûmdan cânib-i beytü’l-mâle beher sene onar bin akçe vermeği müte‘ahhid ve on bin akçe ben henüz hizmete mübâşeret etmemeğin, ber vech-i peşin dâhil-i hazîne edip zabtına şürû‘ eylediğimde, yine kasablardan ihtiyâr üstâdlar için bu ana değin bu tarîk ile kethüdâ olagelmemişdir istemeziz deyû ittifâk etmekle zabtı müyesser olmayıp, on bin akçeyi bî-vech-i şer‘î hazînede kalıp, hâlâ hazîne-i âmire’den ahz için nâzır ve zâbıt-ı beytü’l-mâl sâlifü’z-zikr Abdülkerim Efendi’den taleb ettiğimde, hâl bu minvâl üzre olduğunu ehl-i vukūfdan suâl için mezbûru taraflarından ta‘yîn buyurdular dedikde, gıbbe’s-suâl işbu hâzırûn bi’l-meclis olan Musa b. Ali ve es-Seyyid Mehmed b. es-Seyyid Hasan ve Ömer Efendi b. Hızır ve Mustafa Çelebi b. Abdünnebî ve Yusuf b. İsa ve Piyâle b. Abdullah ve Yusuf b. Abdurrahman nâm kimesneler makām-ı kazâya hâzırûn olup, gıbbe’l-istintâk her biri cevâb verip, fi’l-vâki‘ târih-i mezbûrda beher sene on bin akçeden üç senede otuz bin akçeyi merkūm Mehmed Bey sığır kasablığı kethüdâlığı için müte‘ahhid oldukda ber vech-i peşin on bin akçesin dâhil-i hazîne eyleyip, zabtına şürû‘ eylediğimde yine kasablardan ihtiyârlar icmâ‘ ve ittifâk edip bu minvâl üzre bize kethüdâ olagelmemişdir deyû hücûm ettiklerinde, âhara tevcîh olunup, merkūm Mehmed Bey dahl ve vaz‘-ı yed etmedi deyû alâ tarîki’ş-şehâde ihbâr ettiklerinde, mâ vaka‘a kayd şüd. Fi’l-yevmi’s-sâdis aşer min Şevvâl sene seb‘a ve ışrîn ve elf.<br><br><br>Şuhûdü’l-hâl: Ahmed [b.] Abdullah, Murad b. Mehmed, Osman [b.] Mustafa, Ahmed [b.] Ömer, Hasan [b.] Ahmed, Mustafa serbölük, Hüseyin Çelebi ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24819"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24821"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b465"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o511"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>