﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 260<br>Hüküm no: 364<br>Orijinal metin no: [53b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Beşe kendisini yaralayan Dilaver’i sulh bedeli karşılığı affettiği</b><br><br>Husûs-ı âtî <<beyâna>> ‘r-rakīm mahallinde ketb ü terkīm olunması’çün bi’t-taleb irsâl olunan mevlânâ Abdulkādir Efendi mahmiye-i İstanbul’da Gül Câmi‘-i şerîfi Mahallesi’nde vâki‘ Süleyman odalarında sâkin Mustafa Beşe b. Yusuf nâm mecrûhun odasına varıp zeyl-i kitâbda mastûrü’l-esâmî olan Müslimîn huzûrlarında akd eylediği meclis-i şer‘-i şerîfde mezbûr Mustafa Beşe işbu bâ‘isü’l-kitâb Dilaver b. Abdullah mahzarında ikrâr-ı tâm ve takrîr-i kelâm edip mezbûr Dilaver b. ( ) târîh-i kitâbdan üç gün mukaddem Cebeali kapısı hâricinde kabîl-i mağribde sol cânibimden küreğim üzerinden bıçak ile vurup mecrûh eylemişdi. El-hâletü hâzihî tavassut-ı Müslimîn ile merkūm Dilaver yedinden ücret-i cerrâh ve semen-i edviye deyü iki bin dört nakd râyic fi’l-vakt fıddî akçe ahz u kabz edip cerâhat-i mezbûre ve ondan hâdis olandan mezbûr Dilaver’i afv edip da‘vâdan zimmetini ibrâ-i âmm-ı kātı‘u’n-nizâ‘ ile ibrâ ve ıskāt eyledim, min-ba‘d da‘vâ ve nizâ‘ım kalmadı dedikde gıbbe’t-tasdîkı’l-mu‘teber vâki‘ hâli mevlânâ-yı mezbûr mahallinde tahrîr <<mahallinde>> ba‘dehû geli[b] zeyl-i kitâbda isimleri muharrer olan Müslimîn ile meclis-i şer‘[de] herbiri vukū‘u üzere inhâ ve takrîr etmeğin mâ-vaka‘a gıbbe’t-taleb ketb ü sebt olundu.<br><br>Tahrîren fi’l-yevmi’s-sâmin ve’l-ışrîn min-Cemâziyelâhire li-sene erba‘a ve sittin ve elf.<br><br>Şuhûdü’l-hâl: Ahmed Ağa b. Mehmed ser-oda, Tüfenkçi İbrahim Beşe b. Ramazan el-mübâşir, Ali Beşe b. Mustafa er-râcil, Osman Beşe b. Mustafa er-râcil, Mustafa Beşe b. Kurd er-râcil, Siyavuş Beşe b. Abdullah er-râcil, Ali Çelebi b. Zülfikār ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=546"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=548"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b260"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o389"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>