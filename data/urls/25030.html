﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 193<br>Hüküm no: 143<br>Orijinal metin no: [15b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kâtibkasım mahallesinden Ayşe bt. Abdülbaki sahib olduğu dörtte bir hisse yanık ev arsasını Bağdasar v. Safer’e satması</b><br><br>Mülknâme.<br><br>Dârü’s-saltanati’s-seniyye-i Kostantıniyyeti’l-mahmiye’de Kâtib Kasım mahallesinde sâkine Âişe bt. Abdülbaki tarafından zikri âtî rub‘ hisseyi bey‘ ve kabz-ı semene vekîl olup mezbûrenin zâtını ma‘rifet-i şer‘iye ile ârifân İbrahim Efendi b. Mehmed el-imâm ve Nasuh Halîfe b. el-Hâc Osman şehâdetleri ile şer‘an vekâleti sâbite olan zevci Ali Bey b. Mehmed meclis-i şer‘de işbu bâ‘isü’s-sifr Bağdasar v. Safer mahzarında bi’l-vekâle ikrâr ve takrîr-i kelâm edip mahalle-i mezbûrede vâki‘ bir tarafı ba‘zan Delot nâm Ermeni mülküne ve ba‘zan Kirkor menziline ve bir tarafı müşteri-yi mezbûr mülküne ve bir tarafı Derviş v. Safer menziline ve bir tarafı tarîk-i âmma müntehî muhterik menzil arsasının rub‘u müvekkilim mezbûrenin selâse erbâ‘ı mezbûr Bağdasar’ın mülkü olmağla hâlâ müvekkilem mezbûrenin arsa-i mesfûrede olan rub‘ hisse-i şâyi‘asını vekâlet-i mahkiyem hasebiyle bâtten merkūm Bağdasar’a yirmi bin fıddî râyic fi’l-vakt akçeye bey‘ ve teslîm ol dahi vech-i muharrer üzere iştirâ ve kabûl ve kabz ve tesellüm eyledikden sonra semeni olan meblağ-ı mezbûru bi’t-tamam mezbûr Bağdasar yedinden vekâleten ahz u kabz eyledim ba‘de’l-yevm müvekkilem mezbûrenin rub‘ hisse-i şâyi‘ası merkūm Bağdasar’ın mülk-i müşterâsı olmuşdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Şa‘bâni’l-mu‘azzam li-sene isneyn ve seb‘în ve elf.<br><br>Şuhûdü’l-hâl: Ahmed Halîfe b. Yahya, Sefer Çelebi b. Abdullah, Seyyid el-Hâc Mehmed b. Hâmid, Mustafa b. Ömer, el-Hâc Mehmed, Mustafa b. Ömer, Mustafa b. Yusuf, Şükrullah b. Mustafa, Abdi Çelebi b. Hüseyin, Mehmed b. Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=25029"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25031"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b193"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1051"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>