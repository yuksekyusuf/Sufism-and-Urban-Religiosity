﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 153<br>Hüküm no: 157<br>Orijinal metin no: [95-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Yasef ile Panariye’nin ölen babaları Salamon’un sağlığında evinin bir kısmını vakfederek evlâdına şart ettiği yolundaki iddialarının reddedildiği</b><br><br>Hasköy demekle ma‘rûfe karye sâkinlerinden Yasef v. Salamon ve li ebeveyn kız karındaşı Panariye nâm Yahudiyye [meclis-i] şer‘-i şerîf-i lâzımü’t-teşrîfde anaları olup menzil-i mahdûd-ı âti’l-beyâna vâzı‘atü’l-yed idiği şer‘an sâbite [olan] Furuste bt. Yahuda Tizbi nâm Yahudiyye mahzarında takrîr-i da‘vâ edip babamız olup hâlik olan mezbûr Salamon [hâ]l-i hayâtında karye-i mezbûrede Yahudi mahallesinde vâki‘ beş bâb fevkānî odayı ve bir matbahı ve fırını ve kenîfi [ve b]i’r-i mâ’ı ve muhavvatayı müştemil olup bir tarafı Râhil nâm Yahudiye mülkü ve bir tarafı İlyaoğlu mülkü ve bir tarafı tarîk-i âm [ve] bir tarafı tarîk-i hâs ile mahdûd olan mülk menzilinden tarîk-i hâs tarafında olan iki bâb fevkānî [o]dayı ve bir tahtânî mahzeni ve bi’r-i mâ’ı ve muhavvata-i yesîreyi ba‘de’l-ifrâz târih-i kitâbdan kırk yıl mukaddem vakf-ı sahîh ile vakfedip ve tescîl ve teslîm ile’l-mütevellî edip tevliyet ve süknâsını ikimize şart etmiş iken mezbûre Furuste bi-gayrı hakkın vaz‘-ı yed etmişdir, tevliyetimiz hasebiyle kasr-ı yed ettirilip bize teslîm olunmak matlûbumuzdur, suâl olunsun dediklerinde gıbbe’s-suâl mezbûre Furuste cevâbında fi’l-vâki‘ menzil-i mahdûd-ı mezbûr sadrî veledlerim merkūmân Yasef ve Panariye’nin babaları zevcim olan mezbûr Salamon’un mukaddemâ mülkü idi, lâkin hâl-i hayâtında bana elli bin akçeye bey‘ ve teslîm ve semen-i mezbûru zimmetinde hakkım olan elli bin akçe mehr-i mu‘accelim ile takas etmişidik vech-i merkūm üzre vakfedip tescîl-i şer‘î ve teslîm-i mütevellî ettiği ma‘lûmum değildir deyû inkâr ile mukābele etmeğin mezbûrân Yasef ve Panariye’den da‘vâlarına mutâbık beyyine taleb olundukda ikāmet-i beyyineden âcizler olup istihlâf ettiklerinde mezbûr Salamon’un menzil-i mahdûd-ı mesfûru teslîm ve tescîli hâvî vakf-ı sahîh ile vakıf idiğine ilmi olmadığına anaları mezbûr Furuste’ye yemîn teklîf olundukda ol dahi yemîn billâhi’l-azîz ellezî enzele’t-Tevrâte alâ Musa -aleyhi’s-selâm- etmeğin mezbûrân Yasef ve Panariye da‘vâlarından men‘ olunup mâ vaka‘a bi’t-taleb kayd şüd. Tahrîren fi’l-yevmi’s-sâlis ve’l-ışrîn min Recebi’l-ferd li sene seb‘in ve erba‘în ve elf.<br><br><br>Şuhûdü’l-hâl: Ahmed b. Muslu, Hasan b. Sefer, Mustafa b. Receb, Mustafa b. Mehmed, Simon v. Mosi, Ramasi v. Kalef, Yahuda v. Yakob, Yahuda v. Yasef, İlya v. Baro ve gayruhüm mine’l-hâzırîn </p>          <br><a title="Önceki sayfa" style="text-decoration:none" href="./ayrmetin.php?idno=23384"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23386"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b153"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o522"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>