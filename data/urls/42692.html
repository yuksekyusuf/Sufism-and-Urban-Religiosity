﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 451<br>Hüküm no: 586<br>Orijinal metin no: [120a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eşi şehir dışında iken başkası ile nikâhlanan Rukiye Hatun’un ikinci nikâhının feshedilerek ilk eşine dönmesi</b><br><br>Ma‘rûz,<br><br>Bostanî Ahmed mahfil-i şer‘iyyâtda Mustafa Beşe ile Rukiye Hatun muvâcehelerinde işbu mezbûre Rukiye’yi târîh-i i‘lâmdan dört sene mukaddem Havâss-ı refî‘a kazâsına tâbi‘ Topçular karyesinde mahzar-ı şuhûdda dört bin sekiz yüz akçe mehr-i müeccel tesmiyesiyle nefsini bana tezvîc edip ber-vech-i muharrer zevce-i menkûham oldukdan sonra ben diyâr-ı âharda iken mezbûre Rukiye nefsini işbu mezbûr Mustafa Beşe’ye on beş gün mukaddem bin beş yüz akçe mehr-i müeccel tesmiyesiyle tezvîc, ol dahi tezevvüc ve duhûl etmekle hâlâ bi-gayr-ı hakkın ezvâc mu‘âmelesi ederler deyü da‘vâ, mezbûr Mustafa Beşe cevâbında mezbûr Bostanî Ahmed Babası Mehmed Efendi’yi mezbûre Rukiye’yi tatlîke vekîl etmekle ol dahi mezbûre Rukiye’yi bi’l-vekâle altı ay mukaddem tatlîk etmekle ben dahi ba‘de inkızâi’l-iddet mezbûreyi mehr-i müeccel-i mezkûr tesmiyesiyle tezevvüc ve duhûl etmiş idim deyü mezbûre Rukiye’nin tasdîkiyle ba‘de’d-def‘ ve’l-inkâr mezbûr Mustafa Beşe ber-vech-i muharrer def‘ini beyâna kādir olamayıp talebiyle mezbûr Bostanî Ahmed’e vech-i şer‘î üzere yemîn verilmeğin mûcebince zevc-i sânî ile merkūme Rukiye’nin akd-i sânînin fesâdına binâen tefrîk olundukdan sonra yevm-i tefrîkden ba‘de inkızâi’l-iddet nefsini zevc-i evvel-i mezbûr Bostanî Ahmed’e temkîn [ve] teslîme mezbûre Rukiye’ye tenbîh olunduğu huzûr-ı âlîlerine i‘lâm olundu.<br><br>Fî 6 Rebî‘ülevvel sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42691"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42693"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b451"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o496"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>