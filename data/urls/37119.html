﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 278<br>Hüküm no: 175<br>Orijinal metin no: [49b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bostancı Mustafa’nın varislerinin miras hisseleri hakkında zimmetlerini ibra ettikleri</b><br><br>Dârü’l-hilâfeti’l-aliyye Kostantıniyyetü’l-mahmiye mahallâtından Fethiye kurbünde Kâtib Muslihiddin mahallesi ahâlîsinden olup bundan esbak fevt olan Bostânî Mustafa b. Şa‘bân’ın verâseti zevce-i metrûkesi Emetullah Hatun bt. Mehmed ile li-ebeveyn karındaşları oğulları Hüseyin ve Mehmed b. Şa‘bân’a ve Ali b. Receb’e ve Himmet b. Ramazan’a münhasıra ve tashîh meselesi on altı sehmden olup sihâm-ı mezbûreden dört sehmi mezbûreye ve bâkī on üçer sehmi mezbûrlardan her birine isâbet eylediği şer‘an mütehakkık oldukdan sonra mezbûr Hüseyin asâleten ve merkūmûn Mehmed ve Ali ve Himmet taraflarından husûs-ı âti’l-beyânda ahz ve ibrâya bâ-hüccet-i şer‘iyye vekîlleri Mehmed Efendi b. Mahmud vekâleten meclis-i şer‘-i hatîr-ı lâzımü’t-tevkīrde zâtı ta‘rîf-i şer‘î ile mu‘arrefe olan râfi‘atü’l-kitâb merkūmûn [merkūme] Emetullah Hatun muvâcehesinde her biri ikrâr-ı tâm ve takrîr-i kelâm edip mûrisimiz müteveffâ-yı mezbûrun cemî‘ akār ve menkūl ve esâs-ı beyt menkūlesinden tashîh-i mezbûr üzere on iki sehm-i şâyi‘imiz mukābelesinde bize isâbet eden sekiz guruşu müteveffâ-yı mezbûrun terekesine vaz‘-ı yed eden mezbûre Emetullah’dan ahz u kabz edip kalîl ü kesîr ve celîl ü hakīr müteveffâ-yı mezbûrun mecmû‘-ı terekesinden hissemize isâbet eden mîrâs da‘vâsından ve târîh-i nemîkaya gelince beynimizde cârî ahz ü i‘tâ ve mu‘âmelât-ı şettâya müte‘allıka âmme-i de‘âvîden mezbûre Emetullah’ın ve kefîli işbu hâzır bi’l-meclis Osman Beşe b. Ali’nin zimmetlerini ibrâ-i âmm-ı katı‘u’l-hısâmla ibrâ ve iskāt eyledik dediklerinde gıbbe’t-tasdîkı’l-vicâhi’l-mu‘teber mâ-vaka‘a kayd-şüd.<br><br>Fî 15 min-Safer sene 1110<br><br>Şuhûdü’l-hâl: Mukayyid Mustafa Efendi b. Mehmed, Ağraz Muhyî Efendi b. ( ), Yahya Efendi b. Mustafa, Ahmed Efendi b. İsmail, İbrahim b. Musa, Receb b. Mustafa, Mustafa b. İbrahim, Çavuş Mehmed, Ahmed b. Süleyman, Kara Mehmed b. Hüseyin, el-Hâc Süleyman ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=37118"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37120"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0278"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1195"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>