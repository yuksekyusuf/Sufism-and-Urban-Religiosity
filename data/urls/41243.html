﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 132<br>Hüküm no: 93<br>Orijinal metin no: [24b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden İmâm Mehmed Efendi’nin cariyesi Timurhan’ın vasiyetle azat olduğu</b><br><br>Mahmiye-i İstanbul’da Sancakdâr Hayreddin Mahallesi’nde sâkin iken bundan akdem vefât eden İmâm Mehmed Efendi b. Mehmed’in verâseti zevce-i metrûkesi Neslihan bt. Mustafa ile vâlidesi Hadîce bt. Hüseyin’e ve sulbiye kebîre kızı Âişe’ye ve li-ebeveyn karındaşları Abdullah ve Mustafa’ya münhasıra olduğu şer‘an sâbit ve zâhir oldukdan sonra müteveffâ-yı mezbûra rıkk-ı sâbıkını mu‘terife olan işbu orta boylu açık kaşlı sarı elâ gözlü Rusiyyetü’l-asl bâ‘isetü’l-kitâb Timurhan bt. Abdullah meclis-i şer‘-i şerîfde kendüye rakīk olmak üzre vâzı‘u’l-yed olan mezbûre Hadîce ile mezbûrân Abdullah ve Mustafa taraflarından husûs-ı âti’l-beyâna vekîl olduğu nehc-i şer‘î ve tarîk-ı mer‘î üzre sâbit olan İmâm Ahmed Efendi b. Ahmed ile mezbûretân Âişe ve Neslihan mahzarlarında üzerlerine da‘vâ ve takrîr-i kelâm edip müteveffâ-yı mezbûr Mehmed Efendi hayatında beni tedbîr-i mutlak ile müdebbere edip lâkin müteveffâ-yı mezbûrun terekesi olmayıp sülüsünden mu‘teber olmağla kıymetimin sülüsü âzad ve sülüsânını si‘âd [si‘âyet] lâzım gelmeğin verese-i mezbûre bana rakīk olmak üzre vaz‘-ı yed ederler suâl olunup ihkāk-ı hak olunmak matlûbumdur dedikde gıbbe’s-suâl ve akībe’l-inkâr müdde‘iyye-i mezbûreden [25a] müdde‘âsını mübeyyine beyyine taleb olundukda udûl-i ahrâr-ı ricâl-i Müslimînden olup mahalle-i mezbûre sükkânından Mehmed Efendi b. Osman ve Abdi Çelebi b. Mehmed nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müteveffâ-yı mezbûr Mehmed Efendi hayatında bizim huzûrumuzda mevsûfe-i mezbûre Timurhan’ı tedbîr-i mutlak ile müdebbere edip lâkin müteveffâ-yı mezbûrun terekesi olmamak ile sülüsden mu‘teber olup mevsûfe-i mezbûrenin sülüsünü âzad ve sülüsânı si‘âyet lâzım gelmişdir biz bu husûsa bu vech üzre şâhidleriz şehâdet dahi ederiz deyü her biri edâ-i şehâdet-i şer‘iye ettiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ ve’l-işrîn min-Zilhicceti’ş-şerîfe li-sene tis‘în ve elf.<br><br>Şuhûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=41242"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41244"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b132"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o476"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>