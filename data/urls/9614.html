﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 2 Numaralı Sicil (H. 966-968 / M. 1558-1561) <br>cilt: 42,&nbsp;sayfa: 87<br>Hüküm no: 98<br>Orijinal metin no: [10a-4, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen Yani v. Pereşkova’nın evinin borcu sebebiyle Papa Nikola’ya satıldığı</b><br><br>Bundan akdem fevt olan Yani [v.] Pereşkova’nın Malesyanoz, Elo ve Mihal nâm evlâd-ı sigārına vasî olan Todori v. Yorgi vesâyeten ve müteveffâ-yı mezbûrun zevcesi Todora bt. Kosta asâleten şöyle ikrâr eylediler ki, sigār-ı mezbûrîne ve zevce-i merkūmeye müteveffâ-yı mezkûrdan irsle intikal eden, Havâss-ı Kostantıniyye-i mahmiyyeye tâbi‘ Beşiktaşı karyesinde kâin, tahtânî bir beyti, su kuyusunu, kenîfi ve eşcâr-ı müsmireli bahçeyi hâvî olan, bir tarafından Terzi Yani mülkü, bir tarafından tarîk-ı âm, bir tarafından Fanzo Balyakos mülkü, bir tarafından mahzen ile mahdûd bulunan cemî‘ menzili cümle hudûdu ve kâffe-i hukukuyla râyicü’l-vakt beş bin beş yüz akçe semen-i mu‘ayyen-i makbûz ile hâmil-i hâze’l-kitâb Papa Nikola’ya asâleten ve vesâyeten bey‘ ettiklerini ikrâr ve i‘tirâf eylediler. Müşterî-yi mezbûr vâki‘ ikrârı bi’l-müvâcehe tasdîk etti. İşbu mubâya‘a, şer‘an sâbit bulunan zarûret-i deyn sebebiyle cereyân etti.<br><br>Hurrire fî evâsıtı Zilhicce sene 966<br><br>Şuhûdü’l-hâl: İskender b. Abdullah, Nasuh b. Abdullah, Cafer b. Pîrî el-imâm, Hayreddin [b.] Abdullah, Hasan b. Abdullah </p>          <br><a title="Önceki sayfa" style="text-decoration:none" href="./ayrmetin.php?idno=9613"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=9615"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk002&bsm=bsk002b087"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk002&bsm=bsk002o387"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>