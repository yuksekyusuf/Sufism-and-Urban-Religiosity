﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 262<br>Hüküm no: 232<br>Orijinal metin no: [30a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat Eden Agob’un vârisleri arasında anlaşma sağlandığı</b><br><br>Devoğluyokuşu’nda habbâz fırını ve değirmen<br><br>Ma‘rûz<br><br>İstanbul’da Devoğluyokuşu nâm mahâlde vâki‘ bir bâb habbâz fırını ve ona merbût Murad Paşa Değirmeni demekle meşhûr yedi horoslu bir bâb değirmen derûnunda mevcûde beyne’l-esnâf gedik ta‘bîr olunur yirmi sekiz re’s bârgir ve sâir âlât-ı lâzıme-i ma‘lûmenin yedi re’s bârgirine mâlik olup bundan akdem hâlik olan Agob v. Melkon nâm zimmînin verâseti sulbiye-i kebîre kızı Turfanda Nasrâniye ile li-ebin er karındaşları Bağdisar ve Mikâil zimmîlere münhasıra ve tashîh-i meselesi dört sehmden olup sihâm-ı mezbûrenin iki sehmi kızı mersûme Turfanda Nasrâniyeye ve birer sehmi karındaşları mesfûrân Bağdisar ve Mikâil zimmîlerden her birine isâbeti tahakkukundan sonra derûn-ı arzuhâlde mersûmetü’l-ism mesfûre Turfanda Nasrâniye taraflarından husûs-ı âti’l-beyânda vekîl olduğu şahsını ârifân Artin v. Kasbar ve Kalos v. Vartan nâm zimmîler şehâdetleriyle sâbit olan sâhib-i arzuhâl Anbarsun v. Arakil nâm zimmî meclis-i şer‘-i hatîrde sâlifü’l-beyân yedi re’s bârgire vaz‘-ı yedleri mütehakkık olan kezâlik derûn-ı arzuhâlde isimleri mastûr mesfûr Bağdisar zimmî asâleten ve mersûm Mikâil zimmî tarafından husûs-ı âtîde vekîl-i sâbitü’l-vekâlesi Mardıros v. Arakil zimmî muvâcehelerinde habbâzân kethudâsı Mustafa Ağa ve bi’l-cümle nizâm ustaları hâzır oldukları hâlde bâlâda tafsîl ü beyân olunan yedi re’s bârgir ve ona isâbet eden sâir âlât-ı lâzıme-i ma‘lûmeler hâlik-i mesfûr Agob zimmînin sağlığında ile’l-helâk yedinde mülkü olup ba‘de helâkihî üç buçuk re’s bârgir hissesi kızı müvekkilem mersûmeye mevrûs olmuş iken mersûmân mârrü’l-beyân yedi re’s bârgiri fuzûlî zabt ve bi-gayrı hakkın vaz‘-ı yed etmeleriyle keff-i yed birle üç buçuk re’s bârgir ve âlât-ı lâzımesini müvekkilem mersûme için bana teslîme zimmîyân-ı mersûmâna tenbîh olunmak bi’l-vekâle matlûbumdur deyü da‘vâya tasaddî eylediğimde onlar dahi cevâblarında hâlik-i mesfûr Agob zimmî [30b] sağlığında zikri mürûr eden yedi re’s bârgir ve âlât-ı lâzımesinin iki re’s bârgirini bana ve iki re’s bârgirini karındaşım müvekkil-i mesfûr Mikâil zimmîye bi-tarîki’l-hibe vermiş idi deyü beni def‘a tasaddî eylediğinde beynimiz tevfîk ve ıslâha havâle olundukda kethudâ ve nizâm ustaları ma‘rifetleriyle beynimize muslihûn tavassut edip ben ber-vech-i meşrûh bi’l-vekâle tasaddî eylediğim üç buçuk re’s bârgir müdde‘âmdan mesfûrân ile bi’t-tav‘ ve’r-rızâ üç re’s bârgir üzerine bi’l-vekâle sulh olduğumda onlar dahi bi’l-asâle ve bi’l-vekâle sulh-ı mezkûru kabûl ve zikri mürûr eden üç re’s bârgiri müvekkilem mersûme Turfanda Nasrâniye için bana def‘ ü teslîm, ben dahi yedlerinden bi’l-vekâle ahz ü kabz edip mâ‘adâ nısf bârgir müdde‘âsına müte‘allika da‘vâdan mersûmân Bağdisar ve Mikâil zimmîler ile vekîl-i mesfûr Mardıros zimmînin zimmetlerini kabûllerini hâvî bi’l-vekâle ibrâ ve iskāt edip bu vech ile kat‘-ı nizâ‘ eyledik deyü ikrâr ve tasdîkleri İstanbul Mahkemesi’nden huzûr-ı [âlîlerine i‘lâm olundu.]<br><br>Fî 15 S sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31639"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31641"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b262"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o643"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>