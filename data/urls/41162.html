﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 59<br>Hüküm no: 12<br>Orijinal metin no: [4a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye bt. Beşir Ağa’nın, izni olmaksızın babası tarafından akdedilen nikahının iptal edildiği</b><br><br>Fi’l-asl Vilâyet-i Rumeli’nde Mora Sancağı’nda Karitena kazâsına [tâbi‘] Karina nâm karyeden olup hâlâ mahmiye-i İstanbul’da Davudpaşa Mahallesi’nde sâkine Rukiye bt. Beşir Ağa nâm bikr-i bâliğa meclis-i şer‘-i hatîrde Mustafa Beşe b. Hüseyin mahzarında üzerine da‘vâ ve takrîr-i kelâm edip târih-i kitâbdan üç sene mukaddem on sekiz yaşında olup bâliğa iken babam işbu hazır bi’l-meclis mezbûr Beşir Ağa benim iznim yoğiken fuzûlen nefsimi beş yüz esedî guruş mehr-i müeccel üzerine mezbûr Mustafa Beşe’ye ben zikrolunan karyede sâkine iken mahmiye-i mezbûrede inkâh ve tezvîc etmekle hâlâ ben muttali‘ oldukda babam mezbûr vech-i muharrer üzre mezbûr Mustafa Beşe’ye akd-i nikâhını tecvîz etmemişimdir hâlâ mezbûr Mustafa Beşe’den suâl olunup akd-i mezbûrun feshine hüküm taleb ederim dedikde gıbbe’s-suâl mezbûr Mustafa Beşe cevâbında fi’l-vâki‘ târih-i mezbûrda müdde‘iyye-i mezbûre on sekiz yaşında bâliğa olup karye-i mezbûrede sâkine iken babası mezbûr Beşir Ağa mahmiye-i mezbûrede müdde‘iyye-i mezbûrenin izni yoğiken beş yüz esedî guruş mehr-i müeccel üzerine bana inkâh ve tezvîc edip ba‘dehû müdde‘iyye-i mezbûre akd-i mezbûru istimâ‘ eyledikde tezvîc ve kabûl etmişidi deyü def‘le mukābele edicek gıbbe’l-istintâk ve’l-inkâr mezbûr Mustafa Beşe’den müdde‘âsını mübeyyine beyyine taleb olundukda ityân-ı beyyineden izhâr-ı acz edip istihlâf etmeğin fi’l-vâki‘ târih-i mezbûrda babam mezbûr Beşir Ağa mahmiye-i mezbûrede beş yüz esedî guruş mehr-i müeccel üzerine mezbûr Mustafa Beşe’ye inkâh ve tezvîc eyledikden sonra akd-i nikâh-ı mezbûru karye-i mezbûrede sâkine iken istimâ‘ eyledikde tecevvüz ve kabûl etmediğine mezbûre Rukiye’ye yemîn teklîf olundukda ol dahi alâ-vefki’l-mesûl yemîn billâhi’l-aliyyü’l-a‘lâ etmeğin mûcebince akd-i nikâh-ı mezbûrun butlânına ba‘de’l-hükm ve’t-tenbîh mâ-vaka‘a bi’t-taleb ketb olundu.<br><br>Fi’l-yevmi’l-işrîn min-Şevvali’l-mükerrem li-sene tis‘în ve elf.<br><br>Şuhûdü’l-hâl: Mehmed Çelebi b. Haydar, Ahmed Çelebi b. Piyale, Ahmed Bey b. Cafer, Mustafa Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=41161"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41163"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b059"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o497"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>