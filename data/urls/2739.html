﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 352<br>Hüküm no: 421<br>Orijinal metin no: [79b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Esirci Kemâl mahallesindeki odalarda sakin olanların cenaze ve evlenme işlemlerini mahalle imamının görmesi</b><br><br>Mahmiye-i İstanbul’da Esirci Kemâl mahallesi imâmı olan Nasuh Efendi b. Yusuf nâm kimesne meclis-i şer‘-i şerîf-i enver ve mahfil-i dîn-i münîf-i ezherde mahmiye-i mezbûrede Emin Bey mahallesi imâmı olan Musa Efendi b. Davud mahzarında takrîr-i kelâm ve ta‘bîr ani’l-merâm edip sâlifü’z-zikr Esirci Kemâl mahallesinde vâki‘ el-Hâc Mustafa Odaları demekle ma‘rûf odalarda sâkin iken vefât edenlerin kadîmü’l-eyyâmdan cenâzelerin Esirci Kemâl mahallesinde imâm olanlar gasl ve tezevvüc murâd edenlerin akd-i nikâhlarını Esirci Kemâl mahallesinde imâm olanlar edegelmişler iken mezbûr Musa Efendi sâlifü’z-zikr odaların temessüklerinde Emin Bey mahallesinde olmak üzere tahrîr olunmuşdur deyü müdâhaleden hâlî değildir, hakīkat-i hâl mârrü’z-zikr Esirci Kemâl mahallesi ahâlîsinden istihbâr olunup haberleri tahrîr olunmak matlûbumdur dedikde sâlifü’z-zikr Esirci Kemâl mahallesi ahâlîsinden olup udûl-ı ricâl-i Müslimîn ve sikāt-ı muvahhidînden olan Ebubekir Ağa b. Abdullah ve Mehmed Ağa b. Ebubekir ve Bayram Çelebi b. Şa‘bân ve Kasım Beşe b. Abdullah ve Piyale Bey b. Abdullah ve Hasan Çelebi b. Mehmed ve İsa Ağa b. Mahmud ve Mehmed Ağa b. Halil ve İsa Bey b. Mehmed ve Mustafa Çelebi b. Süleyman nâm kimesneler li-ecli’l-ihbâr meclis-i şer‘-i şerîfe hâzırûn olup istihbâr olunduklarında fi’l-hakīka zikr olunan Emin Bey mahallesi tarafında vâki‘ el-Hâc Mustafa Odaları demekle ma‘rûf odalar sâlifü’z-zikr Esirci Kemâl mahallesi menâzilinden olup kadimü’l-eyyâmdan [berü] mârrü’z-zikr odalarda vefât edenlerin cenâzelerin Esirci Kemâl mahallesinde imâm olanlar gasl ve tezevvüc murâd edenlerin akd-i nikâhlarını Esirci Kemâl mahallesinde imâm olanlar edegelmişlerdir deyü her biri haber verdiklerinde mâ-hüve’l-vâki‘ bi’l-ibtigā ketb ü imlâ olundu.<br><br>Fî 17 min-Şa‘bâni’l-mu‘azzam sene 1081.<br><br>Şuhûdü’l-hâl: Fahrü’l-akrân Mehmed Çelebi b. Abdülmennan kethüdâ-yı muhzırân, Şükrullah Bey b. Mustafa, Abdi Çelebi b. Hüseyin, Mehmed Bey b. Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=2738"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2740"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b352"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o544"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>