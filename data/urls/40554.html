﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 307<br>Hüküm no: 275<br>Orijinal metin no: [40a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Ramazan’ın yeğeni merhum Hacı Ahmed Beşe’den intikal eden menzil hissesini Mehmed Beşe b. Mirza’ya altmış bin akçeye sattığı</b><br><br>Medîne-i Üsküdar’da Gerede mahallesinde sâkin iken bundan akdem vefât eden Hâcı Ahmed Beşe b. Nurbeyi nâm kimesnenin verâseti zevce-i metrûkesi Âişe bt. İbrahim’e ve sulbî sagīr oğlu Mehmed’e münhasıra olup kable’l-kısme mezbûr Mehmed dahi vefât edip verâseti vâlidesi mezbûre Âişe Hâtun ve li-ebeveyn ammisi el-Hâc Ramazan nâm kimesneye münhasıra olduğu şer‘an zâhir ve müte‘ayyin oldukdan sonra mezbûr el-Hâc Ramazan meclis-i şer‘-i hatîr-i lâzimü’t-tevkīrde işbu bâ‘isü’l-vesîka Mehmed Beşe b. Mirzâ mahzarında ikrâr ve takrîr-i kelâm edip müteveffâ-yı evvel-i mezbûrun ile’l-vefât mülkü olup mahalle-i mezbûrede vâki‘ bir tarafı Mihaliçli Mehmed nâm kimesne mülküne ve bir tarafı Vekîl-i harc Hâcı nâm kimesne mülküne ve iki tarafı tarîk-ı âmma müntehî bir bâb fevkānî ve bir bâb tahtânî odaları ve bir köşk ve tahta-pûşu ve bir matbah ve bir hamam ve câmekânı ve cüneyneyi ve bi’r-i mâyı ve havlu ve kenîfi müştemil menzil ba‘de vefâtihî yirmi dört sehm i‘tibâr olunup sihâm-ı mezbûreden bi-tarîkı’l-münâsahati’ş-şer‘iyye on sehm mezbûre Âişe Hâtun’a ve on dört sehm dahi bana isâbet ve intikāl etmeğin hâlâ ben menzil-i mezbûrda olan on dört sehm hisse-i şâyi‘amı tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûr Mehmed Beşe’ye altmış bin akçeye bey‘ ve teslîm ol dahi minvâl-i muharrer üzere iştirâ ve kabûl ve tesellüm eyledikden sonra semeni olan meblağ-ı mezbûr altmış bin akçenin kırk bin akçesini mezbûr Mehmed Beşe’ye cihet-i şer‘iyyeden zimmetimde deynim olan kırk bin akçeye takās ol dahi mukāssa ve kabûl edip semen-i bâkī yirmi bin akçeyi tamâmen mezbûr Mehmed Beşe yedinden ahz u kabz eyledim ba‘de’l-yevm menzil-i mahdûd-ı mezbûrda olan on dört sehm hisse-i şâyi‘am müşterî-i mezbûr Mehmed Beşe’nin mülk-i müşterâsıdır keyfe mâ yeşâ ve hasbemâ yahtâr mutasarrıf olunsun dedikde mukırr-ı mezbûr el-Hâc Ramazan’ın vech-i meşrûh üzere cârî ve sâdır olan ikrârını mezbûr Mehmed Beşe vicâhen tasdîk ve şifâhen tahkīk etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâlis ve’l-ışrîn min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Ahmed Bey b. Abdulbâki, Mehmed Ağa b. Abdullah, Süleyman Beşe b. Abdullah, Mustafa Beşe b. Abdullah 30. bölük, İbrahim Çelebi b. Mehmed, Mehmed Efendi b. Ahmed Efendi, el-Hâc Veli b. İsa, Ahmed b. Yusuf, el-Hâc Ebûbekir b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=40553"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40555"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b307"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o873"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>