﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 249<br>Hüküm no: 198<br>Orijinal metin no: [50a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa’nın, vefât eden Mustafa Ağa’nın küçük oğlu Ali için vasisine borç vermiş olduğu</b><br><br>Havâss-ı Refîʻa kazâsı muzâfâtından Terkos nâhiyesine tâbi‘ Ormanlı karyesinde sâkin Ahmed Ağa b. Mustafa meclis-i şer‘-i şerîf-i enverde Dergâh-ı âlî -dâme mahfûfen bi’l-maʻâlî- yeniçerilerinin ellinci bölük odasının sâbıkā çorbacı mütekāʻid[lerin]den olup karye-i mezbûre ahâlîsinden iken bundan akdem vefât eden Mustafa Ağa b. Hasan’ın sulbî sagīr oğlu Ali’nin vâlidesi ve tesviye-i umûruna bâ-hüccet-i şer‘iyye mansûb vasiyyesi olan işbu râfiʻatü’l-kitâb Fâtıma Hatun bt. Abdullah tarafından husûs-ı âti’l-beyânda tasdîka vekîl-i sâbitü’l-vekâlesi olan sagīr-i mezbûrun ammizâdesi Mustafa Ağa b. İbrahim mahzarında ikrâr-ı tâm ve takrîr-i kelâm edip vasiyye müvekkile-i mezbûre Fâtıma Hatun sagīr-i mezbûrun mâlından bâ-temessük bi’l-vesâye bana altı yüz guruş idâne ve teslîm, ben dahi ber-vech-i muharrer meblağ-ı mezbûru yedinden istidâne ve ahz u kabz eyledim, meblağ-ı mezbûr vasiyye-i mezbûre zimmetinde vâcibü’l-edâ deynimdir deyü ikrâr u i‘tirâf etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâmin min-Zilhicceti’ş-şerîfe sene semân ve hamsîn ve mi’e ve elf.<br><br>Şuhûdü’l-hâl: Mustafa Efendi b. Hüseyin, Ahmed Efendi b. Mustafa, es-Seyyid Ahmed [b.] es-Seyyid Mehmed, es-Seyyid Mehmed [b.] es-Seyyid Mustafa, İmâm Mehmed Efendi b. Ali, Mustafa Beşe b. Memiş.</p>          <br><a title="Önceki sayfa" style="text-decoration:none" href="./ayrmetin.php?idno=16811"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16813"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b249"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o446"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>