﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 181<br>Hüküm no: 117<br>Orijinal metin no: [40b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Vakfı’na ait Emin Sinan mahallesindeki evin Mehmed Bey b. Ali tarafından kiralandığı</b><br><br>Mahrûse-i İstanbul’da Küçük Ayasofya mahallesinde sâkin fahrü’s-sâlikîn Mehmed Dede b. Abdullah nâm kimesne mahfil-i kazâda Dergâh-ı âlî -dâme mahfûfen bi’l-me‘âlî- solaklarından işbu sâhibü’l-kitâb Mehmed Bey b. Ali mahzarında ikrâr ve takrîr-i kelâm eyleyip Medîne-i Münevvere -sallallâhu te‘âlâ alâ-münevvirihâ- Evkāfı’ndan olup mahrûse-i mezbûrede Kadırga limanı demekle ma‘rûf mevzi‘ kurbünde Emin Sinan mahallesinde vâki‘ tarafeyni vakf-ı mezbûr ve tarafeyni tarîk-i âm ile mahdûd tûlen yirmi zirâ‘ ve arzen on dört zirâ‘ hesâb-ı şatrancî iki yüz seksen zirâ‘ arsa üzerine binâ olunan bir[i] ocaklı ve biri ocaksız fevkānî iki bâb odayı ve bir sofa ve altında ahırı ve müşterek kapı üzerinde tûlen sekiz zirâ‘ ve arzen altı zirâ‘ hesâb-ı mezkûr üzere kırk sekiz zirâ‘ fevkānî odayı ve tûlen ve arzen hesâb-ı merkūm üzere on altı zirâ‘ tahta-pûşu müştemil olan ayda yüz beş akçe ücret-i müeccele ve mu‘accele ile taht-ı tasarrufumda olmağın hâlâ menzil-i mezbûrun hakk-ı tasarrufun evkāf-ı mezbûreye bi’l-fi‘il mütevellî olan fahrü’l-akrân Hasan Bey b. Mehmed nâm bevvâbü’s-sultânî ma‘rifetiyle mesfûr Mehmed Bey’e tefvîz edip ol dahi tefevvüz eyledikden sonra <<menzil-i mezbûrede olan>>mukābelesinde yirmi bin akçe <<icâre-i mu‘accele>> yi mersûm Mehmed Bey yedinden bi’t-tamâm ahz u kabz eyledim menzil-i merkūmda aslâ benim alâkam kalmadı dedikde mukırr-ı mezbûrun ikrâr-ı meşrûhunu mezkûr Mehmed Bey vicâhen tasdîk etmeğin mâ-hüve’l-vâkı‘ gıbbe’t-taleb ketb olundu.<br><br>Tahrîren fî-evâsıtı âhiri’r-rebî‘ayn li-sene selâse ve ışrîn ve elf.<br><br>Şühûdü’l-hâl: Fahrü’l-cüyûş Ali Çavuş b. Ahmed el-mütevellî-i Ali Paşa, Mevlânâ Mahmud b. Ramazan el-imâm, umdetü’l-a‘yân Kurt Ağa b. Abdülmennan, Hasan Bey b. Abdullah el-bevvâbü’s-sultânî, Receb Bey b. Abdullah Bey [el-bevvâbü’s-]sultânî, Mehmed Bey b. Ramazan el-cündî, Hasan Beşe b. Abdullah, Mustafa Çelebi b. Hasan el-yesârî, Mustafa b. Mehmed el-müezzin, Üstâd Haydar b. Abdullah, Receb b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11447"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11449"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b181"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o786"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>