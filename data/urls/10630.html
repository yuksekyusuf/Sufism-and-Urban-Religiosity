﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 137<br>Hüküm no: 87<br>Orijinal metin no: [13a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin b. Mehmed’in küçük kızı Ayşe’ye bakmakta olan kayınvalidesi Fatma bt. Osman’a nafaka vermesi</b><br><br>Hatt-ı nafaka<br><br>İşbu sebt-i kenâr olunan hüccet derûnunda mezkûrü’l-ism olan Hüseyin b. Mehmed nâm kimesne meclis-i şer‘-i hatîr-i lâzımü’t-tevkīrde yine derûn-ı hüccetde mezkûretü’l-ism kayınvâlidesi mu‘arrefetü’z-zât Fatıma bt. Osman nâm hatun mahzarında takrîr-i kelâm ve ta‘bîr ani’l-merâm edip benim firâşımdan hâsıla ve zevcem hâzıra bi’l-meclis Zeyneb [bt.] Hasan nâm hatundan mütevellide Âişe nâm sagīre zevcem mezbûre Zeyneb Hatun’un hacr u terbiyesinde iken mezbûre Zeyneb Hatun nefsini <<sagīre-i mezbûreye>> ecnebîye tezvîc ve hakk-ı hıdâne kendüden sâkıta ve ol-vechile hakk-ı hıdâne kayınvâlidem Fatıma Hatun’a intikāl etmekle kayınvâlidem mezbûre Fatıma Hatun dahi sagīre-i mezbûrenin nafaka ve kisve-bahâsı içün benim üzerime küllü yevm on altı akçe farz ve takdîr etdirmişdi, lâkin ben fakīr ve mu‘sir olup meblağ-ı mefrûz-ı mezkûru edâya bir vechile iktidârım olmayıp ve sagīre-i mezbûrenin dahi nafaka ve kisve-bahâsına yevmî dörder para kifâyet etmekle ziyâde dört akçesi hatt u tenzîl olunmak murâdımdır dedikde mezbûre Fatıma Hatun dahi mukırr-ı mezbûru tasdîk etmeğin mukaddemâ farz ve takdîr olunan yevmî on altı akçenin dört akçesi bi’t-terâzî hatt u tenzîl olunup sagīre-i mezbûrenin nafaka ve kisve-bahâsı küllü yevm dörder para bâkī kalmağla meblağ-ı bâkī-i mezkûru sagīre-i mezbûrenin nafaka ve kisve-bahâsına harc ü sarfa ve lede’l-iktizâ istidâne ve inde’z-zafer babası mezbûr Hüseyin üzerine rücû‘a merkūme Fatıma Hatun’a izin verilmeğin mâ-vaka‘a bi’t-taleb ketb olundu.<br><br>Fî 17 Zilka‘de sene 1196<br><br>Şühûdü’l-hâl: Molla Ali b. Halil, Salih b. Halil, Hacı Hasan b. Osman, Mustafa b. Mustafa, Molla Mehmed b. Mustafa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10629"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10631"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b137"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o684"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>