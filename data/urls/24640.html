﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 364<br>Hüküm no: 535<br>Orijinal metin no: [62b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Şeyh Süleyman vakfının, Mehmed Çelebi b. Mehmed’deki vakıf alacaklarının tahsil edildiği</b><br><br>Mahmiye-i Kostantıniyye’de İvazzâde mahallesinde vâki‘ merhûm Şeyh Süleyman vakfına berât-ı pâdişâhî ile bi’l-fi‘il mütevellî olan Kaya b. Abdullah nâm kimesne meclis-i şer‘-i kavîmde, hâmilü hâze’l-kitâb Mehmed Çelebi b. Mehmed muvâcehesinde ikrâr ve i‘tirâf edip, bundan akdem mezbûr Mehmed Çelebi vakf-ı mezbûr malından zimmetinde edâsı lâzım olan on iki bin akçe deyni mukābelesinde, mahalle-i mezbûrede vâki‘ bir tarafdan Atîke Hâtun bt. Mahmud mülkü ve bir tarafdan Hüseyin Ağa mülkü ve bir tarafdan tarîk-i âm ile merhûm-ı mûmâ-ileyh vakfı ile mahdûd olan mülk menzili, ale’t-tarîki’l-istiklâl bana bey‘ edip, ben dahi tevliyyet-i mahkiyem hasebiyle vakf-ı mezbûr için iştirâ ve tesellüm edip, ba‘de’t-tahliyye ve’t-tekābuz bin yirmi bir Cemâziyelâhiresi’nden tamamına varınca dek menzil-i mezbûru bin beş yüz akçeye merkūma îcâr ve teslîm edip, ol dahi istîcâr ve kabûl edip, ilâ hâze’l-ân her sene tamamında ücret-i merkūmeyi mezbûr Mehmed Çelebi yedinden ahz u kabz edegelmiş idim. El-hâletü hâzihî [deyn-i] asıl olup mârrü’z-zikr olan on iki bin akçe dahi mezbûr Mehmed yedinden bi’t-tamâm ahz u kabz edip, menzil-i mezbûru merkūm Mehmed Çelebi’ye teslîm edip menzil-i mezbûrda alâka ve medhalim kalmamışdır ve mezbûr Mehmed Çelebi zimmetinde asıldan ve ücretden bir akçe ve bir habbe bâkī kalmadı dedikde, mütevellî-i mezbûru ikrâr-ı meşrûhun el-mukarru lehü’l-mezbûr Mehmed Çelebi vicâhen tasdîk ve şifâhen tahkīk edicek, mâ hüve’l-vâki‘ gıbbe’t-taleb ketb ve yed-i tâlibe vaz‘ olundu. Tahrîren fî evâili Recebi’l-ferd li sene seb‘a ve ışrîn ve elf.<br><br><br>Şuhûdü’l-hâl: Sinan Efendi b. Ali el-imâm, Mehmed Çelebi b. Süleyman el-bakkāl, Hüseyin Bey b. Abdullah en-nüvvâbü’s-sultânî, Mehmed b. eş-Şeyh Abdullah, Mustafa Çelebi b. Sinan el-müsta‘id ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24639"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24641"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b364"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o534"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>