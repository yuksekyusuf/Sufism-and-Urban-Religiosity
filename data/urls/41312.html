﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 193<br>Hüküm no: 163<br>Orijinal metin no: [41a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Küçük yaştaki Mustafa’nın ölen babasından kalan evin kendi hissesine düşen kısmını vasîsi marifetiyle Abdullah Efendi b. Mustafa’ya sattığı</b><br><br>Mahmiye-i İstanbul’da Ali Paşa-yı Atîk Mahallesi’nde sâkin iken bundan [akdem] vefât eden Ali Çelebi b. Mustafa’nın verâseti zevce-i metrûkesi Şerife Âişe bt. Ahmed ve sulbiye kebîre kızı Şerife Fâtıma ve sulbî sagīr oğlu es-Seyyid Mustafa’ya münhasıra ve tashîh-i mes’elesi yirmi dört sehimden i‘tibâr olunup sihâm-ı mezbûreden üç sehmi zevcesi mezbûre Şerife Âişe ve yedi sehmi mezbûre Şerife Fâtıma’ya ve on dört sehmi sagīr-i mezbûra isâbet ve intikāl eylediği şer‘an sâbit ve zâhir oldukdan sonra sagīr-i mezbûrun tesviye-i emrine kıbel-i şer‘den mansûb vasîsi olan eniştesi Şâtır Mustafa Bey b. Ahmed nâm kimesne meclis-i şer‘-i hatîr-i lâzımü’t-tevkīrde işbu bâ‘isü’l-kitâb fahrü’l-kuzât Abdullah Efendi b. Mustafa nâm kimesne mahzarında bi’l-vesâye ikrâr ve takrîr-i kelâm edip müteveffâ-yı mezbûrun mahalle-i mezbûrede vâki‘ bir tarafdan ba‘zan İbrahim Çelebi mülkü ve ba‘zan Belkıs Hatun mülkü ve ba‘zan el-Hâc Hasan mülkü ve bir tarafdan Kavukçu veresesi mülkleri ve bir tarafdan Mehmed Çelebi mülkü ve bir tarafdan tarîk-ı âm ile mahdûd olup dâhiliyede fevkānî üç bâb odayı ve dehlizi ve eşcâr-ı müsmire ve gayr-ı müsmire bahçeyi ve bir müşterek su kuyusunu ve hâriciyede fevkānî bir bâb odayı ve tahtânî bir kenefi ve bir su kuyusunu müştemil olan menzilinden gayrı ism-i mâl ıtlâk olunur terekesi olmamağın müteveffâ-yı mezbûrun düyûn-ı kesîre-i müsbetesi ve sagīr-i mezbûrun zarûret-i nafakası olduğundan mâ‘adâ mezbûretân Şerife Âişe ve Şerife Fâtıma menzil-i mezbûrun yirmi dört sehimden kendülere isâbet eden on sehim hisselerini dahi bundan akdem âhara bey‘ etmeleriyle sagīr-i mezbûrun menzil-i mezbûrdan hissesi olan on dört sehmi zarûret-i deyn ve zarûret-i nafakası için bey‘ olunmak lâzım gelmeğin ber-vech-i muharrer menzil-i mezbûrdan sagīr-i mezbûrun hissesi olan on dört sehmi bi’l-irsi’ş-şer‘î mezâda verilip sûk-ı sultânîde mecma‘-ı nâs olan mahallerde nice eyyâm kirâren ve mirâren müzâyede olunup rağabât-ı nâs munkatı‘a oldukdan [41b] [sonra] üç yüz esedî guruşda mezbûr Abdullah Efendi üzerinde karâr edip ziyâdeye tâlib-i âhar tama‘ ve rağbet etmeyip ve meblağ-ı mezbûr menzil-i mezbûrun semen-i misli ve müteveffâ-yı mezbûrun düyûn-ı kesîre-i müsbetesi ve sagīr-i mezbûrun nafakaya eşedd-i ihtiyâcı olduğu zeyl-i kitâbda muharrerü’l-esâmî olan Müslimîn ihbârları ile lede’ş-şer‘ müte‘ayyin olmağın ben-dahi vesâyet-i mahkiyem üzerine menzil-i mezbûrdan sagīr-i mezbûrun hissesi olan on dört sehmi cemî‘ tevâbi‘iyle mezbûr Abdullah Efendi’ye semen-i misli olan meblağ-ı mezbûr üç yüz esedî guruşa tarafeynden îcâb ve kabûlü hâvî bey‘-ı kat‘î ile bey‘ ve teslîm ol dahi ber-vech-i muharrer iştirâ ve tesellüm edip semeni olan meblağ-ı mezbûr üç yüz esedî guruşu mezbûr Abdullah Efendi yedinden bi’t-tamam ve’l-kemâl ahz ü kabz eyledim min-ba‘d menzil-i mezbûrun on dört sehminde sagīr-i mezbûrun asla ve kat‘a alâka ve medhali kalmayıp mezbûr Abdullah Efendi’nin mülk-i müşterâsı ve hakk-ı sırfı oldu keyfe mâ yeşâ’ [ve] yahtâr mutasarrıf olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ min-Saferü’l-hayr li-sene ihdâ ve tis‘în ve elf.<br><br>Şuhûdü’l-hâl: Hüseyin Çavuş b. Mahmud, Mehmed Bey b. Ali, Halil b. Ali, Ahmed Çelebi b. Mahmud ve Abdullah Efendi el-Kādî.</p>          <br><a title="Önceki sayfa" style="text-decoration:none" href="./ayrmetin.php?idno=41311"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41313"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b193"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o460"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>