﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 239<br>Hüküm no: 239<br>Orijinal metin no: [32a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çelebi, Yakub Çelebi ve Abdurrahman Çelebi kardeşler ile Şerban’ın Londi ve Kokmac zimmilere sattıkları kasap aletlerinin satışının iptal edilmesi taleplerinin reddedildiği</b><br><br>Bâ-mühr-i hazret-i efendi<br><br>Ma‘rûz<br><br>es-Seyyid Mustafa Çelebi ve es-Seyyid Yakub Çelebi ve es-Seyyid Abdurrahman Çelebi ibnû Mehmed nâm kimesneler ve Şerban v. Mihal nâm zimmî Mumcu Mehmed Beşe mübâşeretiyle meclis-i şer‘a ihzâr ettirdikleri Londi v. Kondi nâm zimmî muvâcehesinde herbiri bizim üçümüzün Tophâne’de vâki‘ iki aded kasab dükkânında mevcûd gedik ta‘bîr olunur ale’l-iştirâki’s-seviy tasarrufumuzda olan âlât-ı ma‘lûmemizi ve mesfûr Şerban zimmî kezâlik Tophâne’de vâki‘ iki aded kasab dükkânında mevcûd tasarrufunda olan âlât-ı ma‘lûmeyi bin yüz altmış bir senesi Şa‘bân’ı gurresinden altmış dört senesi Receb-i şerîf’i gāyetine değin üç seneliğini işbu merkūm Londi zimmî ile gāib ani’l-beled Kokmac v. Kesfo nâm zimmîye bi-safkatin vâhidetin doksan bin akçe ber-vech-i peşîn yedlerinden makbûz-ı icâre ile îcâr ve teslîm edip onlar dahi ber-vech-i muharrer istîcâr ve kabz ve kabûl etmişler idi el-hâletü hâzihî biz üçümüz ve mesfûr Şerban fesh-i akd-i icâre murâd edip vakt-i îcârımızdan tamam bir sene mürûr etmekle makbûzumuzdan altmış bin akçeyi mersûm Londi’ye red ile zikrolunan dükkânlarda olan âlât-ı ma‘lûmemizi istirdâd ederiz deyü tesâddî eylediklerinde da‘vâlarında fesh-i akd-i icâreyi îcâb eder özr-i şer‘î beyân etmediklerinden mâ‘adâ mersûm Kokmac zimmî dahi gāib olup mevcûd olmamağla da‘vâ-yı meşrûhaları mesmû‘a olmamağın mezbûrûn es-Seyyid Mustafa Çelebi ve es-Seyyid Yakub Çelebi ve es-Seyyid Abdurrahman Çelebi ve merkūm Şerban zimmî mersûm Londi zimmîye bî-vech mu‘ârazadan men‘ olundukları huzûr-ı âlîlerine i‘lâm olundu.<br><br>Fî-selhi Cumâdelâhire sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7278"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7280"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b239"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o629"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>