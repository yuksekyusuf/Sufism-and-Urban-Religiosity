﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 125<br>Hüküm no: 91<br>Orijinal metin no: [12a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nimetullah bt. Osman’ın, eşi Attar Seyyid Mehmed Çelebi b. Hüseyin’e itâat etmesi gerektiğinin tenbihi</b><br><br>İtâ‘ate tenbîh<br><br>Ma‘rûz<br><br>Derûn-ı arzuhâlde mezkûrü’l-ism Attâr es-Seyyid Mehmed Çelebi b. Hüseyin meclis-i şer‘-i münîrde hâlâ zevcesi arzuhâlde mezkûre Nimetullah bt. Osman Ağa nâm Hatun’un hâli ve tarafından husûs-ı âtî’l-beyânda vekîl olduğu zâtını ârifân es-Seyyid Hamza b. es-Seyyid Hasan ve Hasan b. Mehmed nâm kimesneler şehâdetleriyle sâbit olan Mustafa Ağa b. Mehmed nâm kimesne mahzarında müvekkile-i mezbûre Nimetullah Hatun beş yüz guruş mehr-i müeccel ve dört yüz guruş mu‘accel müstevfâsıyla zevce-i medhûlün-bihâm iken menzilimden firâr ve nâşizeten babası merkūm Osman Ağa’nın menzilinde sâkine olmağla suâl olunup zevcem mezbûre menzilime gelip bana itâ‘at ve hukūk-ı zevciyete mürâ‘atına zevcem mezbûre için vekîl-i mezbûra tenbîh olunması murâdımdır deyü da‘vâ ettikde vekîl-i mezbûr dahi cevâbında müdde‘î-i mezbûra müvekkilesi merkūme Nimetullah Hatun’un zevci olduğunu ve mehr-i mu‘accelini istîfâ eylediğini bi’l-vekâle ikrâr lâkin müdde‘î-i mezbûr büyût-ı adîdeyi müştemil menzilinin bir odasında hâletesi Âişe nâm hatunu iskân eylediğine binâen müvekkilem mezbûre menzil-i merkūma gitmekden imtinâ‘ eder dedikde miftâh ve nakli zevcesinin yedinde olup müstakilleten sâkine olduğu odadan gayrı âhar odada hâletesini iskân eylemesi meşrû‘ olup ber-vech-i muharrer iskândan imtinâ‘ hilâf-ı şer‘ olmağla müvekkile-i mezbûre Nimetullah zevci mezbûrun menziline gidip itâ‘at ve hukūk-ı zevciyete mürâ‘atına müvekkile-i mezbûre için vekîl-i mezbûra tenbîh olunduğu İslâmbol Mahkemesi’nden huzûr-ı âlîlerine i‘lâm olundu.<br><br>Fî-24 min-Şevvâl sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30844"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30846"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b125"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o651"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>