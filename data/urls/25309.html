﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 401<br>Hüküm no: 422<br>Orijinal metin no: [52b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid b. Hızır’ın Isparta’da görevli iken Seyyid Abdurrahman Çelebi b. Hudaverdi’yi dövdürek ölümüne sebep olmakdan dolayı mirasçıları tarafından açılan davanın reddedildiği</b><br><br>Yemîn.<br><br>Vilâyet-i Anadolu’da Isparta kazâsına tâbi‘ Lagus nâm karye sükkânından olup kazâ-i mezbûr mahallâtından Yaylazâde mahallesinde vâki‘ el-Hâc Seyyid Hızır menzilinde sâkin iken bundan akdem vefât eden es-Seyyid Abdurrahman Çelebi bin Hudâverdi’nin verâseti zevce-i metrûkesi Paşa Kadın bt. Mustafa ve sulbî sagīr oğlu es-Seyyid Ramazan’a münhasıra olduğu şer‘an zâhir ve müte‘ayyin oldukdan sonra sagīr mezbûr es-Seyyid Ramazan’ın tesviye-i umûruna kıbel-i şer‘den mansûb vasîsi ve merkūme Paşa Kadın’ın tarafından husûs-ı âti’l-beyânı da‘vâya sâbitü’l-vekâle vekîli olan yine karye-i merkūme sükkânından Kalender b. Durmuş nâm kimesne mahfil-i kazâda zikrolunan Yaylazâde mahallesi sükkânından işbu bâ‘is mezbûr el-Hâc Seydi Hızır b. Hasan mahzarında üzerine vesâyeten ve vekâleten da‘vâ ve takrîr-i kelâm edip mezbûr el-Hâc Seyyid b. Hızır kazâ-i mezbûrede nakīb ve zâbit iken sagīr-i mezbûr ile müvekkile-i mezbûre Paşa Kadın’ın mûrisleri müteveffâ-yı mezbûr es-Seyyid Abdurrahman’ın cürmü varmış zâbitim deyü ahz u habs edip bi-gayr-ı vech-i şer‘î kendiye darb eylediğinden mâ‘adâ sulbî kebîr oğlu gāib ani’l-meclis es-Seyyid Mehmed ile hizmetinde kimesnelere dahi mezbûra darb eyleyin deyü emrolunup onlar dahi emrine binâ’en darb eylemekle ol darbdan nâşi mezbûr Abdurrahman fevt olmuşdur. Hâlâ mezbûr el-Hâc Seyyid Hızır’dan suâl mûcebince icrâ olunmak bi’l-vekâle ve bi’l-vesâye matlûbumdur dedikde gıbbe’s-suâl mezbûr el-Hâc Seyyid Hızır cevâbında fi’l-vâki‘ kazâ-i mezkûrda ben nakīb ve zâbit iken müteveffâ-yı merkūmu izn-i şer‘le ahz u kabz eyledim deyü ikrâr lâkin müteveffâ-yı mezbûr es-Seyyid Abdurrahman’ı bizzât darb eylediğini ve oğlu mezbûr es-Seyyid Mehmed ile hizmetinde olan kimesnelere darb eylen deyü emreylediğini inkâr edicek vekîl-i mezbûrdan müdde‘âsını mübeyyin beyyine taleb olundukda ityân-ı beyyineden izhâr-ı acz edip istihlâf etmeğin fi’l-vâki‘ kazâ-i mezbûrda nakīb ve zâbit iken müteveffâ-yı mezbûr es-Seyyid Abdurrahman’ı ba‘de’l-ahz kendi darb eylen deyü emreylemediğine mezbûr el-Hâc Seyyid Hızır’a yemîn teklîf olundukda ol dahi yemîn billâhi te‘âlâ etmeğin mûcebince vekîl-i mezbûr bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Tahrîren fi’l-yevmi’r-râbi‘ ve’l-işrîn min-şehri Ramazani’l-mübârek li-sene isneyn ve seb‘în ve elf.<br><br>Şuhûdü’l-hâl: es-Seyyid Mustafa Çavuş el-mübâşir, es-Seyyid Rıza, es-Seyyid Hüseyin Çelebi, es-Seyyid Ramazan, es-Seyyid İsmail Çelebi, es-Seyyid İbrahim Çavuş b. Ali, es-Seyyid Mehmed Çavuş.</p>          <br><a title="Önceki sayfa" style="text-decoration:none" href="./ayrmetin.php?idno=25308"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25310"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b401"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1014"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>