﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 217<br>Hüküm no: 290<br>Orijinal metin no: [43a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Selim Ağa’nın terekesinden hanımı Ayşe bt. Hasan Usta’nın mihrinin ödenmesi</b><br><br>Gıbbe’t-taleb ve’l-iltimâs cânib-i şer‘-i kaviyyü’l-esâsdan bu fakīr hadâik-ı sultâniyeden hasbağçeye varılıp zeyl-i kitâbda mastûrü’l-esâmî olan Müslimîn huzûrlarında akd-i meclis-i şer‘-i şerîf olundukda sabıkā hâssa bostancılar odabaşısı olup bundan [akdem] vefât eden Selim Ağa’nın verâseti zevce-i metrûkesi fahrü’l-muhadderât Âişe Hatun bt. Hasan Usta’ya ve vâlidesi ( ) nâm hatuna ve sulbî oğlu Mehmed ve sulbiye kızı Afife nâm sagīrlere münhasıra olduğu meclis-i mezbûrda sâbit ve zâhir oldukdan sonra mezbûr Âişe Hatun tarafından husûs-ı âti’z-zikre vekîl olup vekâleti hasm-ı câhid-i şer‘î mahzarında mezbûrenin zâtını ma‘rifet-i şer‘iyye ile ârifân olan Mustafa b. Mehmed ve Dilaver b. Abdullah şehâdetleri ile şer‘an sâbite olan işbu bâ‘isü’l-kitâb İbrahim Beşe b. Mehmed nâm kimesne sagīrân-ı mezbûrânın tesviye-i umûrlarına kıbel-i şer‘den mansûb vasîleri olup müteveffâ-i mezbûrun muhallefâtına vâzı‘u’l-yed olan merkūm Hasan Usta mahzarında bi’l-vekâle üzerine da‘vâ edip müvekkilem mezbûre Âişe Hatun nefsini müteveffâ-i mezbûra tezvîc eyledikde yetmiş bin fıddî-yi Osmânî akçe mehr-i müeccel tesmiye olunup müteveffâ-i mezbûr dahi ol minvâl üzere tezvîc ve kabûl edip akd ve nikâh olunmuş idi. Hâlâ meblağ-ı mezbûru vekâletim hasebiyle müteveffâ-i mezbûrun tereke-i vâfiyesinden taleb ederim, suâl olunsun dedikde, gıbbe’s-suâl mezbûr Hasan Usta cevâbında müvekkile-i mezbûrenin mehr-i müecceli yetmiş bin akçe olduğu ma‘lûmum değildir deyü inkâr etmeğin vekîl-i mezbûrdan müdde‘âsına mutâbıka beyyine taleb olundukda udûl-i Müslimîn’den Osman Ağa b. Gazanfer ve Mehmed Ağa b. Deli Bekir ve Mustafa Ağa b. Ömer ve Mustafa Ağa b. Abdullah li-ecli’ş-şehâde meclis-i şer‘a hâzirûn olup istişhâd olunduklarında fi’l-hakīka müvekkil-i mezbûr Âişe Hatun’dan müteveffâ-i mezbûra tezvîc eyledikde yetmiş bin akçe mehr-i müeccel tesmiye olunup müteveffâ-i mezbûr mehr-i müeccel tesmiye olunup müteveffâ-i mezbûrdan ol minvâl üzere tezvîc ve kabûl edip bizim huzûrumuzda akd ve nikâh olunmuşdu, mezbûre Âişe Hatun’un mehr-i müecceli yetmiş bin akçedir, biz bu husûsa şâhidleriz şehâdet dahi ederiz deyü herbiri edâ-yı şehâdet-i şer‘iyye eylediklerinden sonra müvekkile-i mezbûre Âişe Hatun’un vech-i şer‘î üzere tahlîf olundukdan sonra meblağ-ı mezbûru müteveffâ-i merkūmun tereke-i vâfiyesinden edâ etmek üzere merkūm Hasan Usta’ya tenbîh olunup mâ-vaka‘a ketb olundu.<br><br>Fi’l-yevmi’t-tâsi‘ min-Cumâdelûlâ li-sene erba‘a ve sittin ve elf.<br><br>Şuhûdü’l-hâl: Hüseyin Efendi b. İsmail, Mahmud Efendi b. Ahmed, İbrahim Çelebi b. Davud, Pîrî Bey b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=472"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=474"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b217"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o400"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>