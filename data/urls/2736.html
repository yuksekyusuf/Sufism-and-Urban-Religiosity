﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 350<br>Hüküm no: 418<br>Orijinal metin no: [79a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Uyvar Seferi’nde vefat eden Osman’ın küçük oğlu İbrahim’in vasisi Alime Hatun’un Şaban Çavuş aleyhindeki davasında anlaşma sağlanması</b><br><br>Vilâyet-i Anadolu’da Çankırı sancağında Milan kazâsına tâbi‘ Aluç nâm karye ahâlîsinden olup bundan akdem Uyvar seferinde vefât eden Osman’ın hasren vârisi sulbî sagīr oğlu İbrahim’in tesviye-i umûru için savb-ı şer‘-i mergūbdan mansûbe vasîsi olan vâlidesi Alime Hatun tarafından husûs-ı âti’l-beyâna vekîl olup zâtını ma‘rifet-i şer‘iyye ile ârifân olan Fazlullah Çelebi b. Mustafa ve Cafer Çelebi b. Mustafa şehâdetleri ile şer‘an vekâleti sâbite olan Hâssa Bostancılarından Mehmed Bey b. Ömer meclis-i şer‘-i şerîf-i enverde yine karye-i mezbûre ahâlîsinden Şa‘bân Çavuş b. Muharrem muvâcehesinde bi’l-vekâle ikrâr ve takrîr-i kelâm edip müteveffâ-yı mezbûrun terekesinden olup hîn-i vefâtında yanında mevcûd olan bir bargir ve bir sîm kılıç ve sîm bıçak ve bir beyâz yapunca ve bir tüfengi mezbûr Şa‘bân Çavuş bi-gayr-ı hakkın ahz u kabz etmekle eşyâ-i mezbûreyi müvekkilem mezbûre Alime Hatun mezbûr Şa‘bân Çavuş’dan bi’l-vesâye taleb-i da‘vâ eyledikde mezbûr Şa‘bân Çavuş eşyâ-i mezkûreyi kabzını bi’l-külliye inkâr edip ve müvekkile-i mezbûre Alime Hatun dahi müdde‘âsını isbâta kādire olmayıp mezbûr Şa‘bân Çavuş yemînden nükûl dahi etmemekle beynlerinde münâza‘ât-ı kesîre vâkı‘a olmuş idi. El-hâletü hâzihi beynlerine muslihûn tavassut edip husûs-ı mezbûrdan iki bin akçe üzerine inşâ-i akd-i sulh eylediklerinde ol dahi sulh-ı mezbûr sagīr hakkında her vechile enfa‘ ve evlâ olduğuna binâen bi’l-vesâye sulh-ı merkūmu kabûl ve bedel-i sulh olan meblağ-ı mezbûru yedinden tamâmen ahz u kabz eyledi, min-ba‘d husûs-ı mezbûra müte‘allıka mezbûr Şa‘bân Çavuş ile da‘vâ ve nizâ‘ı kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 14 min-Şa‘bâni’l-mu‘azzam sene 1081.<br><br>Şuhûdü’l-hâl: Mehmed Çelebi b. Hüseyin, Ömer Çavuş b. Osman, Osman b. Yusuf, Ebubekir Çelebi b. Nasuh.</p>          <br><a title="Önceki sayfa" style="text-decoration:none" href="./ayrmetin.php?idno=2735"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2737"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b350"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o545"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>