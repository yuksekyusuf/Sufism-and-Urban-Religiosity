﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 55<br>Hüküm no: 8<br>Orijinal metin no: [1b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Macûnî Kasım Camii nükud vakfına İsmail Çelebi’nin nâzır tayin edildiği</b><br><br>Bâ-imzâ-i hazret-i efendi.<br><br>Mahmiye-i İstanbul’da Macûnî Kasım Câmi‘-i şerîfi imâmı Mehmed Efendi b. Receb Efendi ve ahâlî-yi mahallesinden Mehmed Çavuş b. Abdullah ve diğer Mehmed Çelebi b. Ali ve Abdullah Çelebi b. Ömer ve el-Hâc Abdülbaki Çelebi b. Mehmed ve Hüseyin Çelebi b. Mehmed ve Berber Mustafa Çelebi b. Hasan ve sâirleri meclis-i şer‘-i hatîr-i lâzımü’t-tevkīrde mahalle-i mezbûre ahâlîsinden bâ‘isü hâze’l-kitâb İsmail Çelebi b. Ahmed nâm kimesne mahzarında her biri takrîr-i kelâm ve bast-ı merâm edip zikrolunan câmi‘-i şerîf nukūd-ı mevkūfesine mütevellî olan Ömer Çelebi b. ( ) nâm kimesneden emniyetimiz olmamağla mezbûr İsmail Çelebi her vechile emîn ve mu‘temedün-aleyh kimesne olmağın mütevellî-yi mezbûr üzerine kıbel-i şer‘den hasbî nâzır nasb ve ta‘yîn olunmak matlûbumuzdur dediklerinde hâkim-i muvakkı‘-ı sadr-ı kitâb tûbâ-leh ve hüsnü-meâb hazretleri cemâ‘at-ı mezkûre iltimâslarıyla mütevellî-yi mezbûr üzerine merkūm İsmail Çelebi’yi ber-vech-i hasbî nâzır nasb ve ta‘yîn buyurduklarında ol dahi nezâret-i mezkûreyi kabûl ve merâsimini edâya ta‘ahhüd ve iltizâm etmeğin mâ hüve mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâlis aşer min-şuhûri Ramazani’l-mübârek li-sene selâse ve erba‘în ve mie ve elf.<br><br>Şuhûdü’l-hâl: Mehmed Çelebi b. Abdullah, Abdullah Çelebi b. Mustafa, Du‘âcı İbrahim Halîfe b. Mustafa, Yakub b. Abdullah, Hüseyin b. Mehmed, Mahmud b. Ahmed, Urfalı Mustafa b. Mehmed, Çukadâr el-Hâc Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=5761"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5763"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b055"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o471"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>