﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 681<br>Hüküm no: 810<br>Orijinal metin no: [102b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Beşe b. Mehmed’in Keçeci Pîrî mahallesindeki mülk menzilini Abdülbaki Beşe b. Mehmed’e sattığı</b><br><br>Mülknâme.<br><br>Mahmiye-i İstanbul’da Keçeci Pîrî mahallesi sâkinlerinden Ali Beşe b. Mehmed nâm kimesne meclis-i şer‘-i şerîf-i lâzımü’t-teşrîfde işbu bâ‘isü’r-rakīm Abdülbaki Beşe b. Mehmed mahzarında bi’t-tav‘i’s-sâf ikrâr ve i‘tirâf edip mahalle-i mezbûrede vâki‘ bir tarafı Ahmed Bey mülküne ve bir tarafı Nurullah Efendi mülküne ve bir tarafı Andriya nâm zimmî tasarrufunda olan arsa-i hâliyeye ve bir tarafı tarîk-i âmma müntehî iki bâb fevkānî oda ve bir sofa ve bir bi’r-i mâ ve cüneyneyi müştemil mülk menzilimi bi-cümleti’t-tevâbi‘ ve’l-levâhık mezbûr Abdülbaki Beşe’ye yirmi iki bin beş yüz fıddî râyic fi’l-vakt akçeye bey‘-ı bâtt-ı sahîh-i şer‘î ile bey‘ ve teslîm ol dahi ber-vech-i muharrer iştirâ ve kabûl ve kabz ve tesellüm eyledikden sonra meblağ-ı mezbûr yirmi iki bin beş yüz akçeyi mezbûr Abdülkadir yedinden bi’t-tamam ahz u kabz eyledim dedikde ba‘de’l-yevm menzil-i mahdûd-ı mezbûr merkūm Abdülbaki Beşe’nin mülk-i müşterâsıdır keyfe mâ yeşâ’ ve yahtâr mutasarrıf olsun dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-hâmis aşer min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Mehmed Efendi el-imâm, Mehmed Çelebi el-müezzin, Osman Çelebi b. İbrahim, Mehmed Çelebi b. Ali er-râcil, Ali Bey b. Ömer bevvâb-ı sultanî, Hüseyin Beşe b. Abdullah er-râcil, Mustafa b. Mehmed, Ali b. Hüseyin, Şükrullah b. Mustafa, Veli b. Mahmud, Mehmed b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=25696"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25698"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b681"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o963"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>