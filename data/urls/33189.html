﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 312<br>Hüküm no: 291<br>Orijinal metin no: [67b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Ağa b. Süleyman’ın menzilini Kara Feyzullah oğlu Ahmed b. Veliyüddin’e sattığı</b><br><br>Anadolu’da menzil mübâya‘asıdır.<br><br>Fi’l-asl vilâyet-i Anadolu’da Kastamonu sancağında Taşköprü kazâsı mahallâtından Câmi‘-i kebîr mahallesi ahâlisinden olup mahmiye-i İstanbul’da Çarşamba kurbünde Beyceğiz mahallesinde mütevattınen sâkin teba‘adan Hüseyin Ağa b. Süleyman nâm kimesne meclis-i şer‘-i şerîf-i enverde kaza-i mezkûr ahâlilerinden iş bu bâ‘isü’l-vesîka Kara Feyzullah oğlu Ahmed b. Veliyüddin nâm kimesne mahzarında ikrâr-ı tam ve takrîr-i kelâm edip akd-i âti’z-zikrin sudûruna değin bâ-hüccet-i şer‘iye müstakıllen yedimde mülk ve hakkım olup zikr olunan Câmi‘-i kebîr mahallesinde kâin bir tarafdan Ahmed Çelebioğlu menzili bahçesi ve bir tarafdan Süleyman Molla menzili ve iki tarafdan tarîk-i âm ile mahdûd ma‘lûmü’l-müştemilât bir bâb mülk menzilimi tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ile mezbûr Ahmed’e yedi yüz guruşa bey‘ ve temlik ve mahâllinde kabz ü taslît eylediğimde ol dahi ber-vech-i muharrer iştirâ ve temellük ve tasallut ve kabûl eyledikden sonra semeni olan meblağ-ı mezkûr yedi yüz guruşu müşterî-i mezbûr Ahmed bana def‘ ü teslîm eylediğinde ben dahi yedinden tamamen tesellüm ve ahz ü kabz eyledim fîmâ-ba‘d menzil-i mahdûd-ı mezkûrda benim aslâ ve kat‘a alâka ve medhalim kalmayup mezbûr Ahmed’in mülk-i müşterâsı ve hakk-ı sırfı olmuşdur dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 24 N sene 1238.<br><br>Şühûdü’l-hâl: Kethudâ-yı muhzırân İsmail Ağa, Muhzır Ahmed Çelebi, Süleyman Ağa b. Mehmed, Abdullah Beşe b. Ali ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=33188"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33190"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b312"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o408"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>