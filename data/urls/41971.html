﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 432<br>Hüküm no: 441<br>Orijinal metin no: [107a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çelebi’nin üç adet saka gediğini satın aldığı</b><br><br>Mahmiye-i İstanbul’da Mustafa Paşa Hamamı kurbünde Molla Hüsrev mahâllesi ahâlîsinden Mustafa Çelebi b. Ali mahmiye-i mezbûrede meclis-i şer‘de işbu râfi‘ü’l-vesîka Receb b. Ömer nâm kimesne mahzarında ikrâr-ı tam ve takrîr-i kelâm edip işbu mezbûr Receb mahmiye-i mezbûrede Ayazma kapısı dâhilinde ekmekçi fırını mukābelesinde vâki‘ çeşmeden taht-ı tasarrufunda olan üç aded arka suyu gediğini târîh-i kitâbdan iki sene mukaddem bana iki yüz on beş guruş bedel mukābelesinde bana ferâğ ve tefvîz ben dahi ba‘de’l-kabûl bedel-i mezbûru yedimden tamâmen ahz u kabz etmişidi hâlâ zikr olunan üç gediği yine mezbûr Receb ferâğ ve tefvîz edip merkūm Receb dahi bedel olmak üzere makbûzu olan meblağ-ı mezbûr iki yüz on beş guruşu bana redd ü teslîm ben dahi yedinden ahz u kabz eylediğimden sonra ber-vech-i muharrer medfû‘um olan bedel-i merkūm iki yüz on beş guruşa ve zikr olunan üç aded sakā gediğine ve gayra müte‘allıka âmme-i da‘vâ ve kâffe-i mütâlebâtdan mezbûr Receb’in zimmetini ibrâ ve iskāt eyledim min-ba‘d zikri mürûr eden üç aded sakā gediğinde benim vechen mine’l-vücûh ve sebeben mine’l-esbâb aslâ alâka ve medhalim kalmayıp kemâ-fi’l-evvel mezbûr Receb’in yedinde ve taht-ı tasarrufundadır keyfe mâ [yeşâ] ve yehtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-ışrîn min-Cemâziyelâhire li-sene sitte aşere ve mi’e ve elf.<br><br>Şuhûdü’l-hâl: Sakabaşı Mehmed Ağa b. Mustafa, eş-Şeyh Mehmed b. Ali, Hüseyin Beşe b. Ali, Ma‘den Beşe es-saka, Ali Efendi b. Ahmed, el-Hâc Mehmed Efendi b. Ahmed, İsmail Efendi b. el-Hâc Siyavuş.</p>          <br><a title="Önceki sayfa" style="text-decoration:none" href="./ayrmetin.php?idno=41970"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41972"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b432"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>