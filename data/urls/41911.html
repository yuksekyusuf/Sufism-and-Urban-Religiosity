﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 386<br>Hüküm no: 381<br>Orijinal metin no: [91b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tüccar Halil’in, ortağı Ali’den alacağının tahsili</b><br><br>İzmir tüccârından bâ‘isü’l-kitâb el-Hâc Halil b. Mehmed nâm kimesne mahmiye-i İstanbul’da meclis-i şer‘-i hatîrde yine tâife-i mezbûreden el-Hâc Ali b. el-Hâc Sunullah nâm kimesne mahzarında üzerine da‘vâ ve takrîr-i kelâm edip biz mukaddemâ mezbûr el-Hâc Ali ile vücûh-ı ticâretde şerîkler olup bundan akdem fesh-i şirket eylediğimizde medîne-i İzmir’de beynimizde hesâb görüp benim mezbûr el-Hâc Ali zimmetinde iki yüz kırk yedi guruş hakkım zuhûr edip hattâ târîh-i kitâbdan on gün mukaddem mahmiye-i mezbûrede Emir Hanı’nda meblağ-ı merkūmu mezbûr el-Hâc Ali’den taleb eylediğimde ol dahi cevâbında bana zimmetinde ancak yüz kırk guruş deyni olduğunu huzûr-ı Müslimînde ikrâr ve işhâd edip ziyâdesini inkâr etmekle hâlâ ikrârı mertebesi olan meblağ-ı merkūm yüz kırk yedi guruşu mezbûr el-Hâc Ali’den taleb eylediğimde bana edâdan imtinâ‘ eder, suâl olunsun dedikde, gıbbe’s-suâl ve akībe’l-inkâr müdde‘î-i mezbûr el-Hâc Halil’den müdde‘âsına beyyine taleb olundukda udûl-i ahrâr-ı ricâl-i Müslimînden olup han-ı mezbûrda müsâfiren sâkin es-Seyyid Mustafa b. Süleyman ve Molla Hüsrev mahâllesinde sâkin Haffâf el-Hâc Ali b. Abdullah nâm kimesneler li-ecli’ş-şehâde meclis-i şer‘e hâzırân olup istişhâd olunduklarında fi’l-hakīka işbu müdde‘î-i mezbûr el-Hâc Halil târîh-i kitâbdan on gün mukaddem mahmiye-i mezbûrede zikr olunan Emir Hanı’nda işbu mezbûr el-Hâc Ali’den sende beynimizde ma‘lûm şirket hesâbından iki yüz kırk yedi guruş hakkım olup meblağ-ı merkūm iki yüz kır[k] yedi guruşu taleb eylediğinde mezbûr el-Hâc Ali dahi sana cihet-i mezkûreden zimmetimde ancak yüz kırk yedi guruş deynim vardır deyü bizim huzûrumuzda ikrâr ve bizi işhâd eyledi, müdde‘î-i mezbûr için meblağ-ı merkūm yüz kırk yedi guruşu mezbûr el-Hâc Ali’den hakk-ı taleb ve ahz vardır, biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcebince ba‘de’l-hükm ve’t-tenbîh mâ-vaka‘a bi’t-taleb ketb olundu.<br><br>Fî 22 min-Cumâdelûlâ sene 1116.<br><br>Şuhûdü’l-hâl: Mustafa Efendi el-müezzin, Mustafa Efendi b. Mehmed, İbrahim Efendi b. Mustafa, es-Seyyid Mustafa Çelebi b. Davud, Abdullah Efendi b. Ahmed, Ahmed b. Ali, Ömer b. Hasan, Yahya b. Ali, Mehmed Efendi b. Ahmed</p>          <br><a title="Önceki sayfa" style="text-decoration:none" href="./ayrmetin.php?idno=41910"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41912"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b386"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o601"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>