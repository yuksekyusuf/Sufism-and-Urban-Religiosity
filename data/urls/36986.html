﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 123<br>Hüküm no: 42<br>Orijinal metin no: [15a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed’in vasisi olduğu Ahmed Efendi’ye ait cariyeyi mirasçılardan Emine Hatun’un sahiplendiği iddiasıyla açtığı davada haksız bulunduğu</b><br><br>Mahmiye-i İstanbul’da Güngörmez mahallesi ahâlîsinden olup düyûnu terekesinden ezyed olduğu hâlde vefât [eden] Ahmed Efendi b. Mustafa’nın tesviye-i umûruna kıbel-i şer‘den vasî ve kayyım nasb olunan es-Seyyid Mehmed b. es-Seyyid Ahmed mahfil-i kazâda müteveffâ-yı mezbûrun zevce-i menkûha-i metrûkesi olup zâtı ta‘rîf-i şer‘î ile mu‘arrefe olan hâfızatü’l-kitâb Emine Hatun bt. Abdullah muvâcehesinde bi’l-vesâye üzerine da‘vâ ve takrîr-i kelâm edip müteveffâ-yı mezbûrun terekesinden işbu açık kaşlı elâ gözlü orta boylu Sırfatiyyetü’l-asl Muammer nâm câriye-i memlûkesine mezbûre Emine Hatun bi-gayr-ı hakkın vaz‘-ı yed ve defter-i kassâma idhâlime mâni‘a olur suâl olunup kasr-ı yedine tenbîh olunmak matlûbumdur dedikde gıbbe’s-suâl mezbûre Emine Hatun cevâbında işbu mevsûfe-i mezbûre Muammer benim mülk ve hakkım olup zevcim müteveffâ-yı mezbûrun kat‘â alâka ve medhali yokdur deyicek vasiyy-i mezbûrdan mevsûfe-i mezbûre müteveffâ-yı mezbûrun mülkü olduğuna beyyine taleb olundukda ityân-ı beyyineye ızhâr-ı acz ile istihlâf etmeğin mevsûfe-i merkūme Muammer mülk ve hakkı olduğuna merkūme Emine Hatun’a yemîn teklîf olundukda ol dahi alâ-vefki’l-mesûl yemîn billâhi’l-aliyyi’l-a‘lâ etmeğin mûcebiyle vasiyy-i mezbûr merkūme Emine Hatun ile bî-vech mu‘ârazadan men‘ olunup mâ-vaka‘a kayd-şüd.<br><br>Fî 13 Muharrem sene 1110<br><br>Şuhûdü’l-hâl: Yahya Efendi b. Mustafa, Mehmed Efendi b. Mahmud, Ahmed Efendi b. Mehmed, Abdurrahim Efendi, Şeyh Mehmed Efendi, Ahmed b. Süleyman, Kara Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=36985"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36987"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0123"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1230"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>