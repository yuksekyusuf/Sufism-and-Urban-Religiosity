﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 346<br>Hüküm no: 302<br>Orijinal metin no: [111-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan b. İslam’dan çocukları Süleyman ve Said’e intikal eden habbazlık cihetine diğer Hasan b. İslam’ın yaptığı müdahalenin meni</b><br><br>Cihet nizâ‘ına dâir tevcîh<br><br>Ma‘rûz<br><br>Vilâyet-i Rumeli’de Istarova Kazâsı’na tâbi‘ Gore nâhiyesine muzâfe Mercan karyesinde sâkin iken bin iki yüz elli dört senesi hilâlinde fevt olan Hasan b. İslâm’ın sulbî kebîr oğulları olup hâlâ karye-i mezkûrede sâkinler Said ve Süleyman tarafından husûs-ı âti’l-beyânda bâ-hüccet-i şer‘iye vekîlleri olduğu Corcalı Salih b. Mustafa ve Bihlişteli Ali b. Mahmud nâm kimesneler şehâdetleriyle ber-nehc-i şer‘î sâbit olan Bihlişteli Ömer b. Yusuf bi’l-ma‘iyye rü’yete memûr evkāf müfettişi İstanbul pâye-i celîlesiyle mübâhî izzetlü fazîletlü es-Seyyid Mehmed Emin Âsaf Beyefendi hâzır olduğu hâlde Çarşamba günü huzûr-ı hazret-i Fetvâ-penâhî’de ma‘kūd meclis-i şer‘-i münîrde bâ-irâde-i seniyye Hazîne-i Evkāf-ı Haremeyn-i Muhteremeyn tarafından idâre olunan İstanbul’da vâki‘ adn-âşiyân Şehzâde Sultan Mehmed -aleyhi’r-rahmetü Rabbihi’s-Samed- hazretlerinin imâret-i âmirelerinde fodulacıbaşı olan müteveffâ-yı mezbûrun li-ebeveyn kız karındaşı oğlu derûn-ı takrîrde mezkûrü’l-ism diğer Hasan Ağa b. İslâm muvâcehesinde imâret-i mezkûrede yevmiye dört akçe vazîfe ile habbâzlık cihetine Ahmed b. Süleyman nâm kimesne mutasarrıf ve müvekkillerim gāibân-ı mezbûrân Said ve Süleyman’ın babaları müteveffâ-yı mezbûr Hasan b. İslâm hayatında Âsitâne-i aliyye’de sâkin ve yeğeni mezbûr diğer Hasan Ağa’nın asıl kendi ismi Mersin? ve babası ismi Himmet iken mezbûr Ahmed mutasarrıf olduğu cihet-i mezkûreyi bin iki yüz otuz beş senesi Zi’lka‘detü’ş-şerîfesinin on yedinci günü yeğeni mezbûr delaletiyle mezbûr Hasan b. İslâm’a yedi bin beş yüz guruş bedel-i makbûz mukābelesinde ferâğ ve kasr-ı yed ol dahi tefevvüz ve kabûl edip cihet-i mezkûr mezbûr Ahmed’in ferâğ ve kasr-ı yedinden mütevellî-i vakıf bulunan Mehmed Emin Efendi inhâsı ve nâzır-ı vakf ve Dârü’s-sa‘âdeti’ş-şerîfe Ağası bulunan Hafız İsa Ağa arzı mûceblerince mezbûr Hasan b. İslâm’a tevcîh ve yedine bir kıt‘a berât-ı âlî-şân tezkiresi i‘tâ buyurulup ol-vechile cihet-i mezkûreye Hasan b. İslâm mutasarrıf ve bi’n-nefs hizmet-i lâzımesini edâ eder iken bin iki yüz kırk iki senesi hilâlinde karye-i mezkûreye gider oldukda mutasarrıf olduğu cihet-i mezkûrenin hizmet-i lâzımesini rü’yet etmek üzere tarafından yeğeni mezbûru tevkîl ve zikr olunan berât-ı âlî tezkiresini dahi yedine teslîm ol dahi kabûl ve hizmet-i lâzımesini tarafından bi’l-vekâle rü’yete ta‘ahhüd ve iltizâm edip hâli mezbûr Hasan b. İslâm karye-i mezkûreye gitdikden sonra yeğeni mezbûr dahi hizmet-i mezkûreyi bi’l-vekâle edâ eder iken cihet-i mezkûreyi târih-i merkūmda mezbûr Ahmed’den tefevvüz eden kendi olmak için kendi ve babası isimlerini asıl-ı mefrûğun-leh-i merkūmun kendisi ve babası isimlerine tahvîl kendisine Hasan ve babasına dahi Himmet tesmiye edip cihet-i mezkûrenin senedi dahi yedinde bulunmak takrîbiyle asıl mutasarrıfı olmak üzere fuzûlî zabt u tasarruf edip ba‘de mezbûr Hasan b. İslâm fevt oldukda cihet-i mezkûre oğuları müvekkillerim mezbûrân Said ve Süleyman’a ale’l-iştirâki’s-seviyy âdiyen intikāl etmiş iken kemâ-kân fuzûlî müdâhale ve ta‘arruzundan hâlî olmamağla suâl olunup cihet-i mezkûreyi müteveffâ-yı mezbûr Hasan b. İslâm’ın mahlûlünden oğulları müvekkillerim mezbûrân Said ve Süleyman’a ale’l-iştirâki’s-seviyy tevcîh ve mezbûr diğer Hasan Ağa’nın ber-vech-i muharrer müdâhalesi men‘ ü def‘ olunmak bi’l-vekâle matlûbumdur deyü da‘vâ ettikde ol dahi cevâbında mezbûr Ahmed b. Süleyman mutasarrıf olduğu cihet-i mezkûreyi sâlifü’l-beyân bin iki yüz otuz beş senesi Zilka‘desinin on yedinci günü târihinde müdde‘î-i vekîl-i mezbûr Ömer’in müvekkilleri gāibân-ı mezbûrân Said ve Süleyman’ın babaları hâlim müteveffâ-yı mezbûr Hasan b. İslâm’a fâriğ olmayıp kezâlik kendi ismim Hasan ve babam ismi dahi İslâm olduğu hâlde bana ol-mikdâr guruş bedel-i makbûz mukābelesinde ferâğ ve kasr-ı yed ben dahi tefevvüz ve kabûl edip cihet-i mezkûre mezbûr Ahmed’in ferâğından mütevellî-i mûmâ-ileyh inhâsı ve nâzır-ı müşârün-ileyh arzı mûceblerince bana tevcîh ve yedime işbu bir kıt‘a berât-ı âlî-şân tezkiresi i‘tâ olunmağla cihet-i mezkûreyi târih-i merkūmdan berü bi-hakkın zabt u tasarruf ederim deyip müdde‘î-i vekîl-i mezbûr Ömer’in ber-vech-i muharrer müdde‘âsını inkâr ettikde husûs-ı mezkûra vukūf-ı tamları olup li-ecli’ş-şehâde huzûr-ı cenâb-ı Fetvâ-penâhî’ye gelen bî-garaz sikāt-ı Müslimînden kizb üzerine tevâti‘leri mutasavver olmayıp tevâtür mertebesinde olan müşârün-ileyh Şehzâde Sultan Mehmed Câmi‘-i şerîfi’nin Kayyımbaşısı Ahmed Efendi b. Hüseyin ve Müezzinbaşısı es-Seyyid Mustafa Efendi b. İbrahim ve müezzinlerinden Türbedâr Hasan Efendi b. Veliyyüdin ve Süleyman Efendi b. Mehmed ve kayyımlarından Mehmed Efendi b. Mehmed ve imâret-i mezkûrede Aşçıbaşı Ömer Efendi b. İbrahim ve Aşçı Feyzullah b. İsmail ve Habbâz el-Hâc Ahmed b. Ebûbekir ve cennet-mekân Sultan Bâyezid Han İmâret-i âmirelerinde Ekmekçibaşı Zülfikār b. Cafer ve Osmaniye İmâreti’nde Ekmekçibaşı Halil b. Fazlı ve müşârün-ileyh Şehzâde Sultan Mehmed Vakfı’nın Kâtibi Mehmed Said Efendi b. Hasan ve sâir mazbûtü’l-esâmî kimesneler müdde‘î-i vekîl-i mezbûr Ömer’in da‘vâ-yı meşrûhasına mutâbık bi’l-muvâcehe vech-i vecîh-i şer‘î üzere şehâdet etmeğin mûcebiyle cihet-i mezkûreden mezbûr diğer Hasan Ağa keff-i yed edip müteveffâ-yı mezbûr Hasan b. İslâm’ın mahlûlünden oğulları mezbûrân Said ve Süleyman’a ber-vech-i muharrer iştirâken tevcîh ve yedlerine bir kıt‘a berât-ı şerîf-i âlî-şân i‘tâ buyurulmak iktizâ eylediği İstanbul Mahkemesi’nden huzûr-ı [âlîlerine i‘lâm olundu]<br><br>Fî 21 R sene [1]258</p>          <br><a title="Önceki sayfa" style="text-decoration:none" href="./ayrmetin.php?idno=34954"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34956"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b346"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o595"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>