﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 204<br>Hüküm no: 183<br>Orijinal metin no: [25a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa b. Hasan’ın kölesi Davud v. Mihail’in hürriyetini ispat etmesi üzerine serbest bırakıldığı</b><br><br>İşbu orta boylu açık kaşlı gök elâ gözlü râfi‘u hâze’s-sifr David v. Mihail nâm Yahûdi mahfil-i kazâda kendiye rık olmak üzere vaz‘-ı yed eden Ahmed Ağa b. Hasan mahzarında üzerine da‘vâ ve takrîr-i kelâm edip ben vilâyet-i Anadolu’da Ahıska kazâsında Yahûdiler Mahallesi’nde sâkin hürrü’l-asl olan mezbûr Mihail’in firâşından hâsıl ve zevcesi hürretü’l-asl olan Sara bt. Danyel nâm Yahûdiyeden mütevellid olup aslâ bana ve ebeveynime rık târî olmamışiken mezbûr Ahmed Ağa bana rık olmak üzere vaz‘-ı yed eder suâl olunup kasr-ı yedine tenbîh <<olunmak>> ve sebîlim tahliye olunmak matlûbumdur dedikde gıbbe’s-suâl mezbûr Ahmed Ağa cevâbında mevsûf-ı mezbûr David’i târih-i kitâbdan dört ay mukaddem mahrûse-i Bursa’da Arpa Emîni Mustafa Ağa nâm kimesneden yetmiş guruş semen-i medfû‘a iştirâ edip mülk-i müşterâm olmak üzere vaz‘-ı yedini ikrâr lâkin ber-vech-i muharrer hürriyetini inkâr edicek müdde‘î-i mezbûrdan müdde‘âsını mübeyyine beyyine taleb olundukda udûl-i Müslimînden olup mârru’z--zikr Ahıska kasabasında Künbet Mahallesi ahâlîsinden olup mahmiye-i İstanbul’da Mahmudpaşa kurbünde ticâret vechi üzere sâkin Derviş b. Zülfikār ve Süleyman Beşe b. Osman nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ işbu müdde‘î-i mezbûr kasaba-i mezbûrede Yahûdiler Mahallesi’nde sâkin hürrü’l-asl olan Mihail nâm Yahûdinin firâşından hâsıl ve zevcesi hürretü’l-asl olan Sara bt. Danyel nâm Nasrâniyeden mütevellid olup müdde‘î-i mezbûra ve ebeveynine aslâ rık târî olmayıp hürrü’l-asldır biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye ettikde gıbbe’t-ta‘dîl ve’t-tezkiye şehâdetleri makbûle olmağın mûcebince baʻde’l-hükm mevsûf-ı mezbûrun sebîli tahliye olunmağın mâ-vaka‘a bi’t-taleb ketb olundu.<br><br>Fî 6 min-Cumâdelûlâ sene 1121<br><br>Şuhûdü’l-hâl: Mustafa Çelebi b. Şa‘ban, Süleyman b. Abdullah, Ali Çelebi b. İvaz, Hasan b. Abdullah, Abdullah b. Abdullah, Ahmed b. Mehmed ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4461"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4463"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b204"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o641"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>