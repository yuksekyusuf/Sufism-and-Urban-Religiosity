﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 85<br>Hüküm no: 45<br>Orijinal metin no: [7b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hümâ Hatun’un muhallefatına beytülmal emininin karışmaması</b><br><br>Mahmiye-i Kostantıniyye’de vâki‘ Kadırga limanında sâkin olan fahrü’l-e‘âzım zü’l-kadri’r-refî‘ ve’l-câhi’l-menî‘ hazret-i İbrahim Paşa b. el-merhûm Mehmed Paşa meclis-i şer‘-i hatîr-i lâzımü’t-tevkīrde mahmiye-i mezbûrede beytü’l-mâlü’l-hâs emîni olup emânet-i mahkiyesi hasebiyle mahmiye-i mezbûre mahallâtından Bostancıbaşı mahallesinde vefât eden Hümâ Hatun bt. Abdullah’ın zâhirde zevce-i metrûkesi [zevc-i metrûkü] Mehmed Bey b. Abdullah el-Yesârî’den gayrı vâris-i ma‘rûfu olmamak zu‘muyla muhallefâtının selâse-i erba‘ına vâzı‘ü’l-yed olan Mahmud Ağa b. Pervâne muvâcehesinde takrîr-i da‘vâ edip merhûme-i mezbûre Hümâ Hatun bundan akdem vefât eden li-eb karındaşım Kurt Paşa’nın mu‘takası olup el-hâletü hâzihî merhûm Kurt Paşa’nın veresesinden benden gayrı kimesne kalmayıp mezbûre Hümâ Hatun’un verâseti min-ciheti’l-velâ bana münhasıradır velâ zımnından vârisi olduğum mezbûr Hümâ hâl-i hayatında huzûr-ı Müslimînde ikrâr edip hazret vefât eylemişdir emîn-i mezbûr muhallefâtına bi-gayrı vech-i şer‘î vaz‘-ı yed eylemişdir kasr-ı yed eylemesin matlûbumdur dedikde emîn-i mûmâ-ileyh müşârün-ileyh İbrahim Paşa hazretlerinin verâsetini inkâr etmeğin müdde‘î-i merkūmdan da‘vâsına muvâfık beyyine taleb olundukda udûl-i Müslimînden mezbûr Hümâ’yı ma‘rifet-i şer‘iye ârifîn olan Mehmed Efendi b. Ramazan el-imâm ve el-Hâc Hamza b. Abdullah nâm kimesneler meclis-i şer‘e li-ecli’ş-şehâde hâzırân olup istişhâd olunduklarında fi’l-hakīka müteveffât-ı mezbûre Hümâ Hatun hâl-i hayatında ve kemâl-i sıhhatinde bizim huzûrumuzda müdde‘î-i mezbûr İbrahim Paşa hazretler[i] mu‘takım olan Kurt Paşa merhûmun li-eb karındaşıdır ve benim min-ciheti’l-usûbet ve’l-velâ vârisimdir deyü bizim huzûrumuzda ikrâr eyleyip hazret fevt oldu bu husûsa şâhidleriz şehâdet dahi ederiz deyü edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri hayyiz-i kabûlde vâki‘ oldukdan sonra mûcebiyle hüküm-birle mâ-hüve’l-vâki‘ bi’t-taleb ketb olundu.<br><br>Tahrîren fî-evâhiri Cemâziyelâhire li-sene seb‘a ve ışrîn ve elf.<br><br>Şühûdü’l-hâl: İlyas Beşe b. Abdulkadir çukadâr, İslâm Çelebi b. Hüseyin, Baba Mehmed b. Hamza, Mustafa b. Mustafa el-muhzır.</p>          <br><a title="Önceki sayfa" style="text-decoration:none" href="./ayrmetin.php?idno=35182"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35184"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b085"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o517"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>