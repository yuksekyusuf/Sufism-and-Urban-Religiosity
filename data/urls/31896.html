﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 500<br>Hüküm no: 488<br>Orijinal metin no: [71a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şirmerd Çavuş Mescidi imamlığına berat ile mutasarrıf olan Musa Efendi’nin dört yüz kuruş karşılığında söz konusu mescidin imamlığını Hüseyin Halife’ye devrettiği</b><br><br>İmâmet mâddesi<br><br>Ma‘rûz<br><br>Hâmiş-i arzuhâlde mastûr derkenâr mantûkunca nezâret-i hazret-i sadâret-penâhîde âsûde evkāfdan merhûm Zal Mahmud Paşa Evkāfı mülhakātından İstanbu[l’da] Molla Gürânî nezdinde Şirmerd Çavuş Mescidi’nde merhûm Sarı Kethudâ Mustafa Paşa Vakfı’ndan almak üzere yevmî on akçe vazîfe ile imâmet cihetine bâ-berât-ı âlî-şân mutasarrıf olan sâhib-i arzuhâl Musa Efendi b. Ahmed nâm kimesne evkāf müfettişi müderrisîn-i kirâm-ı zevi’l-ihtirâmdan fazîletlü es-Seyyid Mustafa Nuri Efendi ma‘iyetiyle akd olunan meclis-i şer‘-i münîrde nezâret-i dâ‘îlerinde olan evkāfdan merhûm-ı mezbûr Şirmerd Çavuş Mescid-i şerîfi Vakfı’ndan almak üzere vazîfe-i mu‘ayyene ile mescid-i mezbûrda imâmet cihetine mutasarrıf olan es-Seyyid Hüseyin Halîfe b. es-Seyyid Ali muvâcehesinde vâkıf-ı merhûm-ı mûmâ-ileyh Sarı Kethudâ Mustafa Paşa hayatında zikr olunan Şirmerd Çavuş Mescid-i şerîfine minber vaz‘ edip câmi‘-i şerîf etmekle mescid-i mezbûrda imâm bulunan kimesneye dahi tertîb eylediği vakfı mahsûlünden yevmî on akçe vazîfe ta‘yîn edip ol-vechile imâmeteyn-i mezbûreteyn mâ-tekaddemden beri şahs-ı vâhidde olduğu derkenârdan müstebân olup ve imâmeteyn-i mezbûreteyne amel-i kadîm üzere mutasarrıf olan Mehmed Tâhir Halîfe b. Hüseyin bundan akdemce bilâ-veled fevt oldukda mahlûlünden zikr olunan Şirmerd Çavuş Mescidi Vakfı’ndan olan vazîfe-i mu‘ayyene ile imâmeti işbu mezbûr es-Seyyid Hüseyin Halîfe’ye tevcîh ve merhûm-ı mûmâ-ileyh Sarı Kethudâ Mustafa Paşa Vakfı’ndan olan yevmî on akçe ile mescid-i şerîf-i mezbûrda imâmet ciheti dahi kezâlik müteveffâ-yı mezbûrun mahlûlünden bana tevcîh ve herbirimize başka başka berât-ı şerîf i‘tâ olunmuş olup lâkin imâmeteyn-i mezkûreteyn kadîmü’l-eyyâmdan beri şahs-ı vâhidde olup amel-i kadîm dahi minvâl-i meşrûh üzere cârî olageldiği ma‘lûmum olduğuna binâen ben dahi mutasarrıf olduğum imâmet-i mezkûre cihetimi hüsn-i rızâ ve tayyib-i hâtırım ve ferâğ-ı kat‘î-i mu‘teber ile dört yüz guruş bedel-i makbûz mukābelesinde merkūm es-Seyyid Hüseyin Halîfe’ye ferâğ ve kasr-ı yed ve tezkiresini kendüye teslîm ol dahi ba‘de’l-kabûl ben cihet-i mezkûreye ol dahi bana medfû‘u olup makbûzum olan bedel-i merkūmun istirdâdına ve bi’l-cümle husûs-ı mezkûra müte‘allika âmme-i da‘vâdan herbirimiz âharın zimmetini kabûlü hâvî ibrâ ve iskāt eyledik dediğini mezbûr es-Seyyid Hüseyin Halîfe tasdîk etmeğin imâmet-i mezkûre ciheti fâriğ-i merkūm Musa Efendi’nin kasr-ı ye[din]den merkūm es-Seyyid Hüseyin Halîfe’ye tevcîh ve yedine berât-ı şerîf-i âlî-şân sadaka ve ihsân buyurulmak bâbında istid‘â-yı inâyet eylediği İstanbul Mahkemesi’nden huzûr.<br><br>Fî 21 Receb sene [12]23.</p>          <br><a title="Önceki sayfa" style="text-decoration:none" href="./ayrmetin.php?idno=31895"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31897"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b500"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>