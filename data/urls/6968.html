﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 549<br>Hüküm no: 752<br>Orijinal metin no: [86a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Ağa’nın sahip olduğu mülk ve vakıf evdeki hakkını boşandığı hanımı Fatıma Hatun’a sattığı</b><br><br>Keşif, Kırımî zamânında<br><br>Derûn-ı arzuhâlde mezkûr menzil husûsi’çün cânib-i şer‘-i mutahhardan irsâl olunan Hıfzı el-Hâc Mehmed Efendi dâ‘îleri hâssa mimâr kâtibi el-Hâc Mustafa Efendi ve Halil ve İbrahim nâm halîfeler ile mahmiye-i İstanbul’da Sultan Bayezid-i cedîd mahallesinde Fâtıma nâm hatunun sâkine olduğu menzile varıp huzûr-ı Müslimînde ba‘de akdi’l-meclis derûn-ı arzuhâlde ismi mezkûr Hüseyin Ağa meclis-i ma‘kūd-ı mezkûrda zevce-i mutallakası olup zâtı ba‘de’t-ta‘rîfi’ş-şer‘î sâhibe-i arzuhâl mezbûre Fâtıma Hatun muvâcehesinde işbu akd-i meclis-i şer‘-i şerîf olan mülk menzilin ve yine menzil-i mezkûr derûnunda Kîsedâr Mehmed Efendi Vakfı’ndan olan menzil ber-vech-i münâsafe müşâ‘ u müşterek olup bin yüz elli bir senesi Şa‘bân-ı şerîfinin yirmi birinci gününden târîh-i i‘lâma gelince mâlımdan emriyle bi-şartı’r-rücû‘ menzileyn-i mezkûreyne müceddeden münakkaş ve müzeyyen bir bâb oda ve iki köşk ve bir su hazînesi ve bir hamam ve bir kârgîr matbah ocağı ve sâir mevâzi‘-i müteferrikalarını ta‘mîr ve tecdîd ve akçe-i vâfire harc ü sarf edip menzileyen-i mezkûreyn taksîm ve masrûfâtımı taleb ve da‘vâ sadedinde iken tavassut-ı muslihîn ile mülkiyet üzere mutasarrıf olduğum nısf menzilimi bin dokuz yüz elli guruş semen-i ma‘lûma mezbûre Fâtıma Hatun’a bey‘ ve temlîk ve teslîm ol dahi iştirâ ve temellük ve tesellüm ve kabûl ve mârrü’z-zikr menzil-i mevkūfe dahi dört yüz elli guruş bedel mukābelesinde bâ-ma‘rifet-i mütevellî ferâğ ve tefvîz ol dahi tefevvüz ve kabûl eylediğinden sonra dört yüz guruşunu meclis-i merkūmda bana def‘ ü teslîm edip bâkī kalan iki bin guruşu işbu târîh-i i‘lâmdan on bir gün tamâmında edâ etmek üzere tecîl eylediğimde mezbûre Fâtıma Hatun ber-vech-i muharrer ecel-i mezkûru kabûl ve müddet-i mezkûre tamâmında meblağ-ı mezbûru edâya ta‘ahhüd etmekle fîmâ-ba‘d menzileyn-i mezkûreynde kat‘an alâkam kalmayıp menzileyn-i mezbûreyne ve ta‘mîrât-ı mezkûreye müte‘allıka âmme-i da‘vâdan her biri âharın zimmetlerini ibrâ ve ıskāt eyleyip kat‘-ı nizâ‘ eylediklerin mevlânâ-yı mezbûr mahallinde ba‘de’t-tahrîr ümenâ-i şer‘le meclis-i şer‘a gelip alâ-vukū‘ihi inhâ ve takrîr eylediği huzûr-ı âlîlerine i‘lâm olundu.<br><br>Fî 24 min-Rebî‘ülvvel sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6967"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6969"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b549"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o597"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>