﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 412<br>Hüküm no: 479<br>Orijinal metin no: [76b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zenneci Mustafa b. Süleyman b. Mustafa’nın bazı mülklerini satmak üzere İsmail b. Mustafa’yı vekil tayin etmesi</b><br><br>Vekâlet Hücceti,<br><br>Vilâyet-i Anadolu’da medîne-i Kayseriye ahâlisinden olup mahmiye-i İstanbul’da Molla Hüsrev mahallesinde sâkin Zennecizâde Mustafa b. Süleyman b. Mustafa meclis-i şer‘-i şerîf-i enverde işbu bâ‘isü’l-vesîka İsmail b. Mustafa mahzarında ikrâr-ı tam ve takrîr-i kelâm edip benim medîne-i mezbûrede Yabıkoğlu Cemâ‘atinde vâki‘ müstakıllen yedimde mülk ve hakkım olan lede’l-ahâli ma‘lûmü’l-hudûd bir bâb Develik ile yine medîne-i mezbûre civârında Pervâne nâm mahâlde vâki‘ ma‘lûmü’l-hudûd tahmînen on müt [müd] tohum istî‘âb eder bir kıt‘a çayırda olan sülüsân hissemi ve Karahisar kasabasında vâki‘ lede’l-ahâli ma‘lûmü’l-hudûd yirmi kıt‘a kürûmu mülk bağda olan nısf hisse-i şâyi‘amı mahallerinde semen-i misilleriyle âhara bey‘e ve kabz-ı semene ve esmânını bana îsâl ve teslîme ve husûs-ı mezkûrlar mütevakkıf olduğu umûrun küllîsine tarafımdan merkūm İsmail’i vekîl ve nâib-i menâb nasb ü ta‘yîn eyledim dedikde, ol dahi ber-vech-i muharrer vekâlet-i merkūmeyi kabûl ve merâsimini mahâllinde kemâ-yenbagī edâya ta‘ahhüd ve iltizâm etmeğin mâ-vaka‘a [bi’t-taleb ketb olundu.]<br><br>Fî 5 L sene [1]242.<br><br>Şühûdü’l-hâl: Ali Efendi b. el-Hâc Mehmed, Mehmed b. el-Hâc Şaban, Şaban b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=38858"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38860"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b412"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o495"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>