﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 476<br>Hüküm no: 597<br>Orijinal metin no: [248-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Galata Sarayı’na verilecek unun fiyatının belirlenmesi</b><br><br>Galata Sarayı’na ta‘yîn olunan dakīkin fiâtı nizâmı<br><br>Ma‘rûz,<br><br>Galatasaray-ı hümâyûnu uncusu zimmînin husûsu kādı-yı esbak Bekir Efendi zamânında imâret-i âmire ve sekbânlar fırını uncularının fiâtına nizâm verildikde mevâzi‘-i mezkûrenin akçesi pişkin ve pâk olmağla ücret-i nakliyesi kendi taraflarından olmak üzere beher keylinden yedişer buçuk akçe tenzîle râzı ve pâk ekmekçi hâssı vermek şartıyla ta‘ahhüd etmeleriyle kādı-yı sâbık Yusuf Efendi zamânında i‘lâm olunduğu üzere Galata Sarayı dakīki harc-ı hâssa derkenârında olan şurût-ı sâbıkāya aslâ amel ve i‘tibâr olunmayarak ilgā sûretinde imârât sekbânlar dakīki nizâm-ı cedîdi tahtına idhâl ve imârât sekbânları fırını uncuları yedine verilen fermân-ı âlîşâna derc olunmağla mesfûrun defteri bâlâsına nizâm-ı cedîd mûcebince si‘rı vaz‘ oluna deyü buyrulduğuna binâen nizâm-ı cedîd-i merkūm üzere bi’t-tenzîl fî vaz‘ına mübâderet olundukda mesfûr dahi tefâvüt-i fiâtdan ve masârıf-ı nakliyeden mutazarrır olurum deyü istirhâmı i‘lâm olunmağla bu def‘a Şehremini Efendi’nin i‘lâmından istinbât olunduğu vech üzere nizâm-ı cedîd-i merkūma amel ve i‘tibâr olunmayıp harc-ı hâssa şurût ve ta‘ahhüdü üzere beher keylinde beşer akçe ücret-i kayık ve hammâliye zam ve ba‘dehû üçer sağ akçeleri aşağı varılmak üzere ve cânib-i mîrîye ve âhara gadrı mûcib olmayacak vechile fî vaz‘ olunmasını sa‘âdetlü defterdâr efendi hazretleri telhîs ve bu dâ‘îlerine hitâben fermân-ı âlîleri vârid olup lâkin fi’l-asl saray-ı merkūma hâs envâ‘ından hangisi tahsîs olunduğu sicillâtda mukayyed olmamağla eğer simitçi hâssından mu‘ayyen ise ekmekçi hâssı fîsi vaz‘ olunsa zimmî-yi mesfûra gadr ve saray-ı merkūmda olan gılmân ve hüddâm-ı sâirenin nizâm-ı akvâtına halel gelmesi zâhir olup hilâfında dahi taraf-ı mîrîye hasâret ihtimâli olmağla kaçar akçeden fî vaz‘ıyla mahsûb olduğunun sâbıkları mahâllinden derkenâr olunursa fiât-ı merkūme defter-i es‘ârda her vakte göre envâ‘ hâssa ta‘yîn olunan narha tatbîk ve hangi hâsdan olduğu zâhir oldukdan sonra el-yevm iktizâ eden dahi vaz‘ olunacağı ma‘lûm-ı devletleri buyruldukda emr ü fermân hazret-i men-lehü’l-emrindir.<br><br>Fî 4 min-Ramazani’l-mübârek sene 1179.</p>          <br><a title="Önceki sayfa" style="text-decoration:none" href="./ayrmetin.php?idno=29887"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29889"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b476"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o522"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>