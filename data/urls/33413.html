﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 153<br>Hüküm no: 129<br>Orijinal metin no: [38a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Molla Gürânî mahallesinden Ebûbekir Efendi b. Mehmed ile zevcesi Fatma bt. Abdullah’ın mahalleden çıkarıldığı</b><br><br>Mahalleden ihrâc<br><br>Ma‘rûz<br><br>İstanbul’da Şeyh Ebu’l-Vefâ kurbünde Molla Gürânî mahallesi imâm vekîli Osman Efendi b. Mehmed ve ahâlîsinden Süleymaniye Câmi‘-i Şerîfi müezzin başısı İsmail Efendi b. Osman ve Sahhâf İbrahim Efendi b. Mehmed ve Sahhâf el-Hâc Ali Efendi b. el-Hâc Veliyyüddîn ve Hâfız Mehmed Ağa b. Mustafa ve Menav Hüseyin b. İbrahim ve el-Hâc Ahmed Ağa b. Mustafa ve es-Seyyid Mehmed Ağa b. Mustafa ve Tatar el-Hâc Ömer Ağa b. Halil ve es-Seyyid Sadullah Ağa b. es-Seyyid Mehmed Hâşim ve Yoğurtçu Ömer b. Süleyman ve sâirleri meclis-i şer‘-i münîrde mahalle-i mezbûre ahâlîsinden Ebûbekir Efendi b. Mehmed nâm kimesne muvâcehesinde mezbûr Ebûbekir Efendi ile zevce-i mutallakası gāibe ani’l-meclis Fâtıma bt. Abdullah nâm hatun mahallemiz ahâlîsinden olup lâkin kendi hallerinde ırzlarıyla mukayyedler olmayıp menzillerine mechûlü’l-ahvâl kimesneler duhûl ve hurûc ve dâimâ hilâf-ı şer‘-i şerîf hareketde bulunup ve kendilerine bi’d-defa’ât tenbîh olunmuş ise de kat‘an mütenebbihler olmayıp ızrârlarında ısrâr üzere olup ve mezbûre Fâtıma Hatun mahalle-i mezbûreden hurûc etmiş ise de mezbûr Ebûbekir Efendi[’nin] dahi mahalle-i mezbûreden hurûcunu iltimâs etmeleriyle mezbûr Ebûbekir Efendi dahi rızâsıyla mahalle-i mezbûreden hurûc ve âhar mahalleye nakle ta‘ahhüd eyledikde ahâlî-i mezbûrûn dahi râzılar olup şikâyetlerini te’hîr eyledikleri İstanbul Mahkemesi’nden huzûr.<br><br>Fî 24 min Zilhicce sene 1241</p>          <br><a title="Önceki sayfa" style="text-decoration:none" href="./ayrmetin.php?idno=33412"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33414"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b153"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o172"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>