﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 123<br>Hüküm no: 87<br>Orijinal metin no: [27a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kadri Çelebi’nin mirasına el koyan kardeşi Ayşe bt. Mehmed’in varis olan hanımı Âbide bt. Âbidin’e hakkını vermesi gerektiği</b><br><br>Mahrûse-i Galata’[da] Cihangir mahallesinde vefât eden Kadri Çelebi b. ( )’nin zevce-i metrûkesi Âbide bt. Âbidin nâm hâtun mahfil-i kazâda müteveffâ-yı mezbûrun li üm kız karındaşı olup muhallefâtına vâzı‘atü’l-yed olan Âişe bt. Mehmed nâm hâtun mahzarında üzerine takrîr-i da‘vâ edip bundan akdem te‘âtîsi memnû‘ olan züyûf akçe ile altın iki yüz elliye râyic iken müteveffâ-yı mezbûra on yedi bin yüz akçe ikrâz ve teslîm edip ol dahi iktirâz ve kabz [ve] tesellüm eylemiş idi hâl-i kemâl-i sıhhatinde müslimîn huzûrunda ikrâr dahi etmişdi. Altından kıymeti olan altmış sekiz aded altın ve humusân altını muhallefâtından taleb ederim, suâl olunsun dedikde gıbbe’s-suâl ve akībe’l-inkâr müdde‘iye-i mezbûreden da‘vâsına mutâbık beyyine taleb olundukda udûl-i ricâlden olup mahmiye-i Kostantıniyye’de Sultan Selim kurbunda sâkin Mustafa Çelebi b. Mehmed ve yine mahmiye-i mezbûrede Cafer Çelebi mahallesinde sâkin Ali Çelebi b. Mehmed ve mahrûse-i mezbûre Galata’da mahalle-i mezbûre Cihangir’de sâkine Şerife Atiye bt. Yusuf Ağa nâm hâtun li ecli’ş-şehâde meclis-i şer‘a hâzırûn olup gıbbe’l-istişhâd her biri edâ-i şehâdet-i şer‘iyye edip fi’l-vâki‘ müteveffâ-yı mezbûr Kadri Çelebi hâl-i kemâl-i sıhhatinde bizim huzûrumuzda zevcesi mezbûre Âbide’nin zimmetinde cihet-i karzdan on yedi bin yüz züyûf akçe hakkı vardır deyû ikrâr eyledi biz bu husûsa bu vech üzere şâhidleriz, şehâdet dahi ederiz deyû şehâdet-i şer‘iyye eylediklerinde ba‘de’t-ta‘dîl ve’t-tezkiyye şehâdetleri makbûle oldukdan sonra mezbûre Âbide’ye meblağ-ı mezbûru küllen ve ba‘zan müteveffâ-yı mezbûrdan veya vekîlinden ahz ü kabz ve âhara havâle veyâhud hibe ve bi vechin mine’l-vücûh zimmetini ibrâ etmeyip ve meblağ-ı mezbûr mukābelesinde yedinde zimmeti olmadığına yemîn teklîf olunup ol dahi alâ vefki’l-mes’ûl yemîn billâhi’l-aliyyi’l-azîm etmeğin meblağ-ı mezbûru müteveffâ-yı merkūmun terekesinden edâya merkūme Âbide’ye tenbîh birle mâ vaka‘a bi’t-taleb ketb olundu. Fî gurreti Zilhicceti’ş-şerîfe li sene ihdâ ve hamsîn ve elf.<br><br><br>Şuhûdü’l-hâl: Ahmed Çelebi b. Süleyman, Mustafa Çelebi el-Kadı, Receb Halîfe el-Müezzin, Halil Beşe b. Ahmed, Mustafa Bey el-Cündî, Hasan Bey b. Hamza, Hasan Bey b. Mehmed, Mahmud b. İlyas, Abdullah b. Ali, Mehmed Çavuş b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=20290"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20292"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b123"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o421"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>