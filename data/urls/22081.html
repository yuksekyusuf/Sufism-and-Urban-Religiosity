﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 314<br>Hüküm no: 342<br>Orijinal metin no: [49b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Çelebi b. Mehmed’in dükkan hissesini sattığı Veli Beşe b. Mustafa’dan alacaklarını tahsil ettiği</b><br><br>El-emru hasbemâ yahvîhi nemakahu’l-fakīr ileyhi azze şânuhû el-Hâc Mustafa el-Kādî bi-medîneti Galata -afâ anhu-.<br><br>Mahrûse-i Galata’da Câmi‘-i Kebîr mahallesi ahâlîsinden Ahmed Çelebi b. Mehmed nâm kimesne meclis-i şer‘de işbu râfi‘u’l-kitâb Veli Beşe b. Mustafa nâm kimesne mahzarında zikri âtî vakfın mütevelliyesi vekîli İbrahim Ağa hâzır olduğu hâlde ikrâr ve takrîr-i kelâm edip merhûm Solak Mustafa Ağa Vakfı’ndan olup mahalle-i mezbûrede vâki‘ lede’l-ahâlî ve’l-cîrân ma‘lûmü’l-hudûd vakıf menzil karındaşım gāib ani’l-meclis el-Hâc İbrahim ile iştirâken taht-ı tasarrufumuzda olup ve menzil-i mezbûrun tahtında olan dükkânın nısfı benim tasarrufumda olmağla karındaşım gāib-i mezbûr ile menzil-i mezbûr ve nısf dükkânı bundan akdem ma‘rifet-i mütevellî ile üç yüz seksen guruş bedel mukābelesinde mezbûr Veli Beşe’ye ferâğ ve tefvîz edip ve bedel-i mezbûrun iki yüz elli üç guruş bir zolatası bana isâbet etmeğle bedel-i mezbûrun yüz guruşunu mezbûr Veli Beşe yedinden ahz u kabz eyleyip yüz elli üç guruş bir zolata zimmetinde bâkī kalmış idi deyü mezbûr Veli Beşe’den da‘vâya tasaddî eylemiş idim el-hâletü hâzihî beynimize muslihûn tavassut edip da‘vâ-yı mezkûremden mezbûr Veli Beşe ile beni seksen guruş üzerine inşâ-i akd-i sulh eylediklerinde ben dahi ber-vech-i muharrer sulh-ı mezbûru kabûl ve bedel-i sulh olan mablağ-ı mezbûr seksen guruşu mezbûr Veli Beşe yedinden tamâmen ahz u kabz eylediğimden sonra mâ‘adâsı olan yetmiş üç guruş bir zolataya <<müte‘allika âmme-i da‘vâdan>> ve zikr olunan menzil ve dükkâna ve bedeline ve bedel-i sulh-i mezbûra ve târih-i kitâba gelince beynimizde cereyân eden sâir husûsa müte‘allika âmme-i da‘vâdan tarafeynden her birimiz âharın zimmetini ibrâ ve ıskāt eyledik dedikde gıbbe’t-tasdîki’ş-şer‘î mâ hüve’l-vâki bi’l-ibtigā ketb olundu.<br><br>Fi’l-yevmi’l-hâmis aşer min-Muharremi’l-harâm sene 1138.<br><br>Şuhûdü’l-hâl: Hüseyin Efendi b. Hasan Efendi, es-Seyyid Ali Ağa b. Hasan, Mehmed Çelebi b. Ali, Halil Ağa b. İbrahim, es-Seyyid Mustafa b. Mehmed, Mehmed Çelebi b. Halil, İbrahim Çelebi b. Hasan, Mehmed Ağa b. İbrahim, es-Seyyid Hasan Çelebi b. Veli, İsmail Çelebi b. Ali, Ali Beşe b. Mustafa, Abdüllatif b. Ali, Osman Çavuş b. Ali. </p>          <br><a title="Önceki sayfa" style="text-decoration:none" href="./ayrmetin.php?idno=22080"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22082"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b314"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o432"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>