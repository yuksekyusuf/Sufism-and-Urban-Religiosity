﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 286<br>Hüküm no: 315<br>Orijinal metin no: [65a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şehrizol beylerbeyisi Ferhad Paşa’nın Ali Çelebi’de olan alacağı</b><br><br>Bi’l-fi‘l Şehrizol beylerbeyisi olan emîrü’l-ümerâi’l-kibâr kebîrü’l-kibâri’l-ahyâr sâhibü’l-izzi ve’l-vakār hazret-i Ferhad Paşa kıbelinden husûs-ı âti’l-beyâna vekîl olup vekâlet-i mahkiyesi paşa-yı mûmâ-ileyh dîvânî kâtibi olan umdetü’l-erbâbi’t-tahrîr ve’l-beyân Abdi Çelebi b. Mehmed ve Kara Ulus kādısı olan iftihârü’l-kuzâti’l-kirâm Mevlana Mehmed Efendi Abdulkadir şehâdetleri ile sâbite olan dergâh-ı felek-intibâh-ı sa‘âdet-destgâh çavuşlarından aynü’l-a‘yân makbûlü’s-sudûr ve’r-rikâb Mehmed Çavuş b. el-Hâc Kasım mahkeme-i şerî‘at-şerîfe-i garrâ-i Muhammediye’de Bezzâz Sinan-ı atik bâzergânlarından işbu hâfız-ı sifr-i şer‘î zâbit-i zâlike zübüri’l-mer‘î fahrü’t-tüccâr zahrü’l-hüccâc ve’z-züvvâr Ali Çelebi b. el-Hâc Ahmed mahzarında bi’l-vekâle ikrâr edip müvekkilim olan paşa-i mûmâ-ileyh için mûmâ-ileyh Ali Çelebi yedinden târih-i kitâbdan altı ay va‘de ile mâ-beynimizde ma‘lûm yüz bin fıddî akçe’i ba‘zı emti‘a-i mütenevvi‘a iştirâ edip iştirâ olunan emti‘a’i vekâletim hasebiyle mezkûr Ali Çelebi yedinden bi’t-tamam alıp kabz eyledim zikr olunan yüz bin akçeye ki tekîd-i bi’l-asl nısfı elli bin akçe olur kefîl ve zâmin oldum dedikde vekîl-i merkūmûn vekâleten ve kefâleten olup ikrârını mukarrun lehü’l-mezbûr vicâhen ve şifâhen tasdîk etdikden sonra kayd olundu.<br><br>Şühûdü’l-hâl: İftihârü’l müderrisîn Mevlana Sinaneddin bin Mehmed, Fahrü’s-sâdât Seyyid Abdi Çavuş, Abdülmennan b. Abdi Çavuş, Sefer Çelebi b. Ramazan ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=35452"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35454"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b286"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o460"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>