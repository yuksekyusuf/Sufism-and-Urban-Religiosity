﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 418<br>Hüküm no: 472<br>Orijinal metin no: [64a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Halil b. Mustafa’nın vârislerinden kızı Emine ile oğlu Seyyid Abdullah’ın hisselerine düşen Çakır Ağa mahallesindeki evi Seyyid Abdullah Çelebi’ye sattıkları</b><br><br>Mahmiye-i İstanbul’da Çakır Ağa Mahallesi ahâlîlerinden olup tarîk-i hacc-ı şerîfde bundan akdem fevt olan el-Hâc Halil b. Mustafa nâm kimesnenin verâseti zevce-i metrûkesi Âişe bt. Mustafa nâm hatun ile sulbiye kebîre kızı Emine’ye ve sulbî kebîr oğulları es-Seyyid Abdullah ve es-Seyyid Süleyman’a münhasıra ve tashîh-i mes’eleleri kırk sehmden olup sihâm-ı mezbûreden beş sehmi mezbûre Âişe Hatun’a ve yedi sehmi merkūme Emine Hatun’a ve on dörder sehmi mezbûrân es-Seyyid Abdullah ile ve es-Seyyid Süleyman’dan her birine isâbet ve intikāl eylediği şer‘an zâhir ve mütehakkık oldukdan sonra mezbûr es-Seyyid Süleyman asâleten ve mezbûre Emine tarafından husûs-ı âti’l-beyâna vekîl olduğu zât-ı mezbûreyi ma‘rifet-i şer‘iyye ile ârifân el-Hâc Hasan b. Mehmed ve diğer Mehmed b. Mustafa şehâdetleriyle şer‘an sâbit olan el-Hâc Ahmed b. Mustafa vekâleten meclis-i şer‘-i şerîf-i enverde işbu râfi‘u’l-kitâb [64b] mezbûr es-Seyyid Abdullah Çelebi mahzarında her biri bi’l-asâle ve bi’l-vekâle ikrâr ve takrîr-i kelâm edip mahalle-i mezbûrede vâki‘ bir tarafdan Şa‘ban Çelebi mülkü ve bir tarafdan Monla Mehmed mülkü ve bir tarafdan baʻzan Canbaz Ali ve baʻzan Âişe Hatun mülkleri ve bir tarafdan tarîk-i âm ile mahdûd üç bâb fevkānî oda ve bir sofa ve iki bâb tahtânî oda ve kenîf ve bir kuyu ve havluyu müştemil mülk menzil ile’l-vefât mûrisimiz müteveffâ-i mezbûrun yedinde mülkü olup ba‘de vefâtihi tashîh-i mezbûr üzere bize isâbet etmekle hâlâ menzil-i mahdûd-ı mezbûru cümle tevâbi‘ ve levâhıkı ile tarafeynden îcâb ve kabûlü hâvî bey‘-i bâtt-ı sahîh-i şer‘î ile merkūm es-Seyyid Abdullah Çelebi’ye asâleten ve vekâleten iki yüz yetmiş guruşa bey‘ ve teslîm ve temlîk edip ol dahi vech-i meşrûh üzere iştirâ ve tesellüm ve kabz ve kabûl eylediğinden sonra semeni olan meblağ-ı mezbûru asâleten ve vekâleten merkūm es-Seyyid Abdullah Çelebi yedinden bi-kadri’l-hısas tamamen ahz u kabz eyledik baʻde’l-yevm menzil-i mahdûd-ı mezbûrda benim ve müvekkilem mezbûre Emine Hatun’un kat‘â alâka ve medhali kalmayıp merkūm es-Seyyid Abdullah Çelebi’nin mülk-i müşterâsı ve hakk-ı sırfı olmuşdur keyfe mâ yeşâ ve yehtâr mutasarrıf olsun dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 10 min-Recebi’l-ferd sene 1121<br><br>Şuhûdü’l-hâl: el-Hâc Davud b. Abdullah, el-Hâc Mehmed b. Abdurrahman, el-Hâc Hasan [b.] Mehmed, Mustafa Çelebi b. Şa‘ban ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4750"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4752"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b418"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o602"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>