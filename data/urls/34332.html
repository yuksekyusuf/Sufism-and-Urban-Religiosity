﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 183<br>Hüküm no: 154<br>Orijinal metin no: [30a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçi Nazret’in değirmen gediğindeki hissesini Bogos, Nazret ve İstefan’a sattığı</b><br><br>Üsküdar’da ekmekçi değirmeni<br><br>Kayd ihrâc fî 11 R sene [12]64<br><br>Medîne-i Üsküdar’da Kara Davudpaşa mahallesinde mütemekkin ekmekçi tâifesinden Nazret v. Kigork v. Nikegos zimmî tarafından husûs-ı âti’l-beyânda ikrâr ve takrîre vekîl olduğu Agop v. Kazer ve Filibos v. Agop nâm zimmîler şehâdetleriyle sâbit olan Haçuk v. Agop nâm zimmî meclis-i şer‘-i hatîrde tâife-i mersûmeden işbu hâmilü’s-sifr kendi nefsinden asıl ve Bogos ve diğer Nazret veledey Avakim nâm zimmîler taraflarından husûs-ı âti’z-zikrde tasdîka vekîl-i şer‘îleri İstefan v. Avadik nâm zimmî muvâcehesinde bi’l-vekâle ikrâr-ı tâm ve takrîr-i kelâm edip müvekkilim mersûm mârrü’l-beyân Kara Davudpaşa mahallesinde kâin ma‘lûmü’l-hudûd ve’l-müştemilât Kebabçılar fırını denmekle arîf sekiz horoslu bir bâb ekmekçi değirmeni ve ona merbût fırın derûnunda mevcûde beyne’l-esnâf gedik ta‘bîr olunur otuz iki re’s bârgir ve sâir âlât-ı lâzıme-i ma‘lûmenin otuz iki sehm i‘tibârıyla on üç buçuk sehmi asıl ve müvekkilân-ı mersûmûn akd-i âti’z-zikrin sudûruna değin benim bâ-hüccet yedimizde mülkümüz olmağla gedik-i mezkûrdan ben ber-minvâl-i muharrer mâlik olduğum beş sehm hisse-i şâyi‘amı tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile asıl ve müvekkilân-ı mersûmûna beş bin guruşa ale’l-iştirâki’s-seviyy bey‘ ü temlîk ve vech-i lâyıkı üzere teslîm eylediğimde onlar dahi ber-minvâl-i muharrer iştirâken iştirâ ve temellük ve tesellüm ve kabz ve kabûl eylediklerinden sonra semeni olan meblağ-ı mezkûr beş bin guruşu bana tamâmen def‘ ü teslîm ve ben dahi yedlerinden tamâmen ahz u kabz etmemle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt eyledik ba‘de’l-yevm hisse-i gedik-i mezkûrda benim aslâ ve kat‘â alâka ve medhalim kalmayıp müşteriyyûn-ı asıl ve müvekkilûn-ı mersûmûnun iştirâken mülk-i müşterâları ve hakk-ı sırfları olmuşdur dedi dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî 5 M sene 1247<br><br>Şuhûdü’l-hâl: Uncular Kethüdâsı Mehmed İzzet Ağa, es-Seyyid Mustafa Ağa b. el-Hâc Ali, es-Seyyid Mehmed Aşir Ağa b. es-Seyyid Mehmed Haşim, Yazıcı Ali Efendi b. Memiş.</p>          <br><a title="Önceki sayfa" style="text-decoration:none" href="./ayrmetin.php?idno=34331"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34333"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b183"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o534"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>