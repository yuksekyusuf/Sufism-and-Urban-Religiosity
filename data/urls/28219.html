﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 178<br>Hüküm no: 194<br>Orijinal metin no: [40b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dergah-ı Âlî yeniçerilerine mahsus nükud vakfı mütevellisi Mehmed Çelebi b. Murad’ın vakfın eski mütevelli Halil Efendi b. Ali’deki vakıf paralarını teslim alması</b><br><br>Dergâh-ı âlî -mahfûfen bi’l-me‘âlî- yeniçerilerinin on sekiz ağa bölüğüne mahsûs oda mühimmâtı için mevkūf nukūda hâlâ mütevellî olan Mehmed Çelebi b. Murad meclis-i şer‘-i şerîf-i enverde sâbıkā vakf-ı mezbûra mütevellî olan Halil Efendi b. Ali mahzarında ikrâr-ı tâm ve takrîr-i kelâm edip mezbûr Halil Efendi vakf-ı mezbûra bin doksan beş senesi Muharremü’l-harâm gurresinden bin yüz senesi Muharremü’l-harâm gurresine gelince mütevellî olup hâlâ mezbûr Halil Efendi azl ve yerine ben mütevellî olduğumda oda-i mezkûre ahâlîsinden olup zeyl-i kitâbda muharrerü’l-esâmî yoldaşlarımız ma‘rifetleriyle mezbûr Halil Efendi’nin muhâsebesini gördüğümüzde Halil Efendi yedinde mevcûd asl-ı mâl olan beş yüz on guruş ve nemâsından hâsıl olan meblağdan ba‘de ihrâci’l-mesârif bâkī kalan yüz elli bir buçuk guruş ki min haysü’l-mecmû‘ mezbûr Halil Efendi yedinde altı yüz altmış bir buçuk guruşu bana def‘ ve teslîm, ben dahi vakf-ı mezbûr için bi’t-tevliye yedinden kabz ve tesellüm eyledim, fîmâ-ba‘d mezbûr Halil Efendi yedinde ve zimmetinde asl-ı mâl ve murâbahadan bir akçe ve bir habbe bâkī kalmamışdır dedikde gıbbe’t-tasdîki’l-mu‘teberi’l-vicâhî mâ-hüve’l-vâkı‘ bi’t-taleb ketb olundu.<br><br>Fi’l-yevmi’l-hâdis aşer min-Muharremi’l-harâm li-sene mi’e ve elf.<br><br>Şuhûdü’l-hâl: Hüseyin Efendi el-Kâtib, Şatır Mehmed Ağa Çorbacı-yı sâbık, Hamza Beşe b. Ali, Bekir Odabaşı, Mahmud Beşe b. Mustafa, Silivrikapılı Mustafa, Mustafa b. Mehmed, Mehmed Odabaşı-yı sâbık, Solak İbrahim Beşe, Sefer Çelebi b. Bayram, Çelebi Mehmed Çelebi, Gümüşhaneli el-Hâc Hasan.</p>          <br><a title="Önceki sayfa" style="text-decoration:none" href="./ayrmetin.php?idno=28218"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28220"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b178"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o359"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>