﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 548<br>Hüküm no: 577<br>Orijinal metin no: [84b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rabia bt. Hacı Mustafa’nın Arnavutköy’deki menzilinin kiracısının kiracısı olan İstrona bt. İsak aleyhine açtığı alacak davasında zimmetini ibra ettiği</b><br><br>Mahmiye-i İstanbul’da Âşık Paşa mahallesinde sâkine Râbia Hâtun bt. el-Hâc Mustafa tarafından âti’z-zikre vekîl olup vekâleti hüccet-i şer‘iyye ile sâbite olan Mustafa Beşe b. Abdullah meclis-i şer‘-i hatîrde Heradon cemâ‘atinden işbu râfi‘atü’s-sifr İstrona bt. İsak nâm Yahudiyye tarafından ikrâr-ı âti’z-zikri tasdîka vekîl olup nehc-i şer‘î ve tarîk-ı mu‘teber-i mer‘î üzere şer‘an vekâleti sâbite olan Sabetay v. Avraham nâm Yahudi muvâcehesinde bi’l-vekâle ikrâr ve i‘tirâf edip müvekkilem mezbûrenin silk-i mülkünde olup mahrûse-i Galata muzâfâtından Beşiktaş nâhiyesine tâbi‘ Arnavudköyü nâm karyede vâki‘ ma‘lûmü’l-hudûd büyût-ı adîdeyi müştemil menzilini bundan akdem senede onar bin akçe ücretle işbu hâzır bil-meclis Baryam v. Yaşova nâm Yahudiye îcâr ve teslîm ol dahi ba‘de’l-istîcâr ve’t-tesellüm menzil-i mezbûrun nısf-ı şâyi‘inde senede beşer bin akçe ücretle müvekkile-i mezbûre İstrone’yi iskân etmekle hâlâ müvekkilem mezbûre Râbia merkūme İstrona’dan sen menzil-i mezbûrun nısfını senede beşer bin akçeye istîcâr ve kabz eylemekle altı senede târih-i kitâba gelince ücret-i merkūmeden zimmetinde otuz bin akçe müctemi‘ oldu deyu meblağ-ı mezbûru vekâleten da‘vâ ve taleb etmişidim hâlâ da‘vâ-yı mezbûreden gerek müvekkile-i mezbûre İstrona’yı ve gerek mezbûrenin kızı oğlu olup menzil-i mezbûrda ma‘an sâkin olan Salamon v. Semovil nâm Yahudi’nin zimmetlerini menzil-i mezbûra ve gerek ücretine müte‘allika cemî‘ de‘âvî ve mutâlebât ve eymân ve muhâsamâtdan vekâletim hasebiyle ibrâ-i âm ile ibrâ ve ıskāt eyledim min ba‘d müvekkile-i mezbûrenin menzil-i mezbûra ve gerek ücretine müte‘allika müvekkile-i merkūme İstrona ve Salamon ile bi-vechin mine’l-vücûh da‘vâ ve alâkası kalmadı dedikde gıbbe’t-tasdîkı’l-mu‘teber mâ-vaka‘a kayd şüd.<br><br>Fi’l-yevmi’r-râbi‘ ve’l-ışrîn min-Zilhicceti’ş-şerîfe li-sene 1067.<br><br>Şühûdü’l-hâl: Ahmed b. Hamza, Mehmed Çelebi b. İbrahim, Ahmed b. Abdullah, Osman Beşe çukadâr.</p>          <br><a title="Önceki sayfa" style="text-decoration:none" href="./ayrmetin.php?idno=40855"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40857"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b548"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o828"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>