﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 51 numaları sicil (H. 987-988/ M. 1579-1580)<br>cilt: 8,&nbsp;sayfa: 229<br>Hüküm no: 433<br>Orijinal metin no: [51b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed b. Turhan’ın hizmetkârını, Ali b. Veli’nin kandırdığı</b><br><br>Oldur ki Doğancıyân zümresinden Mehmed b. Turhan nâm kimesne Ali b. Veli nâm kimesneyi meclis-i şer‘-i şerîfe ihzâr ve takrîr-i merâm edip işbu mezbûr Ali benim Mustafa b. Hasan nâm hizmetkârımı elli sikke filoriyle ayartıp Dilsiz Ferhad b. Abdullah nâm sipâhîde emânet vaz‘ etmiş keyfiyyet-i ahvâl suâl olunsun dedikde mezbûr Dilsiz’e suâl olundukda zikr olan Mustafa nâm hizmetkârı bana mezbûr Ali emânet vaz‘ eyledi deyû işâretiyle i‘lâm edip ve mezbûr Mustafa’ya dahi seni kim ayarttı deyû suâl olundukda fi’l-vâki‘ beni mezbûr Ali elli filoriyle ayartıp mezbûr Dilsiz’e emânet koyup ve elli filoriyi elimden alıp bana bir dolama iletti gayrısını kabz etti dedikde mezbûr Ali’ye suâl olundukda husûs-ı mezbûru bi’l-külliye inkâr edicek müdde‘î-i mezbûr Mehmed mezkûr Ali her zamân seni aldırırım deyû dâimâ ta‘addîden hâlî değildir dedikde İbrahim b. Receb ve Veli b. Ahmed meclis-i şer‘a hâzırân olup mezkûr Ali ben mezbûr Mehmed’i veyâhud hizmetkârını elbette aldırırım dedi deyû şehâdet ettiklerinden sonra fahrü’l-akrân şâhincibaşı İbrahim Ağa hazretlerinin cânib-i şerîflerinden Kılıç b. Mustafa ve Mustafa b. Mirza nâm kimesneler mezbûr Ali gece ile âlet-i harbla gezerken gördüm deyû Üsküdar za‘îmi Mehmed Bey mahzarında haber verdikleri bi’t-taleb kayd şüd. Tahrîren fî evâsıtı Saferi’l-muzaffer sene 988.<br><br><br>Şuhûdü’l-hâl: Hüseyin b. Abdullah, Hüseyin b. Behrâm, Derviş Mehmed b. Yemlihan, Mustafa b. Ferhad, Mustafa b. Malkoç, Mustafa b. Halil, Mahmud b. Abdullah ve gayruhüm mine’l-hâzırîn Hüseyin Kethüdâ b. Ebri mezbûr Ali’nin nefsine şâhincibaşının âdemisi ve vekîl-i şer‘îsi olan Ferruh b. Abdullah muvâcehesinde talebleriyle kefîl oldukda vâki‘ hâl alâ mâ cerâ mezbûr Ağa talebiyle ketb olundu. Hurrire 21 Rebî‘ilevvel sene 988.<br><br><br>Şuhûdü’l-hâl: Nasûh b. Hamza, Mustafa b. Musa</p>          <br><a title="Önceki sayfa" style="text-decoration:none" href="./ayrmetin.php?idno=50115"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=50117"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk051&bsm=usk051b229"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk051&bsm=usk051o388"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>