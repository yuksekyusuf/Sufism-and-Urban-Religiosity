﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 76<br>Hüküm no: 19<br>Orijinal metin no: [4b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Alaiyeli Halil Çelebi ve Hüseyin Çelebi’nin Voyvoda Mustafa Ağa aleyhindeki alacak davasının reddedilmesi</b><br><br>Ma‘rûz,<br><br>Husûs-ı âti’l-beyânın mahâllinde istimâ‘ ve ketbi için taraf-ı şer‘den me’zûnen irsâl olunan mîrî kâtibi fahrü’l-müderrisîni’l-kirâm Sıdkı Mustafa Efendi Defterdâr kapısında Başbâki kulu ağaya mahsûs odaya varıp huzûr-ı Müslimînde akd-i meclis-i şer‘-i nebevî etdikde sâhib-i arzuhâl Alâiyeli es-Seyyid Halil Çelebi b. Mehmed ve es-Seyyid Hüseyin Çelebi b. Mustafa meclis-i ma‘kūd-ı mezkûrda bin yüz altmış altı senesinde Turgutlu kasabasında voyvoda olan arzuhâlde ismi mezkûr es-Seyyid Mustafa Ağa b. Ömer mahzarında mezbûr es-Seyyid Mustafa Ağa sene-i mezkûrede kasaba-i mezbûrede voyvodalığı mülhakātından ihtisâb ve kantar ve bâc ü bâzar ve tevâbi‘i mukāta‘asını sene-i mezkûre Martı ibtidâsından Şubatı gāyetine gelince bir sene zabt etmek üzere on iki bin guruşa bize iltizâm, biz dahi der-uhde ve iltizâm ve bedel-i iltizâmın iki bin beş yüz guruşunu ber-vech-i peşîn kendüye def‘ ü teslîm, ol dahi ahz ve istihlâk eyledikden sonra mukāta‘a-i mezkûreyi kırk yedi gün mürûrunda âhara ilzâm etmekle gelip zabt etmeğin mezbûr es-Seyyid Mustafa Ağa’ya ber-vech-i muharrer medfû‘umuz olan meblağ-ı mezkûr iki bin beş yüz guruşu taleb ederiz deyü da‘vâ ve merkūm es-Seyyid Mustafa Ağa cevâbında ber-minvâl-i muharrer ilzâm ve iltizâm vukū‘unu ve meblağ-ı mezkûr iki bin beşyüz guruş ahzını ve kırk yedi gün mürûrunda mukāta‘a-yı mezkûreyi âhara ilzâmını ikrâr lâkin mezbûrân es-Seyyid Halil Çelebi ve es-Seyyid Hasan Çelebi bana medfû‘ları olan meblağ-ı mezkûr iki bin beş yüz guruşa müte‘allika da‘vâdan benim zimmetini ibrâ etmişler idi deyü def‘ ve müdde‘iyân-ı mezbûrân ber-vech-i meşrûh ibrâlarını ikrâr lâkin kerhen ibrâ etmiş idik deyü kerh-i mu‘teberi tefsîr etmeksizin def‘ [ü] ref‘leri sahîh olmamağla mu‘teber olmayıp alâ-mûcibi i‘tirâfihimâ meblağ-ı mezkûrun iki bin beş yüz guruş mutâlebesiyle mezbûr es-Seyyid Mustafa Ağa’ya bî-vech mu‘ârazadan mezbûrân es-Seyyid Halil ve es-Seyyid Hüseyin’i men‘ eylediğini Mevlânâ-yı mûmâ-ileyh mahâllinde tahrîr ve ba‘dehu ma‘an meb‘ûs ümenâ-i şer‘le meclis-i şer‘a gelip alâ-vukū‘ihî inhâ ve takrîr eylediği huzûr-ı âlîlerine i‘lâm olundu.<br><br>Fî-selhi Cemaziyelâhire sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42124"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42126"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b076"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o611"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>