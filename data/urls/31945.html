﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 544<br>Hüküm no: 537<br>Orijinal metin no: [78b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Terzi Artin’in Avgasib v. Anbarsun’dan sekiz yüz kuruşa satın aldığı terzi gediğinin muteber olmadığı anlaşıldığından ödediği parasının kendisine iadesi</b><br><br>800 guruş hüküm<br><br>Ma‘rûz<br><br>Sâhib-i arzuhâl Derzi Artin v. Abraham nâm zimmî meclis-i şer‘-i münîrde Avgasib v. Anparson nâm zimmî muvâcehesinde İstanbul’da Bezzâzistân-ı atik kurbünde Perdahtcılar Hanı civârında Parçacılar sûkunda kâin bir bâb derzi dükkânında mesfûr Avgasib zimmînin babası Derzi Anparson zimmî sağlığında müşâhereten müstecir ve ol-vechile mütemekkin iken bundan akdem hâlik oldukda oğlu mersûm Avgasib zimmî mûrisim babam mesfûr sağlığında dükkân-ı mezkûra rağbet verip gedik etmekle dükkân-ı mezkûr gediği irsen mülkümdür mu‘teber derzi gediğidir deyü malımdan ve yedimdem kabz eylediği sekiz yüz guruşa bana bey‘ ben dahi iştirâ etmiş idim lâkin dükkân-ı mezkûrun bi’l-icâreteyn mutasarrıfları işbu hâzırân bi’l-meclis Fatma bt. İsmail nâm hatun ile Sarrâf Luka v. Yani zimmî dükkân-ı merkūm bilâ-gedik zabt ü tasarruf olunageldiğini nâtık bir kıt‘a i‘lâm-ı şer‘î ibrâz eylediklerinden mâ‘adâ dükkân-ı mezkûr gediği Başmuhâsebe’de ve aklâm-ı sâirede mukayyed olmayıp mu‘teber gediklerden olmadığına mebnî beni ihrâc [79a] etmeleriyle ben dahi ber-vech-i muharrer gedik-bahâ nâmıyla malımdan makbûzu olan meblağ-ı mezbûr sekiz yüz guruşu mesfûr Avgasib zimmîden istirdâd murâdımdır deyü hâzırân-ı merkūmânın tasdîkleriyle da‘vâ etdikde ol dahi cevâbında kaziyye minvâl-i meşrûh üzere olduğunu bi-tamamihâ tâyi‘an ve kat‘iyyen ikrâr ü i‘tirâf etmeğin alâ-mûcibi i‘tirâfihî makbûzu olan meblağ-ı merkūm sekiz yüz guruşu müdde‘î-i mesfûr Artin zimmîye redd ü teslîme mersûm Avgasib zimmîye tenbîh olunduğu İstanbul Mahkemesi’nden huzûr.<br><br>Fi 29 Receb sene [1]223.</p>          <br><a title="Önceki sayfa" style="text-decoration:none" href="./ayrmetin.php?idno=31944"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31946"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b544"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o594"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>