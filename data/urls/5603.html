﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 535<br>Hüküm no: 679<br>Orijinal metin no: [128b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdülkadir b. Abdullah’ın Meryem bt. Ali’nin zevcesi olduğunu ispatladığı</b><br><br>Ma‘rûz.<br><br>Türkmen tâifesinin Muhâcirîni cemâ‘atinden sâhib-i arzuhâl Abdulkādir b. Abdullah yine tâife-i mezbûreden Halil b. Hasan ile mezbûr Halil’in zevce-i menkûha-i gayr-ı medhûlün-bihâsı Meryem bt. Ali nâm bikr-i bâliğa hâzır olduğu hâlde ba‘de’l-murâfa‘a mezbûre Meryem’i işbu hâzır bi’l-meclis babası ve velîsi Mecîdî Ali b. ( ) târih-i kitâbdan on üç sene mukaddem sagīre olduğu hâlde yirmi dört bin akçe mehr-i mu‘accel ve on iki bin akçe mehr-i müeccel ile bi’l-velâye bana akd ve tezvîc eylediğinden sonra işbu sene-i mübârekede mezbûre Meryem akd-i evveli inkâr ile nefsini mezbûr Halil’e nikâh-ı bâtıl ile tezvîc etmekle bundan akdem mezbûr Halil asâleten mezbûre Meryem tarafından babası işbu mezbûr Ali vekâleten Aksaray kādısı Ahmed Efendi huzûrunda murâfa‘a olunduğumuzda ben dahi akd-i sâbık-ı mezkûru Molla İbrahim b. Abdurrahman b. İbrahim ve Abdurrahman Bey b. el-Hâc Ali b. Ömer şehâdetleriyle muvâcehelerinde vech-i şer‘î üzere isbât ve benim zevce-i menkûham olduğuna hükmolunmuş iken hâlâ mezbûr Meryem nefsini bana teslîmden imtinâ‘ eder deyü da‘vâ ve mazmûnu min-külli’l-vücûh takrîr-i meşrûhuna mutâbık ve kādı-ı mezbûrun hat ve hatmini hâvî bir kıt‘a hüccet-i şer‘iyye ibrâz eylediğinde mezbûrân Halil ve Meryem akd-i sâbık-ı mezbûru ve hükm-i mezkûru bi’l-külliye inkâr etmeleriyle müdde‘î-i mezbûr mazmûn-ı hüccet-i mezkûreyi udûl-i Müslimînden kazâ-i mezbûre sükkânından Mehmed Bey b. Receb ve Ebûbekir b. el-Hâc Ahmed şehâdetleriyle muvâcehelerinde vech-i şer‘î üzere isbât etmekle ba‘de’t-ta‘dîl ve’t-tezkiye mezbûre Meryem müdde‘î-i mezbûrun zevce-i menkûha-i sahîhası olduğuna hüküm ve tenbîh olunduğu huzûr-ı âlîlerine i‘lâm olundu.<br><br>Fî 7 min-Recebi’l-ferd sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=5602"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5604"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b535"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o636"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>