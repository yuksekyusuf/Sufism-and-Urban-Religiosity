﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 251<br>Hüküm no: 250<br>Orijinal metin no: [32b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun bt. Mehmedʼin Çıkrıkçı Kemal Mahallesi’ndeki menzilini Seyyid Süleyman Efendi b. Seyyid Hasan Efendi’ye satıp zimmetini ibra ettiği</b><br><br>Mahmiye-i İstanbul’da Çıkrıkçı Kemal Mahallesi sâkinelerinden olup zâtını ma‘rifet-i şer‘iyye ile ârifân mahalle-i mezbûre imâmı Mehmed Efendi b. Musa ve İbrahim Çelebi b. Mustafa ta‘rîfleriyle mu‘arrefe olan Fâtıma Hatun bt. Mehmed meclis-i şer‘-i şerîf-i enverde kız karındaşı oğlu işbu hâfızü’l-kitâb es-Seyyid Süleyman Efendi b. el-merhûm es-Seyyid Hasan Efendi mahzarında ikrâr ve takrîr-i kelâm edip akd-i âti’z-zikrin sudûruna değin yedimde mülk ve hakkım olup mahalle-i mezbûrede vâki‘ bir tarafdan Esirci Şuhi nâm hatun mülkü ve iki tarafdan yine benim âhar mülküm ve bir tarafdan tarîk-i âm ile mahdûd olup tûlen ve arzen bi-hesâb-ı terbî‘î iki yüz yetmiş zirâ‘ arsa üzerinde mebnî bir bâb çamlı köşk ve bir mikdâr dehlîz ve bir tahta-pûş ve bir havuz ve bir kuyu ve bir sagīr zîr-i zemîn mahzen ve bir mikdâr bahçeyi müştemil ve dâhiliye tâʻbir olunur mülk menzilimi cümle tevâbi‘ ve levâhıkı ile tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile merkūm es-Seyyid Süleyman Efendi’ye beş yüz guruşa bey‘ ve temlîk ve teslîm ol dahi vech-i muharrer üzere iştirâ ve temellük ve tesellüm ve kabz ve kabûl eyledikden sonra semeni olan meblağ-ı mezbûr beş yüz guruş mutâlebesinden merkūm es-Seyyid Süleyman Efendi’nin zimmetini ibrâ-i âmm-ı kātı‘u’n-nizâ‘la ibrâ ve iskāt eyledim baʻde’l-yevm arsa-yı mahdûde-i mezbûre üzerinde olan köşk ve dehlîz ve tahta-pûş ve havuz ve kuyu ve mahzen ve bahçede kat‘â alâka ve medhalim kalmayıp mezbûr es-Seyyid Süleyman Efendi’nin mülk ve hakkı olmuşdur keyfe mâ yeşâ ve yehtâr mutasarrıf olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 19 min-Cumâdelûlâ sene 1121<br><br>Şuhûdü’l-hâl: Mehmed Efendi b. Musa el-İmâm, Çorbacı Mehmed Ağa, Hoca Mehmed Efendi, Mustafa Efendi Kasabzâde, Ebûbekir Çelebi b. Ahmed, Fahrü’l-kuzât Süleyman Efendi, el-Hâc Osman b. el-Hâc Süleyman, Mehmed Çelebi Ramazanzâde, Abdurrahman Çelebi b. el-Hâc Ahmed, Bakkāl Abdurrahman Çelebi, Ahmed Çelebi b. Mustafa, Kasım Efendi b. Musa ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4528"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4530"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b251"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o633"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>