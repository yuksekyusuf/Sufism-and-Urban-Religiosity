﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 323<br>Hüküm no: 278<br>Orijinal metin no: [103-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Balıkpazarı’nda bulunan vakıf kasap dükkânı gedik hisselerinin satışı</b><br><br>Kasab<br><br>[Ma‘rûz]<br><br>Cennet-mekân firdevs-âşiyân Sultan Abdülhamid Han -aleyhi eltâfü Rabbihi’l-Mennân- hazretlerinin evkāf-ı celîleleri müstegallâtından Yedikule hâricinde kâin gayrı ez selhhâne-i mîrî on aded ganem selhhânelerinin şerâit-i mu‘teberelerine ri‘âyet şartıyla üçüncü selhhâneye merbût kasab dükkânlarından mahrûse-i Galata’da Balıkpazarı’nda vâki‘ ma‘lûmü’l-hudûd bir bâb kasab dükkânı derûnunda mevcûde beyne’l-esnâf gedik ta‘bîr olunur vakıf âlât-ı lâzıme-i ma‘lûmenin rub‘ hissesine bâ-temessük-i mütevellî bi’l-icâreteyn mutasarrıf olan mu‘arrefetü’z-zât Âişe Hatun bt. Mustafa meclis-i şer‘-i münîrde kasab tâifesinden bâ‘isiyyü’l-i‘lâm Vasil v. İstavri ve İspiro v. Vasil zimmîler muvâcehelerinde hâlâ Kassâbân müdîri es-Seyyid Mehmed Ali Bey ve sâir mazbûtü’l-esâmî kasab ustaları hâzır oldukları hâlde takrîr-i kelâm edip <<benim>> ben ber-vech-i muharrer mutasarrıfe olduğum hisse-i gedik-i merkūmeyi hüsn-i rızâ ve tayyib-i hâtırım ve ferâğ-ı mu‘teber-i kat‘î ile mesfûrân Vasil ve İspiro zimmîlerin ale’l-iştirâki’s-seviyy bedel-i ma‘lûm ve makbûz ve müstehlek mukābelesinde bâ-re’y-i mütevellî ferâğ ve tefvîz eylediğimde onlar dahi ber-vech-i muharrer tefevvüz ve kabûl ve hisse-i tevzî‘ini müdîr ve kasab ustaları ma‘rifetleriyle bi’l-mu‘âyene [almağa] ta‘ahhüd edip fî-mâ ba‘d gedik-i merkūmun rub‘ hissesi mersûmân Vasil ve İspiro zimmîlerin seviyyen hakk-ı müfevvezleri olup benim aslâ ve kat‘a alâka ve medhalim kalmamışdır deyü ba‘de’l-ikrâr ve’t-tasdîk rub‘-ı gedik-i merkūmun fâriğa-i mezbûre Âişe Hatun’un ferâğından defter-i vakf-ı şerîfde mersûmân Vasil ve İspiro zimmîlerin ber-vech-i muharrer iştirâken uhdelerine kayd ve der-dest olan temessük-i mezkûrda Kasab Mehmed b. Mustafa’nın dükkân-ı mezkûr gediğinde âhar rub‘ hissesi dahi münderic ve mastûr olmağla mârrü’l-beyân rub‘ hisse-i âlât-ı gedik-i mezkûr temessük-i merkūmdan ifrâz ve şerh verilip mersûmân Vasil ve İspiro zimmîlerin ale’l-iştirâki’s-seviyy zabt u tasarrufları’çün taraf-ı vakfdan müceddeden bir kıt‘a temessük tahrîr ve temhîr ve yedlerine i‘tâ buyurulmak iktizâ eylediği İstanbul Mahkemesi’nden huzûr-ı [âlîlerine i‘lâm olundu]<br><br>Fî 3 R sene [12]58</p>          <br><a title="Önceki sayfa" style="text-decoration:none" href="./ayrmetin.php?idno=34930"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34932"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b323"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o599"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>