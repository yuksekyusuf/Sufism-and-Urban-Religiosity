﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 172<br>Hüküm no: 156<br>Orijinal metin no: [40a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Cebeci Osman Beşe’nin yaralanarak öldüğü iddiasıyla vârisleri tarafından açılan davanın sulhla sonuçlandığı</b><br><br>Sulh.<br><br>Mahmiye-i İstanbul’da Kumkapı kurbünde İbrahim Paşa mahallesi sükkânından iken ber-vech-i âtî bundan akdem cerîhan vefât eden Cebeci Osman Beşe b. Hasan b. Abdullah’ın verâseti zevce-i metrûkesi Fâtıma bt. Abdullah nâm hatun ile sulbiye kızı Ümmügülsüm nâm sagīreye münhasıra olduğu lede’ş-şer‘i’l-enver zâhir ve müte‘ayyin oldukdan sonra kendi nefsinden asîl ve sagīre kızı mezbûre Ümmügülsüm’ün tesviye-i umûruna kıbel-i şer‘den mansûbe vasîsi olan vâlidesi mezbûre Fâtıma Hatun zâtı mahalle-i mezbûre imâmı es-Seyyid Mehmed Efendi b. es-Seyyid Ali ve Müezzin Hasan Halîfe b. el-Hâc İbrahim ta‘rîfleriyle mu‘arrefe olduğu hâlde meclis-i şer‘-i şerîf-i enverde Dergâh-ı âlî yeniçerilerinin otuz birinci bölüğe mahsûs oda neferâtından işbu sahibü’l-kitâb Yusuf Beşe bin İsmail nâm kimesne mahzarında bi’l-asâle bi’l-vesâye ikrâr ve takrîr-i kelâm edip târih-i kitâbdan yüz yirmi sekiz gün mukaddem mahalle-i mezbûrede Turşucu dükkânı köşesinde siyah kabzalı bıçak ile ba‘de’l-mağrib mezbûr Yusuf Beşe ber-mûceb-i i‘lâm zevcim mezbûr Osman’ın sol bâzûsuna karîb mahâlden ve sol omuzundan koltuğuna karîb mahâlden amden ve bi-gayr-ı hakkın darb ve cerh ve ol gece müteessiren vefât etmekle mûceb-i şer‘îsini asâleten ve vesâyeten mezbûr Yusuf Beşe’den taleb ve da‘vâ eylediğimde ol dahi husûs-ı mezkûru bi’l-külliye inkâr etmeğin benim dahi isbâtdan aczim olmağla sulh sagīr-i mezbûre hakkında her vechile enfa‘ ve evlâ olduğuna binâen beynimizde muslihûn tavassut edip da‘vâ-yı mezkûremden mezbûr Yusuf Beşe’yi benimle an inkâr yüz elli guruş üzerine inşâ-i akd-i sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr yüz elli guruşu mezbûr Yusuf Beşe yedinden tamamen ahz u kabz eylediğimden sonra zevcim müteveffâ-yı mezbûrun dem ve diyetine müte‘allika âmme-i da‘vâdan mezbûr Yusuf Beşe’nin zimmetini ibrâ-i âmm-ı râfi‘u’l-hısâm ile bi’l-asâle ve bi’l-vesâye ibrâ ve ıskāt eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 27 min-Zilka‘de sene [1]143.<br><br>Şuhûdü’l-hâl: es-Seyyid Mehmed Efendi b. Ali el-imâm, Ahmed Halîfe b. Hasan el-müezzin, Mumcu Yusuf Beşe b. Ömer el-mübâşir, es-Seyyid Ahmed Çelebi b. es-Seyyid Yusuf, es-Seyyid Ali Berber, İsmail Ağa b. Yusuf, Osman Çelebi b. Ali, es-Seyyid Hasan b. es-Seyyid Ömer, Hasan Beşe dülger, Mehmed Çelebi b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=5909"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5911"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b172"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o433"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>