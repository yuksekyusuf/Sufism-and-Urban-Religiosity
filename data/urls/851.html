﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 140<br>Hüküm no: 134<br>Orijinal metin no: [27a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kafirli nâhiyesi Almus köyündeki Fağfur Paşa vakıf mâlikânenin mutasarrıfı es-Seyyid el-Hâc Ali’nin vefatıyla oğullarının mâlikâne hissesi konusundaki anlaşmazlıkları</b><br><br>Sâdır olan fermân-ı âlîlerine imtisâlen işbu arz ve derkenâra nazar olundukda vilâyet-i Anadolu’da medîne-i Sivas’da ( ) sancağında Kafirli nâhiyesine tâbi‘ Almus karyesinde müteveffâ Nasruddin Fağfur Paşa nısf mâlikânesi vakfının nısf hisse mâlikâneye mutasarrıflığı evlâd-ı vâkıfdan es-Seyyid el-Hâc Ali ve nısf hissesi dahi yine merkūm es-Seyyid el-Hâc Ali’nin iki kıt‘a beratıyla üzerinde iken fevt oldukda sulbî sahîh oğulları es-Seyyid Mehmed ve es-Seyyid Mustafa ve es-Seyyid Ebûbekir ve es-Seyyid Osman nâm karındaşlar muvâcehelerinde bundan akdem Amasya nâibi es-Seyyid Mehmed Hasıl Efendi huzûrunda da‘vâ ve nizâ‘ …? beynimizi ıslâh ile ve müteveffâ-yı mezbûrun mutasarrıf olduğu nısf mâlikâne-i mezbûrenin nısf hissesi mahlûlünden mezbûr es-Seyyid Mustafa’ya ve nısf hissesi dahi müteveffâ-yı mezbûrun oğulları merkūmûn es-Seyyid Mehmed ve es-Seyyid Mustafa ve es-Seyyid Ebûbekir ve es-Seyyid Osman’a iştirâken tevcîh buyurulmak niyâzıyla mûmâ-ileyh başka başka yedlerine arz i‘tâ olunmuş ise de evlâd-ı merkūmûn mezbûr es-Seyyid Mustafa’ya olunan arzı ihfâ ve ketm ile yedinde olan arz ile nısf mâlikâne-i mezbûrenin cümlesini bir-takrîb kendülere iştirâken tevcîh ve berat ettirdiklerini müdde‘î merkūm es-Seyyid Mustafa huzûr-ı şer‘de evlâd-ı merkūmûn ile da‘vâ eyledikde evlâd-ı merkūmûn ber-vech-i muharrer müdde‘î-i mezbûr es-Seyyid Mustafa’nın bi’l-cümle kelimât-ı meşrûhasını tasdîk ettiklerini ve husûs-ı mezkûra vukūf-ı tâmmı olan kazâ-i mezbûr ahâlîsinden Der-aliyye’de müsâfiren sâkinler Davud Hoca ve Mustafa b. Abdullah nâm kimesnelerden etrâfıyla suâl olundukda işbu derûn-ı arz-ı mezkûrda muharrer olduğu üzere nısf mâlikâne-i mezbûr munassaf hisse müteveffâ-yı mezbûrun mâlları evlâd-ı merkū[mû]n es-Seyyid Mehmed ve es-Seyyid Mustafa ve es-Seyyid Ebûbekir ve es-Seyyid Osman nâm karındaşlar üzerlerinde ve nısf-ı âharı müteveffâ-yı mezbûr mahlûlünden ve evlâd-ı merkūmûn ref‘lerinden tevcîh olunmasına tarafeyn râzı oldukları müdde‘î-i mezbûr es-Seyyid Mustafa’ya herbiri alâ-tarîkı’ş-şehâde haber vermeleriyle zâhir ve nümâyân olmağın bu sûretde ber-mûceb-i arz evlâd-ı mezbûrdan üzerlerinde ibkā ve nısf hissesi müteveffâ-yı merkūm el-Hâc Ali’nin mahlûlünden evlâd-ı merkūmûn es-Seyyid Mehmed ve es-Seyyid Mustafa ve es-Seyyid Ebûbekir ve es-Seyyid Osman ref‘lerinden müdde‘î-i merkūm es-Seyyid Mustafa b. es-Seyyid Hasan dâ‘îlerine tevcîh ve yedine berat-ı şerîf-i âlîşân sadaka ve ihsân buyurulmak husûsu re’y-i sâmîlerine menût idiği huzûr-ı âlîlerine arz ve tebyîn ve i‘lâm olundu.</p>          <br><a title="Önceki sayfa" style="text-decoration:none" href="./ayrmetin.php?idno=850"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=852"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b140"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o183"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>