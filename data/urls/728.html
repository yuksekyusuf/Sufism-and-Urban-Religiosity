﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 49<br>Hüküm no: 11<br>Orijinal metin no: [4a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Göynük’ün Azaplı Köyü Camii’nde ortak olarak hatip olan Seyyid Şeyh Abdülkadir, Seyyid Mahmud ve Seyyid Mehmed’in iftira ile görevden alınmalarından sonra tekrar görevlerine döndükleri</b><br><br>Ma‘rûz,<br><br>Mar‘aş kazâsı muzâfâtından Göynük nâhiyesine tâbi‘ Azaplı karyesi Câmi‘-i şerîfinde ber-vech-i hasbî bi’l-iştirâk hatîb olan es-Seyyid eş-Şeyh Abdülkadir ve es-Seyyid Mahmud ve es-Seyyid Mehmed ebnâ-i es-Seyyid Abdülkadir nâm karındaşlar câhil ve nâ-ehil ve târik-i hizmet deyü iki yüz otuz üç târihinde kazâ-i mezbûr nâibi bulunan es-Seyyid Hasan Fehmi’nin arz ve inhâsına mebnî ref‘inden es-Seyyid Hüseyin nâm kimesneye tevcîh olundukdan sonra mezbûr es-Seyyid Hüseyin’in istid‘âsıyla hasımları zuhûrunda terâfu‘-i şer‘ olunmadıkça kaydı derkenâr olunmaması bâbında sâdır olan fermân-ı âlîşân mûcebince târih-i mezkûrda kaydı bâlâsına şerh verilmiş deyü def‘a derûn-ı arzda tasrîh olunduğu üzere hasmı zuhûr ve ber-mûceb-i emr-i âlîşân mahâllinde meclis-i şer‘de bi’l-muvâcehe terâfu‘-i şer‘-i şerîf olunmuş olduğuna binâen kaydı askerî rûznâmçesinden tafsîlen derkenâr ve meâl-i arz [ve] derkenâra imrâr-ı nazar bi’t-tahkīk iktizâsı i‘lâm olunmak bâbında sâdır olan fermân-ı âlîşâna imtisâlen kazâ-i mezbûr ahâlîsinden Der-aliyye’de bulunan bî-garaz mevsûku’l-kelim erbâb-ı vukūfdan Tatar Ebûbekir Ağa b. Hüseyin ve Karahöyüklü Süleyman b. Halil ve Elbistanî oğlu İbrahim b. Ahmed ve Kırağıoğlu Ahmed b. Mehmed ve Gözoğlu Mehmed b. Osman nâm kimesneler meclis-i şer‘a celb ile keyfiyeti nâib-i mezbûrun merkūmlara nefsâniyeti olduğundan [4b] karındaşları İbrahim Halîfe imâmet cihetinde ettiği gibi ahâlîden kimesnenin haberi yoğiken isnâd-ı mâ lem yeka‘ ile ref‘ ettirip ba‘de ibkāsı ahâlî tarafından murâd olunmuş ise de mezbûrun müddet-i niyâbeti mümted olduğundan herkes havfından nâşî cesâret edemeyip ba‘dehû nâib-i mezbûr ma‘zûl oldukda bu âna kadar dört beş def‘a ibkāsı ricâsıyla pâye-i serîr-i a‘lâya arz ve i‘lâm takdîm olundukda hasımlarıyla terâfu‘-i şer‘ olunmamış idiğine ve kaydı bâlâsı dahi terâfu‘-i şer‘-i şerîf mevkūfen meşrûh olduğuna binâen terâfu‘e muhtâc olduğu tefehhüm olunarak bi’z-zarûr bu âna kadar hâlî üzere kalmışdı. El-hâletü-hâzihî mahâllinde huzûr-ı şer‘-i şerîfde müfti ve ulemâ-i belde ve vücûh-ı memleket ve karye-i mezbûre ahâlîleri bi-ecmâ‘ihim hazır oldukları hâlde bi’l-muvâcehe terâfu‘-i şer‘ birle imtihân ve keyfiyet-i ahvâlleri cemâ‘at-i Müslimîne suâl olunup azv olunan kelimât iftirâ-i mahz olduğu ve mezbûrun her vechile ehil ve muhtâr-ı cemâ‘at ve müntehib-i ahâlî-i memleket olduğundan ref‘i gadri mûcib olmuş olduğu lede’ş-şer‘i’l-enver sâbite ve zâhir oldu, hatta bizler meclis-i mürâfa‘ada hazır [ve] mevcûd bulunduk ve hakīkat-i hâle bu vech üzere olduğu bizim dahi ma‘lûmumuzdur deyü herbiri alâ-tarîkı’ş-şehâde ihbâr etmeleriyle bu sûretde hiç aslı olmayarak işbu gadr-i sarîhin vukū‘u yalnız nâib-i mezkûr nefsâniyete binâen olmuş olduğu zâhir ve bu hâlet rızâ-yı Bârî’ye mugāyir idiği bâhir olmağın hitâbet-i mezkûre merkūm Hüseyin’in ref‘inden sahib-i evvelleri merkūmûn Seyyid Şeyh Abdülkadir ve es-Seyyid Mahmud ve es-Seyyid Mehmed nâm karındaşlara ibkāen tevcîh olunmak emr-i savâb idiği huzûr-ı âlîlerine i‘lâm olundu.<br><br>Fî 7 M sene [12]48</p>          <br><a title="Önceki sayfa" style="text-decoration:none" href="./ayrmetin.php?idno=727"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=729"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b049"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o206"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>