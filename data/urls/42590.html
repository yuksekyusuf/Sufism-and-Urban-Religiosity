﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 386<br>Hüküm no: 484<br>Orijinal metin no: [98b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ohan ve ortağı Haçador’un Emine bt. Yusuf’da olan alacaklarını taksitlendirmeleri</b><br><br>Bâ-mühr-i efendi,<br><br>Ma‘rûz,<br><br>Sarrâf tâifesinden arzuhâl eden Ohan ve şerîki Haçador nâm zimmîler meclis-i şer‘-i münîrde İstanbul’da Kumkapı kurbünde Nişancı İbrahim Paşa mahallesinde sâkine ve zâtı ta‘rîf-i şer‘î ile mu‘arrefe olan arzuhâlde ismi mezkûre Emine Hatun bt. Yusuf mahzarında bin yüz altmış dokuz senesi Muharremi ve Cemâziyelâhiresi gurreleriyle müverrahlar yedimize verdiği işbu iki kıt‘a deyn temessükleri mantûklarınca mâl-ı şirketimizden ve cihet-i deyn-i şer‘îden mezbûre Emine Hatun zimmetinde hakkımız olan bin beş yüz elli guruşun altı yüz yirmi altı guruşunu bundan ceste ceste ve iki yüz elli guruş dahi işbu meclis-i şer‘de yedinden ahz ü istîfâ edip yüz yirmi dört guruşuna müte‘allika da‘vâdan mezbûre Emine Hatun’un zimmetini her birimiz meccânen ba‘de’l-ibrâ ve’l-kabûl el-ân zimmetinde bâkī beşyüz elli guruşu mezbûre Emine hâlâ ve def‘aten bize edâya iktidârı olmayıp ber-vech-i âtî taksît ve te’cîle tâlibe olduğunda biz dahi mezbûre Emine Hatun’a her otuz gün tamâmında bize otuz guruş vermekle meblağ-ı bâkī-i mezkûr elli guruşu târîh-i i‘lâmdan on sekiz ay on gün tamâmında bize edâ etmek üzere rızâmızla taksît ve te’cîl eylediğimizde mezbûre Emine Hatun dahi ba‘de’l-kabûl merkūmenin oğlu müteveffâ Mustafa Ağa ile hayatında ile’l-vefât ve mezbûre Emine ile işbu târîh-i i‘lâma gelince meblağ-ı mukassat-ı mezkûr beş yüz elli guruşdan mâ‘adâ beynimizde cereyân eden sâir cemî‘ ahz ü i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika âmme-i de‘âvî ve mutâlebât ve kâffe-i eymân ve muhâsamâtdan her birinin zimmetini ibrâ-i âm ile ibrâ ve iskāt eylediğimizde mezbûre Emine Hatun dahi bize medfû‘ları olan meblağlara ve kezâlik sâire müte‘allika âmme-i da‘vâdan bizim zimmetimizi ibrâ-i âm ile ibrâ ve iskāt edip ibrâdan istisnâ olunan meblağ-ı mukassat-ı mezkûr beş yüz elli guruşu ber-vech-i muharrer mukassatan bize edâya ta‘ahhüd edip ve tarafeynden her birimiz âharın ibrâsını kabûl eyledik deyü ba‘de’l-ikrâr ve’t-tasdîk bu vechile kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 14 Muharrem sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42589"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42591"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b386"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o517"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>