﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 184<br>Hüküm no: 152<br>Orijinal metin no: [32a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdünnebi Çelebi b. Mustafa’nın Kasımpaşa’da Yeldeğirmeni Mahallesi’ndeki evini es-Seyyid Abdullah Odabaşı’ya istiğlal yoluyla sattığı</b><br><br>İstiğlâl.<br><br>Mahrûse-i Galata’ya tâbi‘ kasaba-i Kasımpaşa’da Yeldeğirmeni Mahallesi’nde sâkin Abdünnebi Çelebi b. Mustafa nâm kimesne meclis-i şer‘-i şerîf-i enverde Dergâh-ı âlî -dâme mahfûfen bi’l-me‘âlî- yeniçerilerinin yüz birinci cemâ‘atine mahsûs oda neferâtının mühimmâtına mevkūfe nukūda bi’l-fi‘il mütevellî olan bâ‘isü hâze’l-kitâb es-Seyyid Abdullah Odabaşı mahzarında ikrâr-ı tâm ve takrîr-i kelâm edip bi’l-irsi’ş-şer‘î yedimde mülk ve hakkım olup mahalle-i mezbûrede vâki‘ bir tarafdan Tersâne-i âmire ve bir tarafdan Kazzâz Abdullah Çelebi menzili ve bir tarafdan Emine Hatun menzili ve bir tarafdan tarîk-i âm ile mahdûd hâriciyye ve dâhiliyede büyût-ı adîdeyi müştemil mülk menzilimi bi-cümleti’t-tevâbi‘ ve’l-levâhık mütevellî-i mezbûr es-Seyyid Abdullah’a iki yüz guruşa bi-tarîkı’l-istiğlâl bey‘ ve teslîm eylediğimde ol dahi mâl-ı mevkūf-ı mezbûr ile bi’t-tevliye iştirâ ve kabûl ve teslîm-i semen eyledikden sonra yine mütevellî-i mezbûr es-Seyyid Abdullah menzil-i mezkûru ba‘de’t-tahliyyeti’ş-şer‘iyye ve’t-takābuzi’l-mer‘î târih-i kitâbdan bir sene tamamına değin otuz guruşa bana îcâr ve teslîm ben dahi ber-vech-i muharrer istîcâr ve kabûl ve tesellüm eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî-gurreti Cumâdelûlâ sene [1]143.<br><br>Şuhûdü’l-hâl: Hüseyin Odabaşı b. Mehmed, Ali Beşe b. Mustafa, İbrahim Beşe b. Mustafa, Osman Çelebi b. Mehmed, es-Seyyid Mustafa Çelebi [b.] Mehmed, es-Seyyid Mustafa Efendi b. Bostanzâde, Mehmed Efendi b. İbrahim, Hüseyin Efendi b. Mehmed, Mehmed Efendi b. Mehmed, Mehmed Çelebi b. Süleyman.</p>          <br><a title="Önceki sayfa" style="text-decoration:none" href="./ayrmetin.php?idno=5075"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5077"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b184"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o733"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>