﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 230<br>Hüküm no: 196<br>Orijinal metin no: [57b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Es-Seyyid Ali Çelebi’nin vefatından önce kölesi Rıdvan’ı vasiyetle azat etmiş olduğu</b><br><br>Mahmiye-i Galata tevâbi‘inden kasaba-i Kasımpaşa mahallâtından Câmi‘-i Kebîr mahallesinde sâkin iken bundan akdem vefât eden es-Seyyid Ali Çelebi nâm müteveffânın verâseti zevce-i metrûkesi Âişe Hâtun’a ve sulbî kebîr oğlu es-Seyyid Mehmed Çelebi’ye ve sulbî sagīr oğlu es-Seyyid Hasan Çelebi nâm kimesnelere münhasıra olduğu şer‘an mütebeyyin oldukdan sonra işbu râfi‘ü’l-kitâb orta boylu açık kaşlı koyun ala gözlü Rıdvan b. Abdullah nâm kimesne meclis-i şer‘-i hatîr-i lâzimü’t-tevkīrde sagīr-i mezbûr Hasan Çelebi’ye vasî olan li eb karındaşı es-Seyyid Mehmed Çelebi mahzarında takrîr-i da‘vâ edip abd-i memlûkü olduğum müteveffâ-yı mezbûr es-Seyyid Ali Çelebi hâl-i hayâtında ve kemâl-i akl-i sıhhatinde beni tedbîr-i mutlak ile tedbîr eylemişdi. Merkūm Ali Çelebi civâr-ı rahmet-i Hayy-i Kayyûm’a irtihâl ve intikāl edip sülüs mâlı benim kıymetimi müsâ‘id olmağla cemî‘ mâlından âzâd olmuşundur, suâl olunup mûcebiyle amel olunmasın taleb ederim dedikde, gıbbe’s-suâl ve akībe’l-inkâr müdde‘î-i mezbûr Rıdvan’dan da‘vâsına mutâbık beyyine taleb olundukda udûl-i ricâlden Hasan Ağa b. İbrahim ve Mustafa Beşe b. Hüseyin nâm kimesneler li ecli’ş-şehâde meclis-i şer‘a hâzırân olup gıbbe’l-istişhâd fi’l-vâki‘ müdde‘î-i mezbûr Rıdvan’ı bizim huzûrumuzda tedbîr-i mutlak ile tedbîr edip hâlâ mezbûr Ali Çelebi vefât etmekle muhallefâtının sülüsü mezbûr Rıdvan’ın kıymetine müsâ‘id olmağla mezbûr Rıdvan müteveffâ-yı merkūmun cemî‘ mâlından âzâd olmuşdur, biz bu husûsa bu vech üzere şâhidleriz şehâdet dahi ederiz deyû her birleri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiyye şehâdetleri hayyiz-i kabûlde vâkı‘a oldukdan sonra mezbûr Rıdvan’ın ıtkına hüküm birle mâ vaka‘a bi’t-taleb ketb olundu. Cerâ zâlike ve hurrire fi’l-yevmi’l-âşir min şehri Cumâdelûlâ li sene isneyn ve hamsîn ve elf.<br><br><br>Şuhûdü’l-hâl: Mustafa b. İskender, Ali Çelebi b. Mehmed el-Kâtib, İbrahim Bey b. Mustafa, Memi b. Mustafa, Mehmed Çelebi er-Reis-i sultânî, İbrahim Bey b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=20399"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20401"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b230"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o390"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>