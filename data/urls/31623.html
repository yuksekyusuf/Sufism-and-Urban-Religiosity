﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 249<br>Hüküm no: 215<br>Orijinal metin no: [28a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ereğli İskelesi ahalisinin zahirelerinin iskeleye indirilmesi ve gemilere yüklenerek İstanbul’a nakli hususu</b><br><br>Kapan tüccârına dâir,<br><br>Ma‘rûz<br><br>“Kā‘ide-i kadîme ne vechiledir tahkīk ve keyfiyet ve muktezâsını i‘lâm eyleyesin” deyü bu dâ‘îlerine hitâben sâdır olan fermân-ı âlîlerine imtisâlen Ereğli İskelesi ahâlisi zirâ‘at ve hırâsetleriyle melûf olduklarına mebnî hâsıl olan zehâiri iskele-i mezbûreye tenzîl ve sefâine tahmîl ve Der-aliyye’ye nakletmeleri bâbında izin ve ruhsatı hâvî yedlerine i‘tâ olunan emr-i âlîde kapan tezkiresi i‘tâ oluna deyü musarrah olmadığından tezkire verilmeyip ol-vechile iskele-i mezbûreye sefâin gitmesinde usret olduğuna binâen istid‘âları üzere kapan-ı mezkûrdan tezkire verilmesi husûsu ve kā‘ide-i kadîme ne vechile olduğu li-ecli’t-tahkīk kapan tüccârından Kalafatzâde İsmail Ağa ve Bağdâdîzâde el-Hâc Mehmed Emin Ağa ve Veli Hacızâde Mehmed Ağa ve el-hâc Hasan Ağa ve Kırımî el-Hâc İsmail Ağa ve sâirleri hâzır oldukları hâlde istintâk olunduklarında iskele-i mezbûreye nüzûl eden zehâirin ekserîsi muhâlif mahallere sarfla telef ve izâ‘at olunduğuna binâen sinîn-i vâfireden berü iskele-i mezbûre sedd ü bend ve hâsılâtları Silivri iskelesine nakl olunmuş olup evvelâ küşâdı Âsitâne-i aliyye kilârı misillü Tekfurdağı ve Silivri iskelelerinin ta‘til ve ihtilâline bâ‘is olduğundan mâ‘adâ tezkire i‘tâsı husûsu ancak kefîlli ve fermânlı kapan tüccârlarına i‘tâ, onlar dahi Bahr-ı siyâh iskelelerine irsâl edegelip kā‘ide-i kadîmemiz minvâl-i muharrer üzere olmağın bizler iskele-i mezbûreye sefâin göndermeyiz ve berrânî tâifesine izin verildiği sûretde dahi ahz eyledikleri zehâiri esnâ-yı râhda telef ve zâyi‘ edecekleri zâhir ve âşikâr olmağla ol-vechile tezkire i‘tâsında mahzûr-ı küllî ve de’b-i kadîme mugāyir olduğunu her biri ihbâr etmeleriyle bu sûretde tezkire verilemeyip lâkin ısdâr olunan emr-i mezkûrun kaydı terkīn ve adem-i terkīni re’y-i âlîlerine menût idüğü İstanbul Mahkemesi’nden huzûr-ı [âlîlerine i‘lâm olundu.]<br><br>Fî 11 S sene 1223</p>          <br><a title="Önceki sayfa" style="text-decoration:none" href="./ayrmetin.php?idno=31622"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31624"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b249"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o645"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>