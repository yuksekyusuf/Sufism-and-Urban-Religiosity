﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 70<br>Hüküm no: 20<br>Orijinal metin no: [4b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çukadar Mehmed Salih Ağa b. Osman’ın, Esad Ağa’dan ulufeye mahsuben aldığı esameyi iade ettiği</b><br><br>Ulûfe Reddi<br><br>Ma‘rûz<br><br>Sahib-i arzuhâl Çukadâr Mehmed Salih Ağa b. Osman meclis-i şer‘-i münîrde derûn-ı arzuhâlde mezkûru’l-ism Asâkir-i Mansûre-i Muhammediye mehterbaşısı es-Seyyid el-Hâc Es‘ad Ağa b. Mehmed Emin muvâcehesinde mezbûr es-Seyyid el-Hâc Es‘ad Ağa silâhdâr ocağına merbût olmak üzre cânib-i mîrîden alınacak doksan yedi akçe ulûfesini sene-i sâbıkā Ramazanında bin dokuz yüz kırk guruşa bana bey‘ ve semen olmak <<üzre>> zu‘muyla mâlımdan ol mikdâr guruşumu ahz etmişdi lâkin bey‘-i mezkûr sahîh olmadığından el-hâletü hâzihî verdiği esâme kâğıdlarını alıp meblağ-ı merkūmu bana red ve teslîm[e] mezbûr es-Seyyid el-Hâc Es‘ad Ağa’ya tenbîh olunmak matlûbumdur deyü da‘vâ ettikde ol dahi cevâbında vech-i meşrûh üzre ulûfe-i mezkûreyi müdde‘î-i mezbûra bey‘ini ve semen olmak üzre ol mikdâr guruşu ahzını ikrâr ve i‘tirâf etmeğin bu sûretde ulûfe-i mezkûre sıla ve atâyâ makūlesinden olup ber-muktezâ-yı şerî‘at-ı garrâ bey‘i câiz olmamağla zikrolunan esâme kâğıdlarını geri alıp semen olmak zu‘muyla makbûzu olan meblağ-ı merkūm bin dokuz yüz kırk guruşu alâ-mûcib-i ikrârihî müdde‘î-i mezbûr Mehmed Salih Ağa’ya tamamen red ve teslîme merkūm es-Seyyid el-Hâc Es‘ad Ağa’ya tenbîh olunduğu İstanbul Mahkemesi’nden huzûr.<br><br>Fî 20 M sene [1]242</p>          <br><a title="Önceki sayfa" style="text-decoration:none" href="./ayrmetin.php?idno=33446"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33448"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b070"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o616"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>