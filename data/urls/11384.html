﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 117<br>Hüküm no: 53<br>Orijinal metin no: [17a-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kapıcılardan Ahmed Bey b. Abdülmennan’ın vakfiyesi</b><br><br>Elhamdülillâhi’llezî lâ yuhâlifü mâ erâdehû şeyün mine’l-eşyâi fe-lâ yecrî fî dâreyni ed-dünyâ ve’l-âhirati… Ve’s-salâtü alâ-resûlihî Muhammedin sâhibü’l-makāmi’l-mahmûd ve sâhibü ezyâli’l-lutf ve’l-kerem ve’l-cûd ve alâ-âlihî ve sahbihî ecma‘în, ammâ ba‘d, işbu mazmûnunda vakıf ikrârından bahseden sahîh, şer‘î ve mer‘î bir hüccettir. Sâhibü’l-hayrât er-râgıbü fi’l-mesûbât fahrü’l-akrân Ahmed Bey b. Abdülmennan el-Bevvâbü’s-sultânî, insanın yediğinin onu ifnâ ettiğini, giydiğinin onu üryân bıraktığını, tasadduk ettiğinin ise bâki kıldığını idrâk ettiğinde âhiret azığı tedârikine karar verip işbu ikrârın kendisinden sudûruna kadar mâliki olduğu ve taht-ı tasarrufunda bulundurduğu, Dârü’s-saltanati’l-kübrâ Kostantıniyye-i mahmiye-i uzmâ mahallâtından Mesih Paşa mahallesinde kâin, üç fevkānî hâneyi, bir tahtânî hâneyi, su kuyusunu, kenîfi ve muhavvatayı müştemil, hudûdu bir tarafından iftihârü erbâbi’l-izzeti ve’l-câh mefharü’l-mühendisîn Mehmed Ağa b. Abdülmu‘în mülküne, bir tarafından Ahmed Çelebi ve Mehmed Çelebi ibney Camcı Bâli mülküne, bir tarafından Şirin Hatun bt. Abdullah mülküne, bir tarafından Kulaksız-zâde demekle ma‘rûf İbrahim Çelebi mülküne ve tarîk-ı âmma müntehî bulunan menzilini cümle hudûdu ve kâffe-i hukukuyla hasbeten lilâhi te‘âlâ ve haseneten li-rûhi resûlihi’l-mu‘allâ vakf, habs, te’bîd ve tasadduk ettiğini ikrâr ve i‘tirâf eyledi. Vâkıf-ı mezbûr, menzil-i mezkûrda süknâyı evvelâ müddet-i hayâtınca kendisine, vefâtından sonra evlâdına, evlâd-ı evlâdına, evlâd-ı evlâd-ı evlâdına ile’l-inkırâz şart eyledi. Sonra kardeşi oğlu fahrü’l-eşbâh Hasan Çelebi b. Mehmed el-Cündî’ye, sonra evlâdına, evlâd-ı evlâdına neslen ba‘de neslin ve fer‘an gıbbe aslin ile’l-inkırâz şart eyledi. Sonra Medine-i münevvere ve Ravza-i mutahhara fukarâsına şart eyledi. Vâki‘ ikrâr, tescîl maksadıyla mütevellî nasbettiği fahrü’l-eşbâh Ali Bey b. Abdullah tarafından bi’l-müvâcehe tasdîk edildi. Vâkıf-ı mezbûr menzil-i merkūmu mütevvellîye teslîm etti. O dahî tesellüm edip sâir mütevellîler evkāfta nasıl tasarruf eyledilerse öyle tasarruf eyledi. Hâl bu minvâl üzere iken vâkıf-ı mezbûr, vakf-ı akār İmâm-ı A‘zam Hazret-i Ebû Hanîfe-i Kûfî hazretleri yanında lâzım değildir diyerek menzil-i mezkûrun vakfiyyetinden rücû‘ edip silk-i mülküne idhâlini talep ve mütevellî-yi mezkûrdan istirdâd eyledi. Mütevellî-i mezkûr her ne kadar vakf-ı akār imâm-ı kebîr ve hümâm-ı hatîr yanında lâzım değildir lâkin imâmeyn-i hümâmeyn İmâm Ebû Yusuf-ı sânî ve İmâm Muhammed b. el-Hasan el-Şeybânî kavilleri üzere ba‘de’l-vakf ve’t-teslîm ile’l-mütevellî sıhhat-i vakf lüzûmdan müfârakat etmeyip vakıf sahîh olunca lâzım dahi olur demişlerdir diye cevap verip akār-ı mezbûru teslîm etmekde nizâ‘ ve vâkıf-ı müşârun-ileyhe redden imtinâ‘ edip hâkim-i muvakki‘ü’l-kitâb huzûruna murâfa‘a edip tarafeynden hüküm taleb ettiklerinde hâkim-i mûmâ-ileyh, cânib-i vakfı ihtiyâr edip menzil-i merkūmun vakfiyetinin lüzûmuna -âlimen bi’l-hilâf beyne’l-eimmeti’l-eşrâf- hükmetmekle vakf-ı mezbûr müseccel, müebbed bir vakıf olarak bi’l-ittifâk evkāf-ı lâzimeden oldu. Fe-men beddelehû ba‘de mâ semi‘ahû fe-innemâ ismuhû ale’llezîne yübeddilûnehû inna’llâhe semî‘un alîm ve ecrü’l-vâkıf ale’l-hayyi’l-kerîm.<br><br>Cerâ zâlike ve hurrire fî gurreti’l-Muharremi’l-harâm li-sene ihdâ ve ışrîn ve elf.<br><br>Şühûdü’l-hâl: Fahrü eshâbi’l-izzi ve’l-iclâl Mi‘mârbaşı dâme izzuhû, Kıdvetü’l-müderrisîn Şükrullah Efendi b. Mustafa, Mehmed Çelebi b. Hasan el-müezzinü’s-sultânî, Durak b. Mehmed, Fahrü’l-emâcid Üveys Ağa, Hamza Çavuş-ı Dergâh-ı âlî, Ahmed b. Ali el-kâtib, Ramazan b. Laklak, el-Hâc Musa, Hasan Çelebi b. Musa er-râcil, Ali Ağa b. Abdullah el-müteferrika, Ali Efendi b. Kemal, Mehmed Bey b. Abdullah Meş‘aledâr-ı sultânî, Ahmed b. Hüseyin er-râcil, Ahmed b. Abdurrahman, Seyyid Durmuş b. Seyyid Yunus, Hasan Çelebi b. Ali, Ali Bey ser-bölük-i bevvân, Mehmed b. Bayezid, Mehmed Bey meş‘aledâr-ı hâssa, Hacı b. Hasan ve gayrühüm mine’l-hâzırîn</p>          <br><a title="Önceki sayfa" style="text-decoration:none" href="./ayrmetin.php?idno=11383"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11385"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b117"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o810"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>