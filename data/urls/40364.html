﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 150<br>Hüküm no: 85<br>Orijinal metin no: [14a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hassa Terzibaşı Mehmed Ağa’nın merhum Kemhacıbaşı Mehmed Ağa’ya iki bin guruş borcu olduğunu vasisinin talebi üzerine ikrar ettiği</b><br><br>Fazîletlü efendi hazretlerinin imzâsıyladır.<br><br>Mahmiye-i İstanbul’da Koca Mustafa Paşa kurbünde Duhânîzâde mahallesinde sâkin iken bundan akdem vefât eden Kemhâcıbaşı Mehmed Ağa’nın vesâyâsını tenfîze vasiyy-i muhtârı olduğu bi-hasebi’ş-şer‘ mütehakkık olan işbu kitâbın sâhibi umdetü’l-emâcid ve’l-ekârim câmi‘u’l-mehâmid ve’l-mekârim Yusuf Ağazâde demekle şehîr Mustafa Ağa dîvân-ı ma‘delet-unvânda ma‘kūd olan mahfil-i kazâda hâssa terzibaşı olup Saray-ı cedîd-i sultânî’de vâki‘ taşra hazînede hazînedârbaşı olan kıdvetü’l-a‘yân Mehmed Ağa mahzarında bi’l-vesâye üzerine takrîr-i da‘vâ edip bin elli sekiz senesinde mezkûr Mehmed Ağa levn ve zirâ‘ı ve vasfı ilm-i şer‘î ile ma‘lûm akmişe-i mütenevvi‘ayı taraf-ı mîrî için üç bin beş yüz kıt‘a riyâlî guruşa mezkûr Kemhacıbaşı Mehmed Ağa’dan hayâtında iştirâ ve kabz ve mîrîye teslîm ve semen-i mezbûru sene-i merkūmede Vilâyet-i Rumeli’nde Premedi mukāta‘ası hazînesinden istîfâ etmek üzere mukāta‘a-i mezbûreyi mîrîden iltizâm ve semen-i mezbûru mukāta‘a-i mezbûre mâlından tamâmen ahz u istîfâ edip mezkûr Kemhacıbaşı Mehmed Ağa’ya vefâtına değin semen-i mezbûrdan bir akçe vermeyip kendi masârıfına sarf ve istihlâk etmişdir suâl olunup meblağ-ı mezbûru vesâyetim hasebiyle taleb ederin suâl olunsun dedikde gıbbe’s-suâl mezbûr Mehmed Ağa cevâbında fi’l-hakīka kaziyye bâlâda tafsîli mürûr ettiği vech üzere olup lâkin semen-i mezbûrun üç kîse olmak üzere bin beş yüz riyâlî guruşu müteveffâ-yı merkūm Kemhacıbaşı Mehmed Ağa’ya hayâtında def‘ ve teslîm edip ancak zimmetimde iki bin riyâlî guruş bâkī kalmışdır deyu bin beş yüz riyâlî guruşu def‘le mukābile ve iki bin guruş el-ân zimmetinde deyn olduğunu ikrâr edicek mezkûr Mehmed Ağa’dan def‘-i mezbûrunu mübeyyine beyyine taleb olundukda ityân-ı beyyine için istimhâl edip mehl-i şer‘î ile imhâl olundukdan sonra ikrârı olan meblağ-ı mezbûru edâya mezbûr Mehmed Ağa’ya tenbîh olunup mâ-vaka‘a bi’t-taleb ketb olundu.<br><br>Fi’l-yevmi’l-ışrîn min şehri Ramazâni’l-mübârek li-sene seb‘a ve sittîn ve elf.<br><br>Şühûdü’l-hâl: Mehmed Çavuş b. Resul, İvaz Ağa b. Hüseyin ser-muhzırân, Hamza Ağa b. Abdullah, Mehmed Çelebi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=40363"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40365"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b150"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o899"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>