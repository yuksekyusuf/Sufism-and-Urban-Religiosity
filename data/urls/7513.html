﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 375<br>Hüküm no: 473<br>Orijinal metin no: [61a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ürgüb’den Osman b. Feyzullah’ın varislerinden oğlu Ebubekir’in, babalarının Kostantin’de olan alacağından annesi Fatma ve kızkardeşi Emine’nin vekili olarak hisselerinin verilmesi talebiyle açtığı davada vekaletinin aslı olmadığını beyan ederek davadan vazgeçtiği</b><br><br>Ma‘rûz<br><br>Anadolu’da Ürgüb kasabası sâkinlerinden iken bundan akdem vefât eden Hacı Osman b. Feyzullah b. Abdullah’ın verâseti kasaba-i mezbûrede sâkineler zevce-i menkûha-i metrûkesi Fâtıma bt. Mehmed ile sulbiye kebîre kızı Emine’ye ve hâlâ mahmiye-i İstanbul’da sâkin sulbî kebîr oğlu Ebûbekir’e münhasıra olduğu lede’ş-şer‘i’l-enver zâhir oldukdan sonra mezbûr Ebûbekir meclis-i şer‘-i enverde Kostantin nâm zimmî muvâcehesinde mukaddemâ merkūm Kostantin zimmîden babam müteveffâ-yı mezbûrun zimmetinde cihet-i karzdan altı yüz kırk beş guruş hakkı olup kable’l-ahz ve’l-istifâ fevt oldu deyü meblağ-ı mezbûrdan hisse-i irsiyemi taleb eylediğimde ol dahi külliyyen inkâr etmekle müdde‘â-yı mezkûrumdan zimmî-i mesfûr ile an-inkâr mukaddemâ on sekiz guruş bedel-i makbûza ba‘de’s-sulh ve’l-kabûl mâ‘adâ hisseme müte‘allika âmme-i da‘vâdan zimmî-i mesfûrun zimmetini ibrâ ve ıskāt etmişidim hâlâ vâlidem zevce-i mezbûre Fâtıma ile kız karındaşım mezkûre Emine hatunlar meblağ-ı mezkûr altı yüz kırk guruşdan hisselerini zimmî-i mesfûrdan taleb ve da‘vâ ve ahz u kabza taraflarından beni vekîl eylediler deyü mesfûrânın meblağ-ı müdde‘â-bih-i mezkûrdan hisse-i irsiyelerini zimmî-i mesfûrdan bi’l-vekâle da‘vâya tesâddî etmişidim lâkin vekâlet-i mezkûremin aslı yokdur ben da‘vâ-yı vekâlet-i mezkûrede kâzibim deyü olan ikrârı Mahkeme-i Bâb’dan <<huzûr>> mübâşiri Mustafa Çavuş kulları iltimâsıyla huzûr-ı âlîlerine i‘lâm olundu.<br><br>Fî 2 Zilhicce sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7512"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7514"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b375"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o600"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>