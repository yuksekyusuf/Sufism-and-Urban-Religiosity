﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 539<br>Hüküm no: 828<br>Orijinal metin no: [67b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kirkor v. Serkiz’in borcunu ödemesi</b><br><br>Ma‘rûz;<br><br>Vilâyet-i Anadolu’da Kayseriye kazâsına tâbi‘ Dede karyesi mütemekkinlerinden iken bundan akdem hâlik olan Karabet v. Agob zimmînin verâseti sulbî kebîr oğlu Serkiz nâm zimmî medîne-i Üsküdar’da mahfil-i bâbda meclis-i şer‘-i hatîrde Kirkor v. Serkiz nâm zimm muvâcehesinde merkūm Kirkor zimmî târih-i i‘lâmdan dört sene mukaddem babam hâlik-i merkūmun sağlığında yedinden istidâne ve kabz ve umûruna sarfla istihlâk eylediği elli guruş hakkını kable’l-ahz ve’l-istifâ hâlik olmağla meblağ-ı merkūm elli guruşu bana mevrûs ve ben dahi hâlik-i merkūmun hasran vârisi olmamla bi’l-verâse taleb ederim deyü da‘vâ ve merkūm Serkiz cevâbında fi’l-hakīka hâlik-i merkūma cihet-i mezkûreden ol-mikdâr deyni olduğunu ve müdde‘î-i merkūm hâlik-i merkūmun hasran vârisi ve sulbî kebîr oğlu olduğunu ikrâr lâkin deyn-i mezkûru hâlik-i merkūmun sağlığında tamamen kendiye edâ ve teslîm etmiş idim deyü ba‘de’d-def‘ ve’l-inkâr dâfi‘-i merkūm Kirkor zimmî def‘-i mezkûrunu beyândan izhâr-ı acz birle müdde‘î-i merkūm Serkiz zimmî bi’t-taleb gıbbe’t-tahlîfi’ş-şer‘î mûcebiyle meblağ-ı merkūm elli guruşu müdde‘î-i merkūm Serkiz zimmîye edâ ve teslîme merkūm Kirkor zimmîye tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 20 min-Z sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53852"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53854"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b539"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1031"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>