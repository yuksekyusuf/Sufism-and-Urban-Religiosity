﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 230<br>Hüküm no: 236<br>Orijinal metin no: [67-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstinaf ve iade-i muhakeme davalarında yeniden verilecek ilâm harçları</b><br><br>Meşîhat’den<br><br>İstanbul Kādılığı’na<br><br>Fazîletlü efendim hazretleri,<br><br>İstînaf ve i‘âde-i muhâkeme üzerine hükm-i ibtidâînin tasdîk veyâ nakzına dâir verilecek i‘lâmât-ı şer‘iyeden harc alınıp alınmayacağı ve taşra mehâkimi İstanbul Bâb ve Kısmet ve Teftîş Mahkemeleri vezâifini hâiz olmalarıyla mevâdd-ı câriyeden Mahkeme-i Teftîş vezâifine ta‘alluk eden cihat için alınacak harçların mahkeme-i mezkûre harç ta‘lîmâtına tevfîk edilmesi lâzım gelip gelmeyeceği Edirne vilâyeti merkez niyâbetinden istifsâr olunmasına mebnî ol bâbda ib‘âs kılınan tezkire-i senâverî üzerine cereyân eden müzâkereyi mutazammın Şûrâ-yı Devlet Tanzîmât Dâiresi’nden i‘tâ olunan mazbatadan müstebân olduğu vechile bidâyeten bir mahkemede rü’yet edilen madde gerek o mahkemede ve gerek diğer bir mahkemede istînaf edilsin ve hükm-i ahîr hükm-i evvelin tasdîki veyâ nakzını mutazammın bulunsun şer‘de istînaf nâmına bakılan ikinci da‘vâ evvelki da‘vâyı i‘âdeten rü’yet demek olacağına nazaran i‘lâm-ı sânî için harc alınmak muvâfık-ı ma‘delet olmayıp yalnız ikinci i‘lâmda fazla bir şey hükmolunur ise fazlanın derecesine göre i‘âde-i muhâkeme i‘lâmlarından maktû‘ vechile alınan harcın en dûn mertebesinden noksan olmamak üzere nisbî harc alınmak muvâfık <<ma‘delet olmayıp yalnız ikinci i‘lâmda fazla bir şey hükmolunur ise>> ve Fetvâhâne’den harc edilen i‘lâmâtın mahâlline i‘âdesiyle ikinci derecede istihsâl olunan i‘lâmât hakkında dahi çünki mehâkim-i şer‘iye ta‘lîmâtının elli yedinci maddesi hükmünce bu misillü mecrûh i‘lâmların harcı reddolunmak lâzım geleceğine mebnî bu vechile mu‘âmele olunmak ve mehâkim-i hukūkıyeden verilen i‘âde-i mehâkim i‘lâmlarının dahi husûsunda ne yolda mu‘âmele olunur ise bunda dahi istînaf i‘lamlarında muharrer kā‘ideye imtisâl edilmek lâzım geleceğinin ve mahkeme-i teftîşe mahsûs olmak üzere neşrolunan harc ta‘lîmâtı ahkâmına taşra mehâkiminin ittibâ‘ edip etmeyeceği bahsine gelince, bir dâireye mahsûs olan ta‘lîmâtın yine o ta‘lîmâtda umûmiyeti tasrîh kılınmadıkça ta‘mîm hükmüne mesâğ olmayacağının niyâbet-i mezkûreye iş‘ârı tezekkür olunmuş olmasıyla îfâ-yı muktezâsı taraf-ı sâmî-i Sadâret-penâhîden izbâr buyurulmuş ve keyfiyet Meclis-i Tedkīkāt-ı Şer‘iyyece dahi mütâla‘a ve tasvîb olunarak sûret-i iş‘âr-ı sâmînin Dersa‘âdet ahkâm-ı kirâmıyla merâkiz-i vilâyât ve elviye-i müstakille nüvvâbına ta‘mîmen teblîğ ve izbârı lüzûmu ifâde olunması üzerine ol vechile îcâbı icrâ kılınmış olmağın sûy-ı fâzılânelerinden dahi ber-minvâl îfâ-yı mu‘âmeleye himmet ve mülhakāt nüvvâbına da teblîğ-i keyfiyet buyurulması siyâkında tezkire-i senâverî terkīm kılındı.<br><br>Fî 24 Muharrem sene [1]302 ve fî 1 Teşrîn-i sânî sene [1]300.<br><br>Ahmed Esad</p>          <br><a title="Önceki sayfa" style="text-decoration:none" href="./ayrmetin.php?idno=36160"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36162"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b230"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o543"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>