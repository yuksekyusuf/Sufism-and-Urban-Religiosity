﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 230<br>Hüküm no: 179<br>Orijinal metin no: [50b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Katledilen Ahmed’in varislerinin katil olduğu itham edilen Mehmed Ağa ile sulh olmaları</b><br><br>Medîne-i Galata muzâfâtından Kasaba-i Tophane’de el-Hâc Memi mahâllesinde sâkin iken bundan akdem vilâyet-i Anadolu’da Kütahya kazâsına tâbi‘ Çukur nâm karyede yaya beylerinden Balmışzâde? Mehmed Ağa b. İbrahim’in menzilinde katîlen fevt olan Ahmed b. Hamid’in verâseti zevce-i menkûhası Âişe Hatun bt. Mehmed ile vâlidesi Fâtıma bt. Ali’ye ve babası mezbûr Mehmed’e münhasıra olduğu şer‘an zâhir oldukdan sonra nefsinden asil ve zevce-i mezbûre Âişe’nin husûs-ı âti’l-beyanı taleb ve da‘vâ ve lede’l-iktizâ sulh ve ibrâya vekîl olduğu müsecceli olan müteveffâ-yı mezbûrun babası mezbûr Mehmed ile vâlidesi merkūme Fâtıma mahmiye-i İstanbul’da meclis-i şer‘de işbu bâ‘isü’l-kitâb merkūm Mehmed Ağa mahzarında her biri bi’l-asâle ve bi’l-vekâle ikrâr ve takrîr-i kelâm edip oğlu müteveffâ-yı mezbûr Ahmed hayâtında işbu mezbûr Mehmed Ağa’nın hizmetinde olmağla târîh-i kitâbdan on gün mukaddem mezbûr Ahmed karye-i merkūmede vâki‘ menzilinden kable ışâda tunçlu? tüfenk ile göbeği üzerinde amden darb ve katletmekle hâlik-i mezbûrun mûcebini mezbûr Mehmed Ağa’dan taleb ve da‘vâ eylediğimde ol dahi müteveffâ-yı mezbûr Ahmed kabîl-i işâda tabancalı tüfengi beline sokarken tabancası alt tetiğini boşanıp kurşunu göbeğinden vurup mecrûh edip hattâ yedimde olan keşif hücceti nâtık olduğu üzere mezbûr Ahmed’in hayâtında ber-vech-i muharrer kendi tüfengi ile kendini vurup mecrûh edip kimesne ile cerh-i mezbûra müte‘allıka da‘vâsı olmadığını huzûr-ı Müslimînde ikrâr u i‘tirâf etdiğinden sonra fevt olmuşdu deyü mazmûnu takrîrine mutâbık bir kıt‘a hüccet ibrâz etmeğin beynimizde nizâ‘-ı kesîre vâki‘ olmuş idi. El-hâletü hâzihi beynimize muslihûn tavassut edip da‘vâ-i mezkûremizden bizi mezbûr Mehmed Ağa ile yüz yirmi guruş üzerine sulh eylediklerinde biz dahi sulh-ı mezbûru kabûl ve bedel-i sulh olan meblağ-ı merkūm yüz yirmi guruşu yedinden her birimiz tamâmen ahz u kabz edip oğlumuz müteveffâ-yı mezbûr Ahmed’in katline ve dem ü diyetine müte‘allıka âmme-i da‘vâ ve kâffe-i mutâlebâtdan her birimiz mezbûr Mehmed Ağa’nın diyetini bi’l-asâle ve bi’l-vekâle ibrâ ve iskāt eyledik. Min-ba‘d oğlumuz müteveffâ-yı mezbûrun katline ve dem ü diyetine müte‘allıka mezbûr Mehmed Ağa ile ve etbâ‘ından bir ferd ile vechen mine’l-vücûh ve sebeben mine’l-esbâb aslâ da‘vâ ve nizâ‘ımız yokdur dediklerinde [50b] gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî-gurreti Rebî‘u’l-evvel li-sene sitte aşere ve mi’e ve elf.<br><br>Şuhûdü’l-hâl: Şaban Efendi b. Abdurrahman, Mustafa Efendi b. ( ) Ali Efendi b. Abdullah, Ahmed Ağa b. Mustafa el-mübâşir, Osman Ağa b. Mustafa kuyumcu, vâcibü’t-tekrîm Mehmed Ağa yeniçeriyân-ı Dergâh-ı âlî, Bazergân Mustafa Ağa, fahrü’l-küttâb Ali Efendi yazıcıbaşı, fahrü’l-akrân Ali kethüdâ-i. b[ölük-i] 19, Mustafa Ağa mehterbaşı, Ali Ağa baştüfekçi, el-Hâc Mustafa üçüncü tüfenkçi, Sipâhî Mustafa Efendi 5. B[ölük], …? Mustafa Çelebi kuyumcu.</p>          <br><a title="Önceki sayfa" style="text-decoration:none" href="./ayrmetin.php?idno=41708"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41710"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b230"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o642"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>