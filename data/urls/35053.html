﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 462<br>Hüküm no: 400<br>Orijinal metin no: [155-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Turşucu Nikoli’nin dükkân gediğini başka yere nakline izin verilmediği</b><br><br>Turşucu gediği[nin] Tatavla’ya nakli bâ-fermân-ı âlî memnû‘<br><br>Mübârek ve mes‘ûd rikâb-ı kamer-tâb-ı merâhim-nisâb-ı şâhâneye arzuhâl takdîm eden turşucu esnâfından Nikoli v. Yamandi zimmî bi’l-ma‘iyye rü’yete memûr evkāf müfettişi İstanbul pâye-i celîlesiyle mübâhî izzetlü fazîletlü es-Seyyid Mehmed Emin Âsaf Beyefendi tarafından meb‘ûs Mehmed İzzet Efendi hâzır olduğu hâlde Çarşamba günü huzûr-ı hazret-i Fetvâ-penâhî’de ma‘kūd meclis-i şer‘-i münîrde esnâf-ı mezkûreden derûn-ı arzuhâlde ismi mezkûr Hasan Ağa b. el-Hâc Mehmed muvâcehesinde esnâf-ı mezkûre Kethudâsı el-Hâc Hafız Mehmed Ağa ve esnâf-ı mezkûreden el-Hâc Mehmed Ağa ve Mustafa Ağa ve Süleyman Ağa ve Hasan Ağa ve Abdullah Ağa ve Halil Ağa ve Mehmed Ağa ve Ebûbekir Ağa ve el-Hâc Ali Ağa ve Yiğitbaşı el-Hâc Süleyman ve sâir mazbûtü’l-esâmî kimesneler hâzır oldukları hâlde asâkir-i hâssa-i cenâb-ı cinân-bânî [cihân-bânî] müşîr-i me‘âlî-semîr devletlü Hasan Rıza Paşa hazretlerinin li-vechi sübhânihi ve te‘âlâ binâsına muvaffak oldukları mahrûse-i Galata’ya muzâfe kasaba-i Kasımpaşa’ya tâbi‘ Tavla [Tatavla] karyesi kurbünde Pelitcik Deresi demekle meşhûr mahâlde vâki‘ çeşme-i mâ-i lezîz vakf-ı şerîfleri müstegallâtından çeşme-i mezkûr civârında kâin ma‘lûmü’l-hudûd bir bâb turşucu dükkânı derûnunda mevcûde beyne’l-esnâf gedik ta‘bîr olunur vakıf âlât-ı lâzıme-i ma‘lûme vakf-ı şerîf-i mezkûrun bi’l-meşrûta mütevellîleri vâkıf-ı müşîr-i müşârün-ileyh hazretlerinin yedime i‘tâ eyledikleri işbu bir kıt‘a temessük mûcebince bi’l-icâreteyn hâlâ taht-ı tasarrufumda olup kadîmü’l-eyyâmdan bu âna gelince turşucu dükkânı olduğu mahâlden âhar mahalle gedik nakl olunmamak esnâf-ı merkūmenin bâ-fermân-ı âlî nizâm-yâfte olan şurût-ı mer‘iyelerinden iken mezbûr Hasan Ağa bu esnâda mugāyir-i nizâm kasaba-i mezkûrede Uzunyol’da Arab odaları karşısında kâin bir bâb turşucu dükkânı derûnunda mevcûde beyne’l-esnâf gedik ta‘bîr olunur taht-ı tasarrufunda olan âlât-ı lâzıme-i ma‘lûmeyi ber-vech-i muharrer gediğine mutasarrıf olduğum dükkân-ı mezkûr civârında tedârik eylediği dükkâna nakletmek murâd etmekle men‘ olunmak murâdımdır deyü istid‘â ve esnâf-ı hâzırûn-ı mezbûrûn dahi müdde‘î-i mersûm Nikoli zimmîyi tasdîk ve onlar dahi ber-vech-i muharrer nizâm-ı kadîmlerinin inhilâl-pezîr olmaması bâbında istid‘â-yı inâyet ve nizâm-ı mezkûrlarını nâtık bir kıt‘a fermân-ı âlî-şân ibrâz ettiklerinden mezbûr Hasan Ağa dahi emr-i celîlü’ş-şân-ı mezkûrun mazmûnunu ve mugāyir-i emr-i âlî ve nizâm ber-vech-i muharrer nakl-i gedik murâd eylediğini ikrâr ve fî-mâ ba‘d hilâf-ı emr-i âlî ve nizâm-ı kadîm hareket etmeyip bu misillü nakl-i gedik sevdâsıyla kimesneyi ta‘cîz ve tasdî‘ etmemeğe ta‘ahhüd ettiği İstanbul Mahkemesi’nden huzûr-ı [âlîlerine i‘lâm olundu]<br><br>Fî 24 [Re]ceb sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35052"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35054"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b462"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o573"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>