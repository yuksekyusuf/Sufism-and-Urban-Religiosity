﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 37 Numaralı Sicil (H. 1022 - 1024 / M. 1613 - 1615)<br>cilt: 37,&nbsp;sayfa: 64<br>Hüküm no: 43<br>Orijinal metin no: [15a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Âsiye bt. Hacı Mehmed’in menzil hissesini Veli b. İslâm’a sattığı</b><br><br>Galata hâricinde kasaba-i Kasımpaşa mahallâtından Yeldeğirmeni mahallesi sâkinlerinden iken vefât eden Musli Reis b. Ahmed nâm müteveffânın zevce-i metrûke ve vârisesi Âsiye bt. el-Hâc Mehmed nâm hâtun meclis-i şer‘-i kavîmde, müteveffâ-yı mezbûrun li ebeveyn ammisi ve vârisi Veli b. İslâm mahzarında ikrâr ve i‘tirâf edip, müteveffâ-yı mezbûrun terekesinden olup mahalle-i mezbûrede vâki‘ bir tarafı Belkıs Hâtun mülkü ve bir tarafı Keyvan Reis mülkü ve bir tarafı tarîk-i hâs ve bir tarafı [tarîk-i] âm ile mahdûd olup, üç beyt-i süflîyi ve bir ulvîyi ve bi’r-i mâyı ve kenîfi ve muhavvatayı müştemil olan menzilden irs-i şer‘le bana intikāl eden dört sehimden bir sehim hisse-i şâyi‘amı, mezbûr Veli’ye iki bin üç yüz yirmi beş akçeye bey‘-i bâtt-ı sahîh-i şer‘î ile bey‘ edip, teslîm-i mebî‘ kabz-ı semen eyledim. Ba‘de’l-yevm hisse-i merkūme mezbûrun mülk-i müşterâsıdır, keyfe mâ yeşâ’ tasarruf eylesin dedikde, mukırre-i merkūmenin ber vech-i meşrûh sudûr eden ikrârını mezbûr Veli vicâhen ve şifâ[hen] tasdîk ettikde, mâ-vaka‘a bi’t-taleb ketb olundu. [15b] Tahrîren fî evâili şehri Rebî‘ilâhir li sene selâse ve ışrîn ve elf.<br><br><br>Şuhûdü’l-hâl: Mehmed b. Ali el-İmâm, Muharrem b. Mustafa el-Müezzin, Mustafa b. Mahmud er-Reis, Ahmed b. Hızır el-Müderris, Mehmed b. Abdullah, Mustafa b. Mehmed el-Muhzır ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=19884"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19886"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt037&bsm=glt037b064"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt037&bsm=glt037o248"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>