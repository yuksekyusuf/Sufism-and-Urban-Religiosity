﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 192<br>Hüküm no: 145<br>Orijinal metin no: [40b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mesrure Kadın’ın terekesi</b><br><br>Medîne-i Üsküdar’da Mirahur mahallesinde sâkine iken bundan akdem vefât eden Zenciye Mesrure Kadın bt. Abdullah’ın verâseti zevc-i metrûku Zenci Abdullah b. Abdullah ile mevlâ-yı utekâsı Hâcegân-ı Dîvân-ı hümâyûn’dan dîvân kalemi hulefâsından es-Seyyid Ali İsmet Efendi b. es-Seyyid Osman Efendi’ye ba‘de’l-inhisâr Mevlâ-yı [mûmâ]-ileyh es-Seyyid Ali İsmet Efendi ve zevc-i mezbûr Abdullah’ın taleb ve ma‘rifetleriyle tahrîr ve bey‘ olunan tereke-i müteveffât-ı mezbûredir ki ber-vech-i âtî zikr olunur. Fi’l-yevmi’r-râbi‘ min-Muharremi’l-harâm li-sene seb‘a ve hamsîn ve mi’eteyn ve elf.<br><br>Minder 3 aded, kılıf 3 aded 160 guruş Yasdık 2 aded, mak‘ad 2 aded 100 guruş Döşek 1 aded, şilte 1 aded, sandık 1 aded 116 guruş Basma yorgan 2 aded, seccâde 1 aded, köhne yorgan 1 aded 50 guruş Boğça 1 aded, ma‘a hırdavat 27 guruş Çuka ferâce 1 aded 46 guruş Çârşeb 1 aded, ma‘a hırdavat 26 guruş Boğça 1 aded, ma‘a hırdavat 7,5 guruş Basma hırka 1 aded, basma anteri 1 aded 35 guruş Altıparmak anteri 1 aded, şalvar 1 aded 80 guruş Basma anteri 1 aded, boğça 1 aded 17 guruş Basma şalvar 1 aded ma‘a hırdavat --- Makrama 4 aded 17 guruş Basma şalvar 1 aded, anteri 1 aded, gömlek 1 aded 22,5 guruş Gömlek 1 aded, ma‘a hırdavat 14 guruş Boğça 1 aded ve bir mikdâr bez 20 guruş Boğça 2 aded ve hırdavat 13,5 guruş Köhne hırka 1 aded, çârşeb 1 aded 16 guruş İbrik 1 aded 10 guruş Bir mikdâr rişte-i penbe 5 guruş İngiliz-kârî şal 1 aded 18 guruş Sepet sandık 1 aded, ma‘a hırdavat 8 guruş Sepet 1 aded ma‘a hırdavat 18 guruş Bir mikdâr evân-ı nühâsiye 26 kıyye fî 11 286 guruş Câmeşûy teknesi 1 aded 3 guruş Dolap 1 aded, mangal tahtası 1 aded, kıyma tahtası 1 aded 30 guruş Köhne çârşeb 3 aded, peştamâl 2 aded, parça şal 1 aded, havlu 2 aded 50 guruş Şamdan 2 aded ma‘a hırdavat 6 guruş Elmas küpe 1 çift 420 guruş Mehr-i zevce 151 guruş Yekûn 1789,5 guruş<br><br>Minhe’l-ihrâcât:<br><br>Deyn-i Zenciye Hoşkadem bâ-ikrâr-ı verese 28 guruş Dellâliye-i eşyâ ve dükkâniye 50 guruş Masârıf-ı verese 15 guruş Resm-i kısmet 45 guruş Kaydiye-i defter 3 guruş Yekûn-i ihrâcât 141 guruş<br><br>Sahhu’l-bâkī 1648,5 guruş<br><br>Hisse-i zevc-i mezbûr 824 guruş 10 para Hisse-i mevlâ-yı mûmâ-ileyh 824 guruş 10 para<br><br>Mevlâ-yı mûmâ-ileyh es-Seyyid Ali İsmet Efendi ve zevc-i mezbûr Abdullah’dan her biri hisse-i mezkûrelerini bi’t-tamâm ve’l-kemâl ahz u kabz eyledik deyü huzûr-ı şer‘de ikrâr ü i‘tirâf eyledikleri işbu mahalle şerh olundu.</p>          <br><a title="Önceki sayfa" style="text-decoration:none" href="./ayrmetin.php?idno=1047"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1049"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b192"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o328"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>