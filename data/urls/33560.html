﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 197<br>Hüküm no: 133<br>Orijinal metin no: [29b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Murad Paşa mahallesindeki bir ev, altı dükkân ve bir ahırın Haremeyn Vakfı’na ait olduğu</b><br><br>Murad Paşa mahallesinde bir bâb menzil ve altı bâb dükkân ve bir bâb ahır keşfi<br><br>Ma‘rûz<br><br>Nezâret-i dâ‘îlerinde olan evkāfdan kul kethudâsı esbak merhûm Ahmed Ağa Sebîli ve mülhakātından Yusuf b. Mehmed ve Fâtıma bt. el-Hâc Ömer Vakıflarının evlâdiyet ve meşrûtiyyet üzre mütevellîsi Mehmed Es‘ad Ağa b. Yusuf savb-ı şer‘-i enverden me’zûnen mürsel Mevlânâ es-Seyyid Salih Afîf Efendi dâ‘îlerinin Pazar günü Saray-ı hümâyûnda Dîvân odasında huzûr-ı hazret-i ağa-yı Dârü’s-sa‘âdeti’ş-şerîfede ve ba‘dehû bi’t-terâzî yazıcı efendi odasında bi’l-ma‘iyye istimâ‘a me’mûr Haremeyn-i şerîfeyn müfettişi Emin Beyefendi-zâde fazîletlü Abulkadir Beyefendi ile akd eyledikleri meclis-i şer‘-i münîrde nezâret-i hazret-i müşârün-ileyhde âsûde Haremeyn-i şerîfeyn vakfı mütevellîsi sahib-i arzuhâl Elmas Osman Ağa b. Mustafa tarafından vekîl-i müseccel-i şer‘îsi el-Hâc Hâfız Ömer Efendi b. İbrahim muvâcehesinde mütevellîsi olduğum vakf-ı mezkûr müsakkafâtından İstanbul’da Aksaray civârında Murad Paşa mahallesinde Yusuf Paşa Çeşmesi kurbünde kâin ma‘lûmü’l-hudûd ve’l-müştemilât bir bâb menzil ve birbirine muttasıl altı bâb dükkân ve bir bâb koçaş ahırı ve bir kıt‘a bostan yedlerinde olan mütevellî temessükâtı mantûkunca müste’cirleri bulunan kimesnelerin bi’l-icâreteyn taht-ı tasarruflarında iken Haremeyn mütevellîsi müvekkil-i mûmâ-ileyh müsakkafât-ı mezkûreye Haremeyn Vakfı’dır deyü iddi‘â ve mevlânâ-yı mûmâ-ileyh ile müfettiş-i mûmâ-ileyh tarafından meb‘ûs Kâtib Abdülkadir Efendi ve sâir ümenâ-i şer‘ ve tarafeyn ile mahallerine varılıp her birinin müste’cirleri hazır oldukları hâlde ba‘de akdi’l-meclis taraf-ı şer‘-i şerîfden verilen mumzâ ve mahtûm müfredât defterinde hudûd ve müştemilât ve isim ve resim ve şöhretleri mikdâr-ı icâre ve esâmî-i mutasarrıfları tasrîhiyle müceddeden tahrîr ve kurb ve civârında bulunan bî-garaz müsinn ü ihtiyâr-ı Müslimînden muhâsebe kâtibi Mehmed Said Efendi ve Şehrî İbrahim Çavuş ve el-Hâc Murtaza Ağa ve sâir erbâb-ı vukūfdan suâl ve tahkīk olundukda müsakkafât-ı mezkûre vâkıf-ı mezbûrun vakf-ı müsecceli olup kadîmden beri Haremeyn Vakfı’nın sâbık ve lâhık mütevellîleri muvâcehelerinde bilâ-nizâ‘ zabt ve tasarruf olunageldiği alâ-tarîkı’ş-şehâde ihbâr olunduğundan mâ‘adâ vekîl-i merkūm el-Hâc Ömer Efendi dahi hâl minvâl-i muharrer üzre olduğunu bi’l-vekâle tasdîk ve fîmâ-ba‘d müdâhale etmemek üzre keff-i yed eylediğinde ben dahi netîcesi Haremeyn mütevellîlerine meşrûta evkāf hakkında şeref-bahş-ı sahîfe-i sudûr olan emr-i cihân-mutâ‘ mûcibince amel ve harekete ta‘ahhüd eyledim deyü mukırr-ı mütevellî-i mezbûr Mehmed Es‘ad Ağa’nın bi’l-cümle takrîr-i meşrûhunu vekîl-i merkūm el-Hâc Ömer Efendi tasdîk ve bu vechile bi’t-terâzî kat‘-ı nizâ‘ eylediklerini mevlânâ-yı mûmâ-ileyh ketb ve tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr eylediği ba‘de’t-tenfîz İstanbul Mahkemesi’nden huzûr.<br><br>Fî 8 Ra sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33559"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33561"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b197"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o591"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>