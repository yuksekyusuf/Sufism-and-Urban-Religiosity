﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 497<br>Hüküm no: 571<br>Orijinal metin no: [82b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Alifakih mahallesinde vefat eden Ahmed Ağa’dan vârislerine kalan evin yine vârislerden Ali Ağa’ya satıldığı</b><br><br>Mâ fîhi mine’l-bey‘ ve’ş-şirâ<br><br>İsa el-müvellâ-hilâfeten bi-mahkemeti Davudpaşa bi-Dâri’s-saltanati’s-seniyye nemakahû el-fakīru ileyhi azze şânühû -gufira lehû-<br><br>Mahmiye-i İslâmbol’da Ali Fakih mahallesinde sâkin iken bundan akdem vefât eden Ahmed Ağa b. Mustafa’nın zevce-i menkûha-i metrûkesi Zeyneb bt. Abdullah nâm hatun ile sulbî kebîr oğulları Ali Ağa ve Abdullah Ağa’ya ve sulbiye kebîre kızları Rüveyda Hanım ve Âişe Hanım’a münhasıra ve tashîh-i meselesi bi-hükmi’l-ferâiz kırk sekiz sehm i‘tibârıyla altı sehmi zevcesi mezbûre Zeyneb Hatun’a ve on dört sehmden yirmi sekiz sehmi oğulları mûmâ-ileyhimâ Ali Ağa ve Abdullah Ağa’ya ve yedişer sehmden on dört sehmi kızları mûmâ-ileyhimâ Rüveyda Hanım ve Âişe Hanım’a isâbeti tahakkukundan sonra kendi tarafından asîl ve vâlidesi mezbûre Zeyneb Hatun ile kız karındaşları mûmâ-ileyhimâ Rüveyda Hanım ve Âişe Hanım taraflarından bey‘-i âti’z-zikre vekîl olduğu zât-ı mezbûrâtı bi’l-ma‘rifeti’ş-şer‘iye ârifân İbrahim Ağa b. Ali ve Ahmed Ağa b. Mahmud nâm kimesneler şehâdetleriyle şer‘an sâbit ve sübût-ı vekâletine hükm-i şer‘î lâhık olan mûmâ-ileyh Abdullah Ağa meclis-i şer‘-i şerîf-i enverde karındaşı fahrü’l-emâsil ve’l-akrân işbu sâhibü’l-kitâbi’l-müstetâb mûmâ-ileyh Ali Ağa mahzarında bi’l-asâle ve bi’l-vekâle ikrâr ve takrîr-i kelâm edip mahalle-i mezbûrede kâin etrâf-ı erba‘ası Koca Mustafa Paşa imâmı vakfı menzili ve mahalle-i mezbûre imâmına meşrûta vakıf menzil ve Ali Ağa menzili ve tarîk-i hâs ile mahdûd hâriciyede üç bâb fevkānî oda ve tahtında bir ahur ve bi’r-i mâ ve kenîf ve dâhiliyede iki bâb fevkānî oda ve dehliz ve bir bâb tahtânî oda ve matbah ve kenîf ve cüneyneyi müştemil bir bâb mülk menzil ve yine ittisâlinde kâin etrâf-ı erba‘ası Tabib Mustafa Efendi ve Kafesdâr Ali Çelebi menzilleri ve mekābir-i Müslimîn ve tarîk-i âm ile mahdûd fevkānî bir bâb oda ve bir sofa ve tahtânî bir bâb oda ve matbah ve kenîf ve müşterek bi’r-i mâ ve havluyu müştemil bir bâb mülk menzil ki iki kıt‘a menzil mûrisimiz müteveffâ-yı mezbûr Ahmed Ağa’nın hayatında bâ-hüccet-i şer‘iye ile’l-vefât yedinde mülkü ve ba‘de vefâtihî tashîh-i merkūm üzere bana ve müvekkillerim mezbûrâta ve mûmâ-ileyh Ali Ağa’ya mevrûs olmuş idi. El-hâletü hâzihî ben menzileyn-i mezkûreteynde olan on dört sehm hisse-i irsiyem ile müvekkillerim mezbûrât Zeyneb ve Rüveyda ve Âişe Hanım’ın yirmi sehm hisse-i irsiye-i ma‘lûmelerini bi-cümleti’t-tevâbi‘ ve’l-levâhık ve kâffetü’l-hukūk ve’l-merâfık tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile karındaşım mûmâ-ileyh Ali Ağa’ya bi’l-asâle ve bi’l-vekâle sekiz yüz guruşa bey‘ ve temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr sekiz yüz guruşu karındaşım mûmâ-ileyh Ali Ağa yedinden ben ve müvekkillerim mezbûrâtdan her birimiz bi-kadri’l-hısasi’l-merkūme tamamen ve kâmilen ahz ü kabz eyledik fî-mâ ba‘d menzileyn-i mezkûreteynde benim ve müvekkillerim mezbûrât Zeyneb ve Rüveyda ve Âişe Hanım’ın kat‘a alâka ve medhalimiz kalmayıp on dört sehmi irsen ve otuz dört sehmi şirâen karındaşım mûmâ-ileyh Ali Ağa’nın mülk-i mahzı ve hakk-ı sarfı olmuşdur dedikde gıbbe’t-tasdîki’ş-şer‘î mâ-vaka‘a bi’t-taleb.<br><br>Fî 3 min-Ş sene 1188<br><br>Şühûdü’l-hâl: İbrahim Ağa b. Ali, Ahmed Ağa b. Mahmud, Ali Çavuş Ağa b. Ahmed, es-Seyyid Ali Efendi b. Halil, Hasan Ağa b. Mustafa, el-Hâc Hasan b. Osman, diğer Ali Çavuş b. Abdullah, Molla Ali b. Halil, Salih b. Halil, Hasan b. Süleyman.</p>          <br><a title="Önceki sayfa" style="text-decoration:none" href="./ayrmetin.php?idno=11113"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11115"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b497"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o613"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>