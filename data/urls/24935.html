﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 128<br>Hüküm no: 48<br>Orijinal metin no: [5a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Canfeda bt. Abdullah ve kızı Emine’nin alacak hususunda Kapıcı Ömer Bey b. Piyale ile yedi bin akçe üzerine sulh oldukları</b><br><br>Mahmiye-i İstanbul’da Kadıçeşmesi kurbünde Sinan mahallesinde Yahya Efendi odalarında sâkin iken bundan akdem vefât eden el-Hâc Mehmed’in verâseti zevce-i metrûkesi Canfeda bt. Abdullah’a ve kızı Emine Hatun’a münhasıra olduğu şer‘an zâhir oldukdan sonra mezbûretân Canfeda ve Emine taraflarından husûs-ı câ’i’z-zikre vekîl olup mezbûretânın zâtlarını ma‘rifet-i şer‘iye ile ârifân olan Hasan b. İbrahim ve Osman Bey b. Piyale şehâdetleri ile şer‘an vekâleti sâbite olan mezbûre Emine’nin zevci Abdülbaki Bey b. Hasan nâm cündî meclis-i şer‘-i hatîr-i lâzımü’t-tevkīrde işbu râfi‘u’l-kitâb Kapıcı Ömer Bey b. Piyale mahzarında bi’l-vekâle ikrâr ve takrîr-i kelâm edip müvekkiletân-ı mezbûretânın mûrisleri müteveffâ-yı mezbûr el-Hâc Mehmed hâl-i sıhhatinde Uzunçarşı’da vâki‘ ma‘lûmü’l-hudûd bıçakçı dükkânını mezbûr Ömer Bey’e kırk bin akçeye bey‘ ve teslîm ol dahi minvâl-i muharrer üzere iştirâ ve tesellüm ve kabûl eyledikden sonra semeninden yirmi dokuz bin beş yüz akçesini hayatında bi’d-defa‘ât yedinden alıp kabz edip bâkī kalan on bin beş yüz akçesini ba‘de vefâtihî müvekkilelerime ırsen intikāl etmeğin meblağ-ı bâkī-i mezbûru merkūm Ömer Bey’den bundan akdem vekâleten taleb etmekle beynimizde münâza‘ât-ı kesîre câriye olmuş idi el-hâletü hâzihî beynimize muslihûn-ı Müslimûn vesâtet ile meblağ-ı mezbûra merkūm Ömer Bey benimle yedi bin akçe üzerine inşâ-i akd-i sulh eyledikde ben dahi sulh-ı mezbûru kabûl ve bedel-i sulh olan meblağ-ı mezbûr yedi bin akçeyi tamamen mezbûr Ömer Bey yedinden müvekkilelerim için alıp kabz edip mâ‘adâsı olan üç bin beş yüz akçesinden mezbûr Ömer Bey’in zimmetini bi’l-vekâle ibrâ-i âm ile ibrâ ve ıskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ min-Recebi’l-ferd sene [10]72.<br><br>Şuhûdu’l-hâl: Mehmed Çelebi b. Receb, Şükrullah b. Mustafa, Mustafa Çelebi [b.] Mehmed, Abdüllatif Çelebi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=24934"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24936"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b128"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1062"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>