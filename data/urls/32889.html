﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 479<br>Hüküm no: 463<br>Orijinal metin no: [98a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Viçen v. Serope ile Çiçilya bt. Haçador’un ipekçi dükkânı gediğini Nonya bt. Karabet’e sattıkları</b><br><br>Kazzâz dükkânı mübâya‘a ve sûret i‘tâsı<br><br>Ma‘rûz[-ı dâ‘î-i devlet-i aliyyeleridir ki]<br><br>Mahmiye-i İstanbul’da kazzâz esnâfından Viçen v. Serope nâm zimmî meclis-i şer‘-i enverde kazzâz Toman zevcesi demekle şehire Çiçilya bt. Haçador nâm Nasrâniye tarafından husûs-ı âtîde vekîl olduğu şahsını bilir Agob v. Abraham ve Bedros v. Avakim nâm zimmîler şehâdetleriyle ber-nehc-i şer‘î sâbit olan Yoseb v. Rafail nâm zimmî hâzır olduğu hâlde Nonya bt. Karabet nâm Nasrâniye tarafından husûs-ı âti’l-beyânı tasdîka vekîl-i şer‘îsi Ohannes v. Karabet nâm zimmî muvâcehesinde mahmiye-i mezbûrede Çarşı-yı Kebîr’de kebeciler sûkunda yağlıkçılar vasatında kazzâz Andon ve kazzâz Samyel dükkânları beynlerinde vâki‘ bir kepenk bir bâb kazzâz dükkânı derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûmenin nısfı yedimde olan bir kıt‘a sûret mantûkunca benim ve nısf-ı âharı diğer bir kıt‘a sûret mûcebince müvekkile-i mersûme Çiçilya Nasrâniye’nin yedimizde mâlımız ve mülkümüz olmağın ben âlât-ı lâzıme-i mezkûreden akd-i âti’z-zikrin sudûruna değin ber-vech-i muharrer yedimde mâlım olan nısf hisse-i şâyi‘amı iki bin guruşa müvekkile-i mersûme Çiçilya Nasrâniye kezâlik yedinde mâlı olan nısf hisse-i şâyi‘asını üç bin altı yüz guruşa tarafeynden bi’l-îcâb ve’l-kabûl bâtten ve sahîhan bi-safkatin vâhidetin şürût-ı müfsideden ârî müvekkile-i mersûme Nonya Nasrâniye’ye bey‘ ve temlîk ve teslîm eylediğimizde ol dahi ber-vech-i muharrer yedimizden iştirâ ve temellük ve tesellüm ve kabz ve kabûl ve semenleri olan meblağ-ı merkūm iki bin guruşu bana ve meblağ-ı mezbûr üç bin altı yüz guruşu müvekkile-i mesfûre Çiçilya Nasrâniye’ye def‘ ve teslîm eylediğinde biz dahi yedinden her birimiz tamamen ahz ü kabz edüp mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt dahi etmemizle fîmâ ba‘d zikr olunan bir kepenk kazzâz dükkânı derûnunda mevcûde gedik tâ‘bir olunur âlât-ı lâzıme-i ma‘lûmede benim ve müvekkile-i mersûme Çiçilya Nasrâniye’nin kat‘â alâka ve medhalimiz kalmayup müvekkile-i mesfûre [98b] Nonya Nasrâniyenin mâl-ı müşterâsı ve hakk-ı sırfı olmuşdur deyü vekîl-i hâzır-ı mersûm Yoseb zimmînin dahi ikrâr ve tasdîkleri kazzâzlar Kethüdâsı Abdüllatif Ağa ve Yiğitbaşı Molla Mehmed ve sâir mazbûtü’l-esâmî kazzâz ustaları hâzır oldukları hâlde ba‘de’l-ikrâr ve’t-tasdîk âlât-ı lâzıme-i mezkûrenin kaleminde mersûm Viçen zimmî ile müvekkile-i mesfûre Çiçilya Nasrâniye üzerlerinde olan kaydı ref‘ ve terkīn ve yedlerinde olan iki kıt‘a atîk sûretleri battâlda hıfz ve müstekilleten müşteriye-i müvekkile-i mesfûre Nonya Nasrâniye üzerine kayd-birle yedine bir kıt‘a sûret i‘tâ olunmak iktizâ eylediği İstanbul Mahkemesi’nden [huzûr-ı âlîlerine i‘lâm olundu.]<br><br>Fî 3 Ra sene [1]238</p>          <br><a title="Önceki sayfa" style="text-decoration:none" href="./ayrmetin.php?idno=32888"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32890"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b479"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o492"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>