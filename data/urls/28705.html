﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 387<br>Hüküm no: 289<br>Orijinal metin no: [91a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Efendi b. Abdüllatif’in İbrahim b. Ahmed’e olan borcunu ödemesi</b><br><br>Mahmiye-i İstanbul’da Edirnekapısı kurbünde Ali Paşa-yı atîk mahallesi sükkânından işbu râfi‘ü’l-kitâb İbrahim b. Ahmed dîvân-ı kāimmakām-ı hazret-i sadrazamîde ma‘kūd meclis-i şer‘-i şerîf-i enverde mahmiye-i mezbûrede Nahılbend mahallesi sükkânından Ahmed Efendi b. Abdüllatif mahzarında üzerine da‘vâ ve takrîr-i kelâm edip târih-i kitâbdan üç sene mukaddem ben ve merkūm Ahmed Efendi vilâyet-i Rumeli’nde medîne-i Yenişehir’de olduğumuz hâlde medîne-i mezbûreden mahmiye-i merkūmeye getirip ceddem Ümmühani Hatun’a teslîm etmek içün kendi malımdan mezbûr Ahmed Efendi’ye otuz guruşumu bi tarîkı’l-emâne def‘ u teslîm ol dahi ahz u kabz eyledikden sonra [91b] getirip ber-vech-i muharrer teslîm etmeyip kendi mesârifine sarfla istihlâk etmekle târih-i kitâbdan bir sene mukaddem meblağ-ı mezbûr otuz guruşu mezbûr Ahmed Efendi’den bi tarîkı’d-damân taleb eylediğimde meblağ-ı mezbûru yedimden ba‘de’l-kabz kendi mesârifine sarfla istihlâk etmekle zimmetinde bana edâsı lâzım deyni olduğunu ikrâr ve i‘tirâf edip deyn-i mezbûru nâtık ve hatt u hatmini hâvî işbu temessük[ü] dahi vermişiken hâlâ taleb eylediğimde bana edâdan imtinâ eder suâl olunup alıverilmesi matlûbumdur dedikde gıbbe’s-suâl mezbûr Ahmed Efendi cevâbında fi’l-hakīka kazıyye bâlâda tafsîl ve beyân olunan vech üzere olup müdde‘î-i mezbûr İbrahim’den meblağ-ı merkūm otuz guruşu ahz u kabz eylediğimden sonra mezbûre Ümmühani’ye teslîm etmeyip kendi mesârıfıma sarfla istihlâk eyledim hâlâ meblağ-ı mezbûr otuz guruşu cihet-i mezbûreden müdde‘î-i mezbûr İbrahim zimmetinde lâzımü’l-edâ deynimdir deyü tav‘an ikrâr ve i‘tirâf etmeğin alâ mûcib-i i‘tirâfihî meblağ-ı mezbûr otuz guruşu müdde‘î-i mezbûra edâya merkūm Ahmed Efendi’ye tenbîh birle mâ hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ ve’l-ışrîn min-Şevvali’l-mükerrem li-sene [1]107<br><br>Şuhûdü’l-hâl: Umdetü erbâbü’t-tahrîr ve’l-kalem tezkire-i evvel Yusuf Efendi, zübdetü ashâbi’t-tastîr ve’r-rakām tezkire-i sânî Hâfız Efendi, umdetü’l-emâcid ve’l-ekârim Mehmed Ağa ser-çavuşân, fahrü’l-akrân ve’l-ekfâ Mustafa Ağa, el-Hâc Halil Efendi b. Mehmed, Ali Beşe Çukadar, Mehmed Ağa ser-muhzırân, Mehmed Efendi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=28704"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28706"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b387"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o825"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>