﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 78<br>Hüküm no: 45<br>Orijinal metin no: [9a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali’nin Adapazarı’nda vefat eden Hasan’ın mirasından dolayı Ayşe Hatun ile muhakeme olunması</b><br><br>Yâ Hakk<br><br>Hâlâ erîke-i pîrâ-yı mesned-i vâlâ-yı sadr-ı Anadolu ve sâbıkā reisü’l-etibbâ-yı hazret-i cihân-dârî devletlü inâyetlü merhametlü veliyyü’n-ni‘am-ı âlî-himem Abdülhak Efendi hazretlerinin zamân-ı yümn-iktirânlarında vukū‘-yâfte olan senedât-ı şer‘iyye kuyûdudur.<br><br>Gurre-i S sene [1]254<br><br>Ma‘rûz,<br><br>Sâdır olan fermân-ı âlîlerine imtisâlen işbu arzuhâl ve derkenâra nazar olundukda Anadolu’da Adapazarı kazâsı mahâllâtından Mehmed Efendi mahallesinde sâkine iken bundan akdem verâseti zevce-i menkûha-i metrûkesi Âişe Hatun ile li-ebeveyn karındaşı oğlu Ali’ye münhasıra olduğu hâlde vefât eden Hasan nâm kimesnenin terekesinden olup mahalle-i mezkûrede kâin mülk menzil ve bahçesini zevcesi mezbûre bi’l-verâse kabz ve vaz‘-ı yed etmiş olduğundan bahisle merkūm Ali mûrisi müteveffâ-yı mezbûrdan yedinde olan fetvâ-yı şerîfe mantûkunca gerek hisse-i irsiyesini ve gerek müteveffâ-yı mezbûr zimmetinde cihet-i karzdan alacağı hakkını mutâlebe ve mahâllinde terâfu‘-i şer‘-i şerîf ve ihkāk-ı hak olunması bâbında fermân-ı âlîşân sudûru niyâzında olduğu arzuhâl-i mezkûr meâlinden müstefâd ve husûs-ı mezkûr irs ve hukūk-ı şer‘iyyeye dâir mevâddan olup tereke-i müteveffâ-yı mezbûra bi’l-verâse vâzı‘atü’l-yed olan zevce-i mezbûre dahi el-yevm kazâ-i mezkûrda sâkine olmağla tarafeyn bi’l-muvâcehe ber-nehc-i şer‘î mahâllinde terâfu‘-i şer‘-i şerîf ve ihkāk-ı [hak] olunması bâbında Adapazarı kazâsı nâibine hitâben bir kıt‘a fermân-ı âlîşân sudûru iktizâ eylediği huzûr-ı âlîlerine i‘lâm olundu. El-emru li-men-lehü’l-emr.<br><br>Fi’l-yevmi’s-sâmin aşer min-şehri Rebî‘i’l-evvel li-sene erba‘a ve hamsîn ve mi’eteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=947"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=949"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b078"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o357"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>