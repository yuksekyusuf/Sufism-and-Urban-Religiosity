﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 312<br>Hüküm no: 348<br>Orijinal metin no: [49a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nefise bt. Çukadâr Ali’nin, kocası Kılavuz Çavuşzâde Mustafa Ağa’ya itâat etmesi gerektiği</b><br><br>İtâ‘ate tenbîh<br><br>Ma‘rûz<br><br>Sâhib-i arzuhâl Kılavuz Çavuşzâde Mustafa Ağa meclis-i şer‘-i şerîf-i enverde derûn-ı arzuhâlde mezkûretü’l-ism mu‘arrefetü’z-zât hâlâ zevcesi Nefise bt. Çukadâr Ali nâm Hatun muvâcehesinde mezbûre Nefise Hatun mehr-i müeccel tesmiyesi ve mehr-i mu‘accel-i müstevfâsıyla zevce-i medhûlün-bihâm iken bana itâ‘at ve hukūk-ı zevciyete mürâ‘at etmemekle suâl olunup İstanbul’da Hocapaşa kurbünde tehiyye eylediğim menzile gelip bana itâ‘at etmek üzere zevcem mezbûreye tenbîh olunmak murâdımdır deyü da‘vâ ettikde ol dahi cevâbında müdde‘î-i mezbûr Mustafa Ağa’nın ber-vech-i muharrer zevce-i medhûlün-bihâsı olduğunu ve mehr-i mu‘accelini istîfâ eylediğini ikrâr u i‘tirâf etmekle mûcebiyle müdde‘î-i mezbûr Mustafa Ağa zevcesi mezbûre Nefise’yi infâk ve iksâya mezbûr Mustafa Ağa’ya ve mezbûre Nefise Hatun dahi zevc-i mezbûra itâ‘at ve hukūk-ı zevciyete mürâ‘at etmek üzere mezbûre Nefise Hatun’a tenbîh olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-21 S sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31101"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31103"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b312"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o614"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>