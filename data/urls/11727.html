﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 450<br>Hüküm no: 396<br>Orijinal metin no: [128a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Ağa mahallesindeki Haremeyn Vakfı’na ait evin kiracısı Mehmed Ağa b. Hamza’ya tamirat için izin verilmesi</b><br><br>Mahmiye-i İstanbul’da Küçük Ayasofya kurbünde Hüseyin Ağa mahallesinde vâki‘ olup Haremeyn-i Şerîfeyn Vakfı’ndan olan lede’l-ahâlî ma‘lûmü’l-hudûd muhavvateyni müştemil olup muhavvata-i dâhiliyyesi üç beyt-i ulvî ve bir beyt-i süflî ve muhavvata-i hâriciyyesi iki beyt-i ulvî ve ahırı muhtevî menzili icâre-i mu‘accele ve müeccele ile mutasarrıf olan fahrü’l-akrân Mehmed Ağa b. Hamza nâm cündî meclis-i şer‘de takrîr-i kelâm edip menzil-i mezbûrun ekser mevâzi‘i harâb olup kābil-i süknâ olmamağla cânib-i şer‘-i şerîfden üzerine varılıp hakīkat-i hâl keşf ve tahrîr olundukdan sonra icâre-i mu‘acceleye mahsûb olmak üzere kendi mâlımdan bazı mevâzi‘i müceddeden binâ ve bazı mevâzi‘i ta‘mîre izin verilmesi matlûbumdur dedikde savb-ı şer‘-i mutahhardan Mevlânâ Ali Efendi ve hâssa mi‘mârlardan Üstâd Hasan Çelebi b. Hüseyin irsâl olunup anlar dahi zeyl-i kitâbda mastûrü’l-esâmî olup ebniye ve sukūfa vukūfu olan bî-garaz Müslimîn ile menzil-i mezbûra varıp nazar eylediklerinde fi’l-vâki‘ menzil-i mezbûrun muhavvata-i dâhiliyyesinde vâki‘ üç bâb beyt-i ulvî ve bir beyt-i süflî bir vechile kābil-i süknâ olmamağla müceddeden binâya ve muhavvata-i hâriciyyesinde vâki‘ iki beyt-i ulvî ve ahırı meremmete muhtâc olup ve yirmi bin akçe nıkz tahmîn ettiklerin mevlânâ-yı mezbûr mahallinde tahrîr, ba‘dehû meclis-i şer‘de haber verdikden sonra sâlifü’z-zikr iki beyt-i ulvî ve ahırı kendi mâlından meremmet ve sâirlerini müceddeden binâya izin verilip mâ-vaka‘a bi’t-taleb ketb olundu.<br><br>Fî-evâili Ramazân li-sene erba‘a ve selâsîn ve elf.<br><br>Şühûdü’l-hâl: Receb Efendi b. Hüseyin el-kâtib, Hüseyin Ağa b. Mehmed el-bevvâb, İsmail Çelebi b. Hüseyin, Mehmed Ağa eş-şehîr Beyzâde, Hüseyin Bey b. Osman el-cündî, Rıdvan Bey b. Abdulalh el-cündî, Hüseyin Bey Yoğurtçu, Tere Hasan el-müezzin, Halil Çelebi el-bevvâb, İbrahim Çelebi es-serrâc, Mehmed Bey el-Mısrî el-bevvâb, Mustafa Çavuş, Mustafa Ağa Kethüdâ-i Kassâbîn, Sinan Hoca el-müezzin, Mehmed Halîfe b. Nureddin el-müezzin, Ahmed Çelebi el-müezzin.</p>          <br><a title="Önceki sayfa" style="text-decoration:none" href="./ayrmetin.php?idno=11726"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11728"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b450"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o699"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>