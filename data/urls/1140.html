﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 281<br>Hüküm no: 237<br>Orijinal metin no: [67b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karahisar-ı Şarki ahalisinden vefat eden Sarıoğlu Mustafa’nın varisleri arasındaki davanın Karahisar’da görülmesi</b><br><br>Ma‘rûz,<br><br>Sâdır olan fermân-ı âlîlerine imtisâlen işbu arzuhâle nazar olundukda Anadolu’da Karahisar-ı şarkī kazâsı sâkinlerinden olup verâseti zevce-i menkûha-i metrûkesi Arife Hatun ile sulbiye kızları Hadice ve Fâtıma ve Mahir hatunlar ve oğlunun oğlu Osman’a münhasıra olduğu hâlde fevt olan Sarıoğlu Hacı Mustafa nâm kimesne maraz-ı fevtinde mülkü olan kazâ-i mezbûr derûnunda iki bâb menzil ve Turşu Bahçeleri demekle arîf iki kıt‘a bahçede iki bâb menzilleri ile bâ-tapu tasarrufunda olan iki kıt‘a tarlalarını vakfedip teslîm ile’l-mütevellî ve tescîl-i şer‘î bulunmaksızın mezbûr el-Hâc Mustafa fevt olup verese-i merkūmûndan zevce ve benât-ı merkūmât vakf-ı mezkûru kabûl etmeyip zikr olunan menzil ve bahçeleri beynlerinde iktisâm ve tarlaları dahi tapu-yı misilleriyle ahz murâd etdiklerinde oğlunun oğlu merkūm Osman mücerred ceddimin vakfıdır deyü tevliyetini dahi bana şart kılmışdır deyü emlâk-ı mezkûreyi zabt ve sâhibât-ı arzuhâl-i mezbûrât Arife ve Hadice ve Fâtıma ve Mahir hatunlar gadr dâ‘iyesinde olmağla ol vechile sâhibât, arzuhâl-i merkūm Osman ile mahâllinde terâfu‘-i şer‘-i şerîf olunmak üzere bir kıt‘a fermân-ı âlîşân sudûru istid‘âsından ibâret olduğu işbu arzuhâlleri meâlinden müstefâd olup ancak sâlifü’z-zikr arazi-yi mîrîyenin kable’t-temlîk vakfiyeti gayr-ı sahîh olup ve mâ‘adâ emlâk-ı mezkûrenin vakfiyeti sahîh ve lâzım olup olmayacağı [68a] mahâllinde ba‘de’t-terâfu‘ bilinecek mevâddan olmağla bu sûretde sâhibât-ı arzuhâl mezbûrât, merkūm Osman ile mahâllinde terâfu‘-i şer‘-i şerîf ve ihkāk-ı hak olunmak iktizâ etmekle vech-i meşrûh üzere terâfu‘ları bâbında kazâ-i mezbûr muhassılı ve nâibine hitâben bir kıt‘a emr-i âlîşan sudûru re’y-i âlîlerine menût mevâddan idüğü huzûr-ı âlîlerine i‘lâm olundu.<br><br>Fî 4 C sene [12]57.</p>          <br><a title="Önceki sayfa" style="text-decoration:none" href="./ayrmetin.php?idno=1139"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1141"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b281"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o301"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>