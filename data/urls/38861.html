﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 414<br>Hüküm no: 481<br>Orijinal metin no: [77a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saraydar Markar’ın Van ahalisinden Markar v. Marathan’da olan alacağını tahsil etmek üzere vekil tayin etmesi</b><br><br>Vekâlet<br><br>Fi’l-asl vilâyet-i Anadolu’da Van kasabası re‘âyâsından olup mahmiye-i İstanbul’da Mollagürânî mahallesinde vâki‘ esbak Şeyhülislâm merhûm es-Seyyid Zeynelabidin Efendizâde sâbıkā Üsküdar kādısı es-Seyyid Mehmed Ârif Efendi’nin sa‘âdet-hânelerinde mütemekkin Saraydar Markar v. Asvador zimmî meclis-i şer‘-i şerîf-i enverde takrîr-i kelâm ve ta‘bîr ani’l-merâm edip benim hâlâ Van kasabasında mütemekkin Markar v. Marathan zimmî zimmetinde cihet-i karzdan bâ-temessük iki bin dört yüz guruş alacak hakkım olup meblağ-ı mezbûr iki bin dört yüz guruşu medyûnum gāib-i mersûmdan taleb ve da‘vâ ve ahz ü kabza bundan akdem tarafımdan li-ebeveyn er karındaşım Kigork zimmîyi tevkîl etmiş idim. El-hâletü hâzihî karındaşım mersûm Kigork zimmî hâlik olup vekâlet-i mezkûre bâtıla olmağla meblağ-ı mezbûr iki bin dört yüz guruşu medyûnum mersûmdan mahâllinde taleb ve da‘vâ ve ahz ü kabza ve makbûzunu bana irsâl ve teslîme ve husûs-ı mezbûr mütevakkıf olduğu umûrun küllîsine tarafımdan hâlâ zikr olunan Van kasabasında mütemekkin işbu bâ‘isü’r-rakīm eniştem Haçador v. Adam zimmîyi kabûlüne mevkūfe vekîl nasb ü ta‘yîn eyledim dedikde mâ-vaka‘a [bi’t-taleb ketb olundu.]<br><br>Fî 4 L sene [1]242.<br><br>Şühûdü’l-hâl: Ebûbekir Çelebi, Muhzır Emin Çelebi,<br><br>Agob v. Ohannes, Bağdisar v. Ohannes, Nikagos v. Bağdisar, Avadik v. Vartan.</p>          <br><a title="Önceki sayfa" style="text-decoration:none" href="./ayrmetin.php?idno=38860"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38862"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b414"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o495"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>