﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 177<br>Hüküm no: 162<br>Orijinal metin no: [41a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Edirne Kıncıfiruz mahallesinden Zeyneb Hatun’un Roben v. İlya’da alacağı olduğu iddiasıyla açtığı davadan vazgeçtiği</b><br><br>Cerâ el-emrü hasbemâ hurrire fîhi nemekahü’l-fakīr ileyhi sübhânehû te‘âlâ Ömer el-müvellâ hilâfeten bi-medîneti Kostantıniyyeti’l-mahmiye -ufiye anh.-<br><br>Kat‘-ı nizâ‘.<br><br>Mahrûse-i Edirne’de Kıncı Firuz mahallesinde sâkin iken bundan akdem vefât eden el-Hâc Mehmed b. Hüseyin b. Şa‘ban’ın verâseti zevce-i menkûha-i metrûkesi Zeyneb bt. Osman nâm hatun ile sulbî oğlu Mehmed ve sulbiye kızı Fâtıma nâm sagīrlere münhasıra olduğu şer‘an zâhir oldukdan sonra kendi nefsinden asîl ve sagīrân-ı mezbûrânın tesviye-i emirlerine kıbel-i şer‘den mansûbe vasîleri olan mezbûre Zeyneb Hatun meclis-i şer‘-i şerîf-i enverde bâ‘isü hâze’s-sifr Roben v. İlya nâm Yahûdî muvâcehesinde üzerine da‘vâ ve takrîr-i kelâm edip târih-i kitâbdan dört sene mukaddem otuz dokuz târihinde zevcim müteveffâ-yı mezbûr ber-mûceb-i temessük hayatında mâlından iki bin beş yüz guruş mesfûr Yahûdî’ye idâne ve teslîm ol dahi yedinden istidâne ve tesellüm ve kabz ve istihlâk eylediğinden sonra kable’l-ahz vefât etmeğin mezbûr Yahûdî’ye suâl olunup meblağ-ı mezbûr bana edâ ve teslîme tenbîh olunması bi’l-asâle ve bi’l-vesâye matlûbumdur dedikde gıbbe’s-suâl mezbûr Roben Yahûdî cevâbında husûs-ı mezkûru bi’l-külliye inkâr eylediğinden mâ‘adâ târih-i mezkûrede ben medîne-i Selanik’de ticâret vechi üzere sâkin idiğimi şehâdet ve tevâtür ile isbât ederim deyü da‘vâ-yı def‘ ve def‘-i mezkûrunu [isbât] etmek üzere iken müdde‘iyye-i mezbûre zikrolunan temessükü ahz ve şak edip mesfûr Yahûdî ile husûs-ı mezkûra müte‘allika kat‘a da‘vâ ve nizâ‘ ve husûmetim yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ aşer min-Zilka‘deti’ş-şerîfe li-sene selâse ve erba‘în ve mie ve elf.<br><br>Şuhûdü’l-hâl: Tahtacı Mehmed Çelebi b. Abdullah, Hüseyin Çelebi b. el-Hâc Mehmed, Kādızâde İbrahim Çelebi b. Mustafa, Salih Çelebi b. Süleyman.</p>          <br><a title="Önceki sayfa" style="text-decoration:none" href="./ayrmetin.php?idno=5915"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5917"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b177"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o432"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>