﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 125<br>Hüküm no: 48<br>Orijinal metin no: [17a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Mehmed Ağa b. Osman’ın Lütfi Paşa ekmek fırınını Aritun v. Minas ve Mircan v. Haim’e kiraya verdiği</b><br><br>Hılâl-i sütûrda mastûr olan husûsu mahâllinde ketb u tahrîr için savb-ı şer‘den bi’t-taleb irsâl olunan Mustafa Efendi b. ( ) hâlâ revnak-ârâ-yı mesned-i fetvâ ve şeref-bahşâ-yı erîke-i takvâ sultânü’l-ulemâ bürhânü’l-fudalâ hurşîd-i behçet-bedîde sehl-i fezâil ve bedr-i şeref-resîd müfârık-ı efâzıl hâce-i âlî-hazret-i pâdişâh-ı mu‘azzam mu‘allim-i şehin-şâh-ı ma‘delet-penâh-ı a‘zam kurretü sıdkıhu’l-fazli’l-ikbâl izzetü feleki’l-mecd ve’l-efdâl râtibe-bahş-ı muhavvel-i âfâk ve ale’l-küllî fi’l-fazli fâk melâz-ı bî-minneti kâffe-i ulemâ ve melce-i âmmü’n-nef‘i fudalâ zübdetü el-tarvîs? şeyh-i meşâyihi’l-islâm ve’l-Müslimîn es-Seyyid Feyzullah hafezahü’l-meliki’l-mu‘în hazretlerinin mahmiye-i İstanbul hısnı ebvâbından Silivrikapısı hâricinde sâkin oldukları bahçeye varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i hatîr eyledikde hazret-i müşârün-ileyh esbağallâhu te‘âlâ ni‘amehû aleyhin mahmiye-i İstanbul’da Lütfi Paşa mahallesinde vâki‘ Lütfi [Paşa] habbâz fırınında müste’cirleri olan Aritun v. Minas ve Mircan v. Haim nâm zimmîler meclis-i ma‘kūd-ı mezbûrda müşârün-ileyh hazretleri taraf-ı bâhirü’ş-şereflerinden husûs-ı âti’z-zikre vekîl-i müseccelleri olan umdetü’l-emâcid ve’l-a‘yân makbûlü’s-sudûr ve’l-erkân el-Hâc Mehmed Ağa b. Osman mahzarında herbiri ikrâr-ı tâm ve takrîr-i kelâm edip müvekkil-i müşârün-ileyh hazretlerinin taht-ı tasarruflarında olan Lütfi Paşa fırını demekle ma‘rûf habbâz fırınını beher yevm birer yaldız altını olmak üzere işbu bin yüz yedi senesi şehr-i Ramazanü’l-mübârek’i gurresinden bir sene tamamına değin dokuz yüz kıt‘a kâmilü’l-vezn ve’l-a‘yâr aynî esedî guruşa vekîl-i mûmâ-ileyh el-Hâc Mehmed Ağa bize îcâr ve teslîm biz dahi istîcâr ve tesellüm ve kabûl edip ücret-i mezbûreden herbirimiz âharın zimmetine lâzım gelen meblağa emr ve kabûlü hâviye kefâlet-i sahîha ile alâ haddihî kefîl olduk dediklerinde gıbbe’t-tasdîkı’ş-şer‘î vâki‘ hâli mezbûr Mustafa Efendi mahâllinde tahrîr edip ba‘dehû ma‘an ba‘s olunan [17b] meclis-i şer‘a gelip alâ vukū‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fi’l-yevmi’s-sâlis aşer min-şehri Ramazani’l-mübârek sene [1]107<br><br>Şuhûdü’l-hâl: Hasan Beşe b. Ömer, Receb Çelebi b. Süleyman, Ahmed Beşe b. Abdülkadir, Mustafa Ağa b. Derviş, Ali Çelebi b. Abdullah, Mehmed Beşe b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=28463"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28465"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b125"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o899"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>