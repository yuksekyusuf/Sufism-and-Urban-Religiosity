﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 403<br>Hüküm no: 490<br>Orijinal metin no: [91a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yusuf b. Hüseyin’e, Mahmud’un vekili olduğunu ispat için mühlet verilmesi</b><br><br>Husûs-ı âti’l-beyânın mahallinde istimâ‘ ve tahîri için bi’l-iltimâs bu fakīr hâlâ İstanbul’da sadâret-i uzmâ ve vekâlet-i kübrâ kāimmakāmı olan düstûr-ı ekrem müşîr-i efham vezîr-i muhterem izzetlü ve sa‘âdetlü İbrahim Paşa -yesserallâhu mâ-yürîd ve mâ yeşâ- hazretlerinin mahmiye-i mezbûrede Hoşkadem mahallesinde vâki‘ sa‘âdet-hânelerine varıp zeyl-i kitâbda muharrerü’l-esâmî olan Müslimîn huzûrlarında akd-i meclis-i şer‘-i şerîf eyledikde vilâyet-i Anadolu’da Erzurum sancağında Tortum kazâsına tâbi‘ Akpirik [Demirpınar] nâm karye ahâlîsinden Mahmud b. Eğlence Musli nâm kimesne tarafından vech-i âtî üzere iddi‘â-i vekâlet eden Yusuf b. Hüseyin nâm kimesne meclis-i ma‘kūd-ı mezbûrda fi’l-asl karye-i mezbûre ahâlîsinden olup bundan akdem Hâssa Bostancılar Kethüdâsı olan el-Hâc Ahmed Ağa’nın Başeskisi iken Siroz’da vefât eden Ali Bey b. Eğlence Musli’nin sulbî oğlu olup mahmiye-i mezbûrede Hocapaşa mahallesinde sâkin iken bundan akdem vefât eden Veli Çelebi’nin babasının li-ebeveyn ammi oğlunun oğlu olmak üzere terekesine vâzı‘u’l-yed olan Mustafa b. Hasan nâm kimesne mahzarında üzerine da‘vâ ve takrîr-i kelâm edip mezbûr Mahmud müteveffâ-yı mezbûr Ali Bey ile li-ebeveyn karındaşları olup babaları ismi Eğlence Musli ve dedeleri ismi Kiragos ve anaları ismi Camile ve maskat-ı re’sleri karye-i mezbûre olup müteveffâ-yı mezbûr Veli Çelebi’nin terekesini vâzı‘u’l-yed olanlardan ahz u kabza ve kendüye îsâle ve kabz ve îsâl mütevakkıf olduğu umûrun küllîsine tarafından beni vekîl etmekle suâl olunup müteveffâ-yı mezbûr Veli Çelebi’nin terekesini bana teslîme mezbûr Mustafa’ya tenbîh olunmak matlûbumdur dedikde, gıbbe’s-suâl ve’l-inkâr müdde‘î-i mezbûrdan müdde‘âsını mübeyyine beyyine taleb olundukda yüz gün tamâmına değin kazâ-i mezbûra varıp nakl-i şer‘î getirip isbât-ı müdde‘â için istimhâl etmekle mehl-i şer‘î ile imhâl olunmağın mâ-hüve’l-vâki‘ bi’t-taleb ketb olundu.<br><br>Fî 23 min-şehri Ramazani’l-mübârek sene [10]81.<br><br>Şuhûdü’l-hâl: Umdetü kuzâti’l-islâm İbrahim Efendi b. Hızır el-kâtib, umdetü’l-emâsil ve’l-akrân Mehmed Ağa ser-çavuşân, umdetü’l-müderrisîn Ali Efendi, umdetü’l-a‘yân Mehmed Çelebi b. Piyale, Musa Efendi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=2807"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2809"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b403"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o533"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>