﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 300<br>Hüküm no: 323<br>Orijinal metin no: [46b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çelebi b. Mehmed’in vârisleri el-Hâc Ahmed’le kira davasında sulh oldukları</b><br><br>Mahrûse-i Galata hâricinde Müeyyedzâde mahallesinde sâkin iken bundan akdem vefât eden Mustafa Çelebi b. Mehmed’in verâseti zevce-i metrûkesi Rabia bt. İbrahim b. Abdullah nâm hâtuna ve sulbî kebîr oğulları Ali ve Ahmed’e münhasıra olduğu lede’ş-şer‘i’l-enver zâhir ve mukarrer oldukdan sonra mezbûr Ali kendi tarafından asâleten ve anası mezbûre Rabia Hâtun tarafında ibrâ-yı câi’z-zikri ikrâra vekîli olduğu zât-ı mezbûreyi ma‘rifet-i şer‘iyye ile ârifân Hüseyin Efendi b. Hasan ve Ali Çelebi b. el-Hâc Derviş nâm kimesneler şehâdetleriyle sâbit olmağla meclis-i şer‘de işbu râfi‘u’l-kitâb Ahmed b. Osman mahzarında bi’l-asâle ve bi’l-vekâle ikrâr ve takrîr-i kelâm edip mezbûr el-Hâc Ahmed bundan akdem babam müteveffâ-yı mezbûrdan verese-i mezkûresine müntakıl mahalle-i mezbûre ile Şahkulu mahallesinde vâki‘ menzillerimizde beş sene sâkin olmağla menzileyn-i mezbûreyn îcârlarından ve tarafımızdan vekâleten ahz u kabz eylediği odalar îcâratından zimmetinde dört yüz elli guruş hakkımız vardır deyü mezbûr el-Hâc Ahmed’den da‘vâ sadedinde olduğumuzda beynimizde münâza‘ât-ı kesîre cereyân etmiş idi el-hâletü hâzihî beynimize muslihûn tavassut edip da‘vâ-yı mezkûremizden mezbûr el-Hâc Ahmed ile bizi yirmi guruş üzerine inşâ-i akd-i sulh eylediklerinde biz dahi ber-vech-i muharrer sulh-i mezbûru kabûl ve bedel-i sulh olan meblağ-ı mezbûr yirmi guruşu bi-kadri’l-hısas mezbûr el-Hâc Ahmed yedinden her birimiz tamâmen ahz u kabz eylediğimizden sonra husûs-ı mezkûra ve bedel-i sulh-i mezbûra ve târih-i kitâba gelince beynimizde cereyân eden ahz u i‘tâ ve mu‘âmelât-ı şettâya müte‘allika âmme-i da‘vâdan her birimiz âharın zimmetini ibrâ-i âmm-ı kātı‘u’n-nizâ‘la ibrâ ve ıskāt eyledik dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâbi‘ ve’l-ışrîn min-Zilhicceti’ş-şerîfe sene 1137.<br><br>Şuhûdü’l-hâl: İbrahim b. Muharrem, Ahmed Reis b. Mehmed, Osman Çelebi b. Mehmed, İbrahim b. Veli, el-Hâc Ahmed b. Veli, Süleyman Çelebi b. Mehmed, es-Seyyid Ali Ağa b. Hasan, el-Hâc Mehmed b. Mustafa, el-Hâc Mehmed b. Mehmed, el-Hâc Ahmed Çavuş, Hüseyin Efendi b. Hasan, el-Hâc Mehmed Efendi el-imâm. </p>          <br><a title="Önceki sayfa" style="text-decoration:none" href="./ayrmetin.php?idno=22061"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22063"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b300"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o435"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>