﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 476<br>Hüküm no: 703<br>Orijinal metin no: [58b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kethuda Hasan b. Ali’nin hizmetini gördüğü Halil Paşazade Mustafa Bey’den alacaklı olduğu yolundaki iddiasını ispatlayamadığı</b><br><br>Ma‘rûz;<br><br>Medîne-i Üsküdar’a muzâfe Yoros nâhiyesine tâbi‘ Kurddoğmuş karyesinde vâki‘ Sefer Usta Çiftliği’nin kethudâsı Hasan b. Ali nâm kimesne medîne-i mezbûrede meclis-i şer‘-i hatîrde çiftlik-i mezkûr mutasarrıfı Silahşor-ı hazret-i şehriyârî Halil Paşazâde Mustafa Bey tarafından ber-vech-i âtî terâfu‘a vekîl olduğu el-Hâc Mustafa Efendi b. Mehmed ve İsmail Ağa b. Mehmed nâm kimesneler şehâdetleriyle sâbit olan Mustafa Ağa b. el-Hâc Mehmed nâm kimesne mahzarında müvekkil-i mezbûrun çiftlik-i mezkûrunda senevî yüz guruş ücret kavliyle yetmiş ay kethudâlık hizmetinde olup şühûr-ı mezkûrede müstehakk olduğum dört yüz seksen iki guruş ücretim ile müvekkil-i mezbûrun emriyle gerek çoban ve sâir hademesi ücreti ve gerek hayvanâtının me’külâtlarına ve sâir mesârif-i müteferrikalarına masrûfum olan üç bin dört yüz yetmiş bir guruş ki cem‘an üç bin dokuz yüz elli üç guruş hakkımın bin iki yüz kırk sekiz guruşunu müvekkil-i mezbûr Mustafa Bey’in emriyle âhara bey‘ eylediğim gerek leben ve gerek hayvanât semenlerinden ahz ü kabzımdan sonra iki bin yedi yüz beş guruş zimmetinde bâkī kalmağla taleb ederim deyü da‘vâ ve vekîl-i mezbûr cevâbında fi’l-hakīka müdde‘î-i mezbûr müvekkilim mezbûrun çiftliğinde kethudâ olup lâkin hizmet-i mezkûresi ancak otuz dört ay olup ziyâdeyi inkârından mâ‘adâ târih-i i‘lâmdan beş buçuk ay mukaddem müvekkil-i mezbûr Mustafa Bey ile müdde‘î-i mezbûr cemî‘ ahz ü i‘tâsının hesâb-ı sahîh ile hesâblarını rü’yet ve müdde‘î-i mezbûr âhara bey‘ eylediği leben ve gerek hayvanât semenlerinden kabzını mu‘terif olduğu bin iki yüz kırk sekiz guruşdan ücret-i mezkûresi ile masrûfâtı fürû-nihâde olundukda sahhu’l-bâkī müvekkilimin müdde‘î-i mezbûr zimmetinde iki yüz guruş hakkı zuhûr etmiş iken müvekkilim mezbûr Mustafa Bey meblağ-ı merkūm iki yüz guruş ile müdde‘î-i mezbûrdan matlûbu olan yetmiş yedi guruş kıymetli bir kazgan da‘vâsından meccânen fâriğ ve zimmetini ibrâ eyledikde ol dahi müvekkil-i mezbûr Mustafa Bey’in zimmetinde aslâ hakkım bâkī kalmadı deyü huzûr-ı Müslimînde ikrâr etmiş idi deyü ba‘de’d-def‘ ve’l-inkâr vekîl-i mezbûr def‘-i mezkûrunu mezbûr el-Hâc Mustafa Efendi b. Mehmed ve Mehmed Emin [b.] Ömer nâm kimesneler şehâdetleriyle vech-i şer‘î üzere müdde‘î-i mezbûr muvâcehesinde isbât etmeğin mûcebiyle müdde‘î-i mezbûr da‘vâ-yı mezkûresiyle müvekkil-i mezbûr Mustafa Bey’e bî-vech mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 29 min-L sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53727"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53729"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b476"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1040"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>