﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 298<br>Hüküm no: 315<br>Orijinal metin no: [61a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Veli’nin Hüseyin Çavuş b. Ahmed’den alacağını tahsil ettiği</b><br><br>Mahmiye-i İstanbul’da Karagümrük mahallesi sükkânından Mehmed Veli nâm kimesne mahfil-i şer‘-i hatîr-i lâzımü’t-tevkīrde bâ‘isü’l-kitâb zahrü’l-cüyûş Hüseyin Çavuş b. Ahmed muvâcehesinde ikrâr-ı tâm ve takrîr-i kelâm edip bundan akdem mezbûr Hüseyin Çavuş’a üç def‘a maslahatım görmek için bi-tarîki’r-rüşve mâlımdan elli bin fıddî akçe def‘ u teslîm etmiş idim ba‘dehû meblağ-ı mezbûru istirdâd edip ol dahi ikrâr etmeğin cânib-i şer‘den edâsına tenbîh olunmuşidi el-hâletü hâzihî müşârun-ileyh Hüseyin Çavuş meblağ-ı mezbûr elli bin fıddî akçeyi bana edâ ve îfâ edip ben dahi bi’t-tamâm ve’l-kemâl alıp kabz eyledim ba‘de’l-yevm mezkûrun zimmetinde meblağ-ı mezkûrdan bir akçe ve bir habbe bâkī kalmadı dedikde mukırr-ı merkūmu ikrâr-ı meşrûhunda el-mukarru lehü’l-mezbûr Hüseyin Çavuş bi’l-müvâcehe tasdîk ve bi’l-müşâfehe tahkīk edicek mâ vaka‘a gıbbe’t-taleb ketb ve imlâ olundu.<br><br>Hurrire fî-evâili’l-Muharremi’l-harâm min-şuhûrı sene erba‘a ve selâsîn ve elf.<br><br>Şuhûdü’l-hâl: es-Seyyid Ahmed Çelebi b. Mehmed, mevlânâ Mehmed Çelebi b. Ramazan Efendi, Hasan Çavuş b. Abdullah, İbrahim Çavuş el-bostanî, Ahmed b. Mehmed, Mehmed b. Ahmed, Hürrem Çavuş b. Muhib, Ahmed b. Abdullah sâkin-i mahalle-i Sultan Selim Han, Mehmed Bey b. Bâli el-cündî ve gayruhüm mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=39606"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39608"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b298"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o377"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>