﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 414<br>Hüküm no: 234<br>Orijinal metin no: [80a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Muhallefatlardan çıkan altın ve gümüşün satılmaması ve görevliler tarafından kayıt altına alınarak Darbhâne-i Âmire’ye teslim edilmesi</b><br><br>Muhallefâtlarda zuhûr eden sim ve zeri doğru Darbhâne’ye irsâl olunmasına dâir ilmuhaber<br><br>Cânib-i mîrîden zabt ve Âsitâne-i aliyye ve bilâd-ı selâsede zuhûr ile fürûht olunan muhallefâtlarda bey‘ olunan evânî-i sim ve zeri alan kimesneler ekserîsi hey’etiyle fürûht etmeyip tama‘-ı hâma teba‘iyet ile hafîce kāl ve izâbe ettirerek kuyumcu esnâfına ve sâir memnû‘ olan mahallere fürûht etmekde olduklarından ve bu husûs mübâya‘ât maddesinin durgunluğunu? mûcib olacağından ba‘d-ez-în cânib-i mîrîden zabt ve Âsitâne-i aliyye ve bilâd-ı selâsede zuhûr ile fürûht olunan muhallefâtlarda çıkan bi’l-cümle evânî-i sim ve zer o makūle muhtekir yedlerine geçmemek için fürûht olunmayarak Darbhâne-i Âmire’ye irsâl ve kefce-i hümâyûna teslîm ve bi’l-vezn her ne mikdâr sim ve zer-i hâlis zuhûr eder ise îcâb eden bahâsı Darbhâne-i Âmire’den i‘tâ olunmak üzere ve hilâfına ictisâr ederi olur ise tedîbleri icrâ kılınmak bâbında askerî kassâmı efendilere ve sâire hitâben beyâz üzerine fermân ısdârıyla cümleye i‘lân olunmuş ise de el-hâletü hâzihî ba‘zı mürtekib ve tama‘kâr makūleleri muhallefâtlarda zuhûr eden evânî-i sim ve zeri alıp Darbhâne-i Âmire’ye götürmeyip hufyeten memnû‘ olan mahallere fürûhta ictisâr eyledikleri bu def‘a sahîhan tahkīk ve istihbâr olunmuş olup ancak bu keyfiyet bi’l-vücûh rızâ-i şerîfin mugāyiri ve Darbhâne-i Âmire’nin umûr-ı mu‘tenâsından olan mübâya‘ât nizâmında inhilâl ve ihtilâlini mûcib olacağı âşikâr olmağla bu sûretde mübâya‘ât nizâmını ihtilâlden vikāye fîmâ-ba‘d gerek cânib-i mîrî ve gerek Âsitâne ve bilâd-ı selâsede vukū‘ bulan beyne’n-nâs fürûht olunan muhallefât ve metrûkâtlarda zuhûr eden evânî-i sim ve zeri muhtekir yedlerine geçmemek için fürûht olunmayarak muhallefât me’mûrları ma‘rifetiyle doğru Darbhâne-i Âmire’ye irsâl ve kefce-i hümâyûna teslîm ve bi’l-vezn her ne mikdâr sim ve zer-i hâlis zuhûr eder ise fiyat-ı râyicesiyle îcâb eden bahâsı Darbhâne-i Âmire tarafından i‘tâ olunmak üzere bilâd-ı selâse muhallefâta kaydolunup husûs-ı mezbûrun ol vechile tenfîz [80b] ve icrâsına sa‘y ve gayret olunmak için bilâd-ı selâse kādıları ve kassâm efendiler taraflarına başka başka ve bedestânda fürûht olunan evânî-i sim ve telli ve tırtıllı ve pullu ve buna mümâsil köhne ve atîk eşyâ hîn-i bey‘inde her kim olur ise olsun bedestân kethüdâları ma‘rifetiyle deftere kayd ettirdip yakmağa? elverir şeyleri Darbhâne-i Âmire’ye ve hey’etiyle fürûht murâd edenleri olur ise füruhtda her kim satar ise ismiyle esâmîsi bâlâlarına şerh verilerek ve hilâfı hareket vukū‘a gelir ise cesâret eden her kim olur ise olsun tedîbât-ı lâyıkaları icrâ kılınacağı beyânıyla kethüdâ-yı mûmâ-ileyhimâya başka ve keyfiyet ma‘lûm olmak için Darbhâne-i Âmire’ye başka ilmuhaberleri i‘tâsıyla tesviyesi husûsunu Darbhâne-i Âmire nâzırı sa‘âdetlü atûfetlü efendi hazretleri memhûr takrîriyle inhâ etmekle iktizâsı icrâ olunmak bâbında sâdır olan fermân-ı âlî mûcibince ilmuhaberi verilmek fermân buyrulmağın mûcibince muhallefâta kaydolunup lâzım gelen mahallere ilmuhaberleri verilmekle keyfiyet-i irâde-i seniyye ma‘lûm ve îcâbı icrâsına himmet olunması için İstanbul kādısı fazîletli semâhatlü efendi hazretleri taraflarına işbu ilmuhaber kāimesi verildi.<br><br>Fî 15 L sene 1245</p>          <br><a title="Önceki sayfa" style="text-decoration:none" href="./ayrmetin.php?idno=34140"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34142"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b414"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o481"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>