﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 278<br>Hüküm no: 168<br>Orijinal metin no: [39b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Üveys Beşe b. Turhan’ın, merhum Ali Reis Yazıcı’nın zimmetindeki alacağını varislerden talep ettiği</b><br><br>Mahmiye-i İstanbulˈda Balat kurbünde Hoca Kasım Gönânî mahallesinde sâkine râfi‘-i hâzeˈl-kitâb Üveys Beşe b. Turhan meclis-i şer‘-i hatîr-i lâzımüˈt-tevkīrde mahrûse-i Galata a‘mâlînden kasaba-i Tophâneˈde Cihangir mahallesi sükkânından olup bundan mukaddem Azak nâm mahâlde vefât eden Ali Reis Yazıcıˈnın vasî-i muhtârı olmağla tereke-i müteveffâ-yı mezbûra vâzi‘uˈl-yed olan el-Hâc Beşir b. İsmail mahzarında üzerine da‘vâ ve takrîr-i kelâm edip müteveffâ-yı mezbûre Ali Yazıcı zimmetinde cihet-i deyn-i şer‘îden iki yüz kırk kıt‘a esedî guruş hakkım olup hâlâ meblağ-ı mezbûr vech-i meşrûh üzre bana deyni olduğunu hayatındaalâ-ruûsiˈl-işhâd ikrâr ve işhâd dahi edip kableˈl-edâ vefât etmekle hâlâ meblağ-ı mezbûr terekesinden taleb ederim suâl olunup ihkāk-ı hak olunmak murâdımdır dedikde gıbbeˈs-suâl veˈl-inkâr müdde‘î-i mezbûrdan da‘vâsına beyyine taleb olundukda udûl-ı Müslimînˈden olup mahmiye-i mezbûrede merhûm Mahmudpaşa Hânıˈnda sâkin Mahmud Çelebi b. Ali ve İslâm Yazıcı b. Ali nâm kimesneler li-ecliˈş-şehâde meclis-i şer‘a hâzırân olup isreˈl-istişhâd fiˈl-hakīka müteveffâ-yı mezbûr Ali Yazıcı hâl-i hayatında ve kemâl-i akl u sıhhatinde işbu müdde‘î-i mezbûr Üveys Beşeˈye cihet-i deyn-i şer‘îden zimmetimde vâcibüˈl-edâ iki yüz kırk kıt‘a esedî guruş deynim vardır deyü huzûrumuzda ikrâr ve bizi işhâd eyledi biz bu husûsa şâhidiz şehâdet dahi ederiz deyü her biri edâ-i şehâdet-i şer‘iye eyledikde gıbbe ri‘âyet-i şerâyitiˈl-kabûl şehâdetleri makbûle oldukdan sonra gıbbeˈt-tahlîfiˈş-şer‘î mûcebiyle ba‘deˈl-hükm mâ vaka‘a biˈt-taleb ketb olundu.<br><br>Fiˈl-yevmiˈl-hâmis veˈl-işrîn min-şehri Rebî‘iˈl-âhir li-sene erba‘a ve semânîn ve elf.<br><br>Şuhûdüˈl-hâl: el-Hâc Şahin b. Osman, el-Hâc Veli b. Ramazan, Eyüb Çelebi b. Ömer, Hacı Hasan b. Siyami, Yedekci Ahmed Beşe</p>          <br><a title="Önceki sayfa" style="text-decoration:none" href="./ayrmetin.php?idno=21231"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21233"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b278"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o988"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>