﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 204<br>Hüküm no: 144<br>Orijinal metin no: [32b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden İbrahim Çelebi’nin varisinin Fatıma Hatun olduğu</b><br><br>Mahmiye-i İstanbul’da Derviş Ali mahâllesi ahâlîsinden olup medîne-i Tebriz’de bundan akdem vefât eden İbrahim Çelebi b. Ali’nin zât-ı rahm cihetinden ber-vech-i âtî hasran vârisi olduğunu iddi‘â edip zâtı ta‘rîf-i şer‘î ile mu‘arrefe olan işbu bâ‘isetü’l-kitâb Fâtıma Hatun bt. diğer Ali meclis-i şer‘-i şerîf-i enverde müteveffâ-yı mezbûrun yine zât-ı rahm cihetinden vârisesi olmak üzere terekesine bi’l-verâse vâzı‘atü’l-yed olan Ümmü Gülsüm Hatun bt. Abdi b. el-mezbûr diğer Ali’nin zevci ve tarafından husûs-ı âti’l-beyanda vekîl olduğu zâtını bi’l-ma‘rifeti’ş-şer‘iyye ârifân Osman Beşe b. Mehmed ve Hasan Beşe b. Abdullah şehâdetleriyle mahzar-ı hasm-ı câhidde sâbit ve sübût-ı vekâletine hükm-i şer‘î lâhık olan eş-Şeyh Mehmed Efendi b. Ahmed mahzarında üzerine da‘vâ ve takrîr-i kelâm edip müteveffâ-yı mezbûr İbrahim Çelebi’nin babası Ali ile benim babam diğer Ali li-ebeveyn karındaşlar olup babaları ismi Osman ve dedeleri ismi Abdullah ve vâlideleri ismi Saliha bt. Abdullah ve maskat-ı re’sleri vilâyet-i Anadolu’da Bolu sancağında Ulus? kazâsı olup müteveffâ-yı mezbûrun verâseti zât-ı rahm cihetinden ancak bana münhasıra [olup] benden gayrı vârise ve terekesine müstahakk-ı âhar yoğ iken müvekkile-i mezbûre Ümmü Gülsüm benim karındaşım Abdi’nin kızı olmağla ben ondan bir derece mukaddem iken müvekkile-i mezbûre Ümmü Gülsüm tereke-i müteveffâ-yı mezbûra bi-gayrı hakkın vaz‘-ı yed eder suâl olunup terekeden kasr-ı yed ve bana teslîme tenbîh olunmak matlûbumdur dedikde gıbbe’s-suâl ve’l-inkâr müdde‘iye-i mezbûreden müdde‘âsına beyyine taleb olundukda udûl-i ahrâr-ı ricâl-i Müslimînden mahmiye-i mezbûrede Karabaş mahâllesinde sâkin es-Seyyid Ömer Çelebi b. Şa‘bân ve Mustafa Beşe b. Hasan li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ müteveffâ-yı mezbûr İbrahim Çelebi’nin babası Ali ile işbu müdde‘iye-i mezbûre Fâtıma Hatun’un babası diğer Ali li-ebeveyn karındaşlar olup babaları ismi Osman ve dedeleri ismi Abdullah ve vâlideleri ismi Saliha bt. Abdullah ve maskat-ı re’sleri vilâyet-i Anadolu’da Bolu sancağında ...? kazâsı olup müteveffâ-yı mezbûrun verâseti zât-ı rahm cihetinden ancak müdde‘iye-i mezbûreye münhasıra [olup] bundan gayrı vârise ve terekesine müstahakk-ı âhar olmayıp müvekkile-i mezbûre Ümmü Gülsüm müdde‘iye-i mezbûrenin karındaşı Abdi’nin kızı olmağla müdde‘iye-i mezbûre Fâtıma müvekkile-i merkūme Ümmü Gülsüm’den bir derece mukaddemdir, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ min-Cumâdelâhire sene 1143.<br><br>Şuhûdü’l-hâl: Es-seyyid Mehmed b. Ömer, İbrahim Efendi b. Ahmed, Ahmed Efendi b. Osman, Salih Çelebi b. Halil, Ahmed Çelebi b. Hasan</p>          <br><a title="Önceki sayfa" style="text-decoration:none" href="./ayrmetin.php?idno=37948"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37950"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b204"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o576"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>