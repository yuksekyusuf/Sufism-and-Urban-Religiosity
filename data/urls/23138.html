﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 3 Numaralı Sicil (H. 1023-1081 / M. 1615-1670)<br>cilt: 52,&nbsp;sayfa: 147<br>Hüküm no: 224<br>Orijinal metin no: [101-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Derviş b. İlyas’a Abdüsselam mahallesindeki üç evin kendisine ait olduğuna dair şahitlerin şehadetiyle hüccet verildiği</b><br><br>Medîne-i hazret-i Ebî Eyyûbe el-Ensârî aleyhi’r-rahmeti’l-Bârî- [kazâsına tâbi‘] Hasköy’de Abdüsselam mahallesi sâkinlerinden Derviş b. İlyas nâm kimesne meclis-i şer‘-i şerîfe hazır olup şöyle takrîr-i kelâm ve ta‘bîr-i merâm kılıp dedi ki, mahalle-i mezbûrda vâki‘ bir tarafı Abdüsselam’ın vakıf bağçesine muttasıl ve bir tarafı Mahmud Bey mülküne ve bir tarafı kuyumcubaşı mülküne ve bir tarafı Mustafa el-imâm mülküne ve bir tarafı mezarlığa işbu hudûd-ı erba‘a ile mahdûd olan mülk üç dâne yer evlerimi içinde su kuyusuyla ve müsmire ve gayri müsmiresi olan mülk evimin elimde olan hüccetimi yavukladım? bi-hasebi’ş-şer‘i’ş-şerîf mahalle-i mezbûrdan suâl olunup hüccet taleb ederim dedikde fi’l-vâki‘ mahalle-i mezbûre suâl olundukda Mustafa b. Hüseyin el-imâm ve Mehmed b. Haydar el-müezzin ve Kaya b. Ahmed ve Hüsrev b. Abdullah el-mütevellî bi-Turşucu ve zeyl-i kitâbda mastûretü’l-esâmî olan Müslümânlar ve sâir cemm-i gafîr ve cem‘-i kesîr meclis-i şer‘-i şerîfe hâzırûn olup dediler ki, bu zikrolunan üç yer evlerin tevâbi‘ ve levâhık ile Derviş b. İlyas nâm kimesnenin mâl mülküdür deyü haber verdiklerinden sonra mezbûrların ihbârları hayyiz-i kabûlde vâki‘ olup temessük iltimâs eylemeğin bu hurûf tesvîd olunup tâlib yedine vaz‘ u def‘ olundu ki vakt-i hâcetde ihticâc edine.<br><br>Cerâ zâlike ve hurrire fî-evâhiri şehri Rebî‘i’l-evvel sene tis‘a ve elf.<br><br>Şuhûdü’l-hâl: Muzaffer b. Abdullah kiremitçi, Musa Bey b. Abdullah, Piyale Bey, Mustafa b. Memi Şah ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=23137"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23139"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has003&bsm=has003b147"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has003&bsm=has003o214"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>