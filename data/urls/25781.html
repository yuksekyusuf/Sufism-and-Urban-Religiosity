﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 739<br>Hüküm no: 894<br>Orijinal metin no: [113b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karasığır derilerini alıp gön ve kösele işleme hakkı Yedikule haricindeki debbağ taifesine ait olduğundan dışarıdan müdahale edilmemesi gerektiği</b><br><br>Kalem-i intihâ resîd ve ser-şîkest<br><br>El-emru hasbe mâ hurrire fih<br><br>Ketebehû’l-fakīru ileyh sübhânehû<br><br>Abdurrahman el-kādî bi-medîneti Kostantıniyyeti’l-mahmiye<br><br>-Gufire leh-<br><br>Dârü’s-saltanati’s-seniyye Kostantıniyyeti’l-mahmiye’de Yedikule hâricinde vâki‘ işbu ashâb-ı kitâbı debbağ tâifesinin ahî babaları es-Seyyid Ali b. Süleyman ve kethudâları el-Hâc Salih b. Mustafa, yiğitbaşıları el-Hâc Zeynüddin b. Bayram ve ihtiyârlarından el-Hâc Mehmed b. Osman ve el-Hâc Halil b. Ahmed ve Sefer Çelebi b. Bayram ve İbrahim Beşe b. Hudâverdi ve Çorbacı el-Hâc Mehmed b. Osman ve sâirleri dîvân-ı sadrazamîde ma‘kūd meclis-i şer‘-i hatîrde medîne-i Hazret-i Eyyûb-i Ensârî’de vâki‘ debbağ tâifesinin ahî babaları Mustafa b. Abdullah ve ihtiyârlarından İğneci Hacı Ali ve Yusuf b. Abdullah ve Kahveci Hacı Ali ve Tirşeci Hacı Mehmed ve sâirleri mahzarlarında üzerlerine takrîr-i da‘vâ edip feth-i hakanîden bu ana gelince medîne-i mezbûrede zebh olunan karasığır derilerin Yedikule debbağları alıp gön [114a] ve kösele işleyegelmiş iken hâliyâ medîne-i mezbûrede zebh olunan karasığır derilerin medîne-i mezbûre debbağları mezbûrûn gön ve kösele işleyegelmiş değiller iken bizim kadîmden alageldiğimiz derileri mezbûrûn alıp hâricden kimesnelere bey‘ etmeleriyle bizim metâ‘ımıza her vechile noksan târî olmuşdur mezbûrûndan ba‘de’s-suâl medîne-i mezbûre kasablarından dahi hakīkat-i hâl istifsâr olunmak murâdımızdır dediklerinde gıbbe’s-suâl medîne-i mezbûre debbağlarından mezbûrûn Mustafa ve Hacı Ali ve Yusuf ve Kahveci Hacı Ali ve Tirşeci Mehmed cevâblarında fi’l-vâki‘ kadîmü’l-eyyâmdan bu ana gelince kendileri gön ve kösele işlemeyip Yedikule debbağları işleyegeldiğini her biri ikrâr eylediklerinden sonra medîne-i mezbûrede orta salhânede [selhhânede] karasığır kasabı olan Osman Beşe b. Mehmed ve başda olan eski salhânede kezâlik sığır kasabı olan Hızır Beşe b. Mehmed nâm kimesnelerden husûs-ı kazıyyei suâl olundukda onlar dahi kadîmü’l-eyyâmdan bu ana gelince medîne-i mezbûrede zebh olunan karasığır derilerin Yedikule debbağları alıp gön ve kösele işleyegelmişlerdir sığır derilerinde medîne-i mezbûre debbağlarının alâkaları yokdur Yedikule debbağlarınındır deyü her biri ihbâr eylediklerine ba‘de’l-yevm medîne-i mezbûrede zebh olunan karasığır derilerine medîne-i mezbûre debbağları müdâhale etmeyip kadîmden olıgeldiği üzere Yedikule debbağları almak üzere işbu hurûf bi’t-taleb ketb olundu.<br><br>Fi’l-yevmi’l-hâmis ve’l-işrîn min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Fahrü’l-akrân Mehmed Ağa b. Mahmud muhzırbaşı, Fahrü’l-akrân Ali Ağa b. Oruc, Çukadâr Mahmud, el-Hâc Ahmed b. ( ), Şükrullah b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=25780"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25782"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b739"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o952"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>