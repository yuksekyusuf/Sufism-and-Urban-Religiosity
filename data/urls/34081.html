﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 354<br>Hüküm no: 174<br>Orijinal metin no: [64a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İşsiz kalan tabancacı esnafının Tüfenkhane-i Âmire’de istihdam edilmesi</b><br><br>Tabancacı esnâfına dâir ilmuhaberdir<br><br>Tabancacı esnâfı el-hâletü hâzihî Tüfenkhâne-i Âmire’de Asâkir-i Mansûre isti‘mâl eyledikleri harbeli tüfenklerin i‘mâli hizmetinde olup İstanbul’da Parmakkapı ve mahâll-i sâire ve Galata’da mutasarrıf oldukları yetmiş yedi bâb tabancacı dükkânı gedikleri metrûk kalıp mülk ashâbına lâzım gelen icârlarını i‘tâ ile mağdûru’l-hâl oldukların beyânıyla zikr olunan gediklerinin fürûhtu husûsuna müsâ‘ade-i aliyye erzân buyrulmasını esnâf-ı merkūme bâ-arzuhâl istid‘â etmekden nâşî kuyûd-ı lâzimesi ba‘de’l-ihrâc muktezâsı bâ-fermân-ı âlî Cebehâne-i Âmire nâzırı sa‘âdetlü atûfetlü efendi hazretlerinden isti‘lâm olundukda esnâf-ı merkūmenin yüz doksan iki târîhinde beyne’l-esnâf vukū‘ bulan münâza‘alarının def‘i bâbında emr-i şerîf verilmiş olup gediklerinin sarâhaten kaydı bulunmadığı derkenârdan ve esnâf-ı merkūmenin bundan böyle sâlifü’z-zikr dekâkînlerinin küşâdıyla işlemelerine ruhsat verilip Tüfenkhâne-i Âmire’de istihdâm olunacaklarını ve merkūmûn hizmet-i me’mûrlarında sadâkat ve istikāmetle çalışmakda olup fi’l-vâki‘ fakīru’l-hâl ve şâyeste-i eşfâk-ı seniyye olduklarını Tüfenkhâne nâzırı sa‘âdetlü atûfetlü Tahir Beyefendi ihbâr ve ifâde etmiş olmağla bu sûretde mîr-i mûmâ-ileyhin ifâdesi vechile esnâf-ı merkūmenin fîmâ-ba‘d Tüfenkhâne-i Âmire’de istihdâm olunacakları derkâr olduğundan başka zikr olunan gediklerin dahi Başmuhâsebe’de sarâhaten kaydı bulunmadığından mutasarrıf oldukları gediklerinin bu def‘a bâ-irâde-i seniyye men‘ olunan kahvehâne gediği misillü âhar esnâf kendi san‘atına gedik i‘tibâr eylemek şartıyla tâliblerine fürûhtu husûsuna ruhsat-ı seniyye şâyân buyrulduğu hâlde mülk mutasarrıfları taraflarından muhâlefet olunmamak için esnâf-ı merkūme tarafına ruhsatı hâvî başka ve keyfiyet ma‘lûm olmak için fazîletli semâhatlü İstanbul kādısı efendi hazretleri tarafına başka ilmuhaberleri i‘tâsı menût-ı re’y-i sâmîleri idüğü bâ-takrîr lede’l-arz mûcibince başka başka ilmuhaberleri i‘tâsıyla tanzîm olunmak bâbında sâdır olan fermân-ı âlî mûcibince kaydolunup esnâf-ı merkūme tarafına ruhsatı hâvî başka ilmuhaberi verilmekle keyfiyet ma‘lûm olmak için İstanbul kādısı fazîletli semâhatlü efendi hazretleri taraflarına dahi işbu ilmuhaber verildi.<br><br>Fî 3 min Ca sene 1243</p>          <br><a title="Önceki sayfa" style="text-decoration:none" href="./ayrmetin.php?idno=34080"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34082"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b354"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o497"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>