﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 37 Numaralı Sicil (H. 1022 - 1024 / M. 1613 - 1615)<br>cilt: 37,&nbsp;sayfa: 111<br>Hüküm no: 105<br>Orijinal metin no: [37a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Nisâ bt. Mehmed’in Davud Çavuş b. Abdullah’tan miras hakkını alması</b><br><br>Hâric-i Galata’da Tophâne’de İlyas Çelebi mahallesinde sâkine iken vefât eden Kerime bt. Süleyman nâm müteveffânın vâlidesi Nisâ bt. Mehmed nâm hâtun meclis-i şer‘-i şerîfde, müteveffâ-yı mezbûre Kerime’nin zevci ve sagīr oğlu Süleyman’ın babası ve vasiyy-i şer‘îsi olup, vesâyet ve velâyeti ciheti ile [37b] muhallefâtına vaz‘-ı yed eden fahrü’l-âbidîn Davud Çavuş b. Abdullah mahzarında takrîr-i kelâm edip, müteveffât-ı mezbûre Kerime’nin zevci mezbûr Davud Çavuş zimmetinde olan yedi bin altı yüz akçe mehr-i mu‘accelinden ve on bin akçe mehr-i müeccelinden ve bi’l-cümle mezbûrun makbûzu olan cümle muhallefâtından bi hasebi’l-irsi’ş-şer‘î bana âid olan altı bin yedi yüz altmış yedi akçe südüs hisse-i şer‘iyyemi, vasiyy-i mezbûr Davud Çavuş yedinden bi’t-tamâm ve’l-kemâl alıp kabz edip, muhallefât-ı mezbûreden bana âid mezbûrun yedinde bir akçe ve bir habbe bâkī kalmadı. Ba‘de’l-yevm bi’z-zât veya bi’l-vâsıta husûs-ı mezbûru müte‘allik benden da‘vâ sâdır olursa, lede’l-hükkâmi’l-kirâm mesmû‘a ve makbûle olmasın deyû ikrâr ve i‘tirâf ettikde, mukırre-i merkūme Nisâ’nın ber vech-i meşrûh sudûr eden ikrârın merkūm Davud Çavuş vicâhen tasdîk etmeğin, mâ-vaka‘a bi’t-taleb ketb olundu. Tahrîren fî evâhiri Recebi’l-mürecceb li sene selâse ve ışrîn ve elf.<br><br><br>Şuhûdü’l-hâl: Mehmed Halîfe b. Nuh el-İmâm, Musa Halîfe b. İbrahim el-Müezzin, Mustafa Bey b. İbrahim el-Bevvâbü’s-sultânî, Mustafa el-Muhzır ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=19946"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19948"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt037&bsm=glt037b111"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt037&bsm=glt037o226"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>