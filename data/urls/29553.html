﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 258<br>Hüküm no: 262<br>Orijinal metin no: [118-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Samatya Kapısı dışında depremden zarar gören Hacı Faik Vakfı’na ait camide keşif yapılması</b><br><br>Samatya hâricinde vâki‘ câmi‘i keşif<br><br>Ma‘rûz,<br><br>Sâdır olan fermân-ı âlîlerine imtisâlen kıbel-i şer‘-i şerîf-i enverden irsâl olunan keşif nâibimiz es-Seyyid Halil Efendi dâ‘îleri ve Haremeyn-i muhteremeyn müfettişi müderrisîn-i kirâmdan Ahmed Necib Efendi tarafından mürsel müderrisînden Mehmed Samih Efendi, Hâssa mi‘mârlarından Mustafa ve Abdullah Halîfeler ve sâir ümenâ-yı şer‘le Samatya Kapısı hâricinde vâki‘ arsası Ayasofya-i kebîr Vakfı’ndan senevî yüz akçe mukāta‘alı ve binâsı el-Hâc Faik Vakfı’ndan câmi‘-i şerîf ve ittisâlinde ve tahtında kâin dekâkîn üzerlerine varıp mu‘âyene eylediklerinde câmi‘-i şerîf-i mezbûr sebkat eden zelzeleden inhidâma mâil olmağla mütevellîsi Molla İbrahim b. Abdi bi’l-izni’ş-şer‘î câmi‘-i mezkûru hedm ve müceddeden binaya mübâşereti esnâsında hudûdu dâhilinde ve tahtında olan dekâkîn arsaları misâha olundukda câmi‘-i şerîf tahtında olup mürûr olunan tarîkden mâ‘adâ terbî‘an yüz kırk dört buçuk zirâ‘ olup ve mevcûd taş nerdübanı önünde olup yine câmi‘-i mezkûrun sakfı tahtında ve bi’r-i mâ ve musluğu mâbeyninde icâre-i vâhide ile icâr olunan terbî‘an yirmi altı zirâ‘ ve altı parmak arsa üzerine [119] mebnâ iki kepenk eskici dükkânları mahâlline mütevellî-i merkūm câmi‘-i şerîf nerdübanını ve tarafeynine zikr olunan dükkânları binâ murâd eyledikde Ayasofya-i kebîr Vakfı mütevellîsi Abdullah Efendi taraflarından vekîl-i müsecceli Molla Mustafa mârrü’z-zikr nerdüban önünde olan terbî‘an yirmi altı zirâ‘ ve altı parmak mahâl tarîk-i âm arsasındandır deyü da‘vâya tasaddî eyledikde arsa-i mezkûre kadîmden el-Hâc Faik Vakfı’ndan tasarruf olunageldiğini ve câmi‘-i mezkûrun mukāta‘a-i kadîmeli hudûdu dâhilinde olduğunu kurb ve civârında olan dekâkîn ashâbı ve ahâlî-i iskele ve mahâllâtdan mastûrü’l-esâmi yüz elli neferden mütecâviz kimesneler haber verdiklerinden sonra el-Hâc Faik Vakfı mütevellîsi arsa-i mezkûrenin tekmîl-i mukāta‘ası için taraf-ı vakıfdan Ayasofya-i kebîr Vakfı’na mukāta‘a-i kadîmesi üzerine senevî yüz akçe mukāta‘a dahi nef‘an li’l-vakf zam eylediği huzûr-ı âlîlerine i‘lâm olundu.<br><br>Fî 25 min-Safer sene [11]80.</p>          <br><a title="Önceki sayfa" style="text-decoration:none" href="./ayrmetin.php?idno=29552"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29554"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b258"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o587"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>