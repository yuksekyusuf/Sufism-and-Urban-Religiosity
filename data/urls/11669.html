﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 392<br>Hüküm no: 338<br>Orijinal metin no: [110a-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâliha Hatun bt. el-Hâc Memi’nin vakfiyesi</b><br><br>Vadaha indî mâ fîhi ve sahha ledeyye mâ-yahvîhi min-asli’l-vakfi ve’ş-şerâiti ve’l-ahkâmi ve’z-zavâbıti fe-hakemtü bi-sıhhatihî ve lüzûmihî fî-husûsihî ve umûmihî âlimen bi’l-hılâfi’l-vâki‘ fi’l-evkāfi beyne’l-eimmeti’l-ecilleti’l-eşrâf harrerehü’l-fakīr Ahmed b. Yusuf el-müvellâ hilâfeten bi-medîneti Galata -afâ anhümâ el-‘âfî bi-lutfihî-<br><br>Elhamdülillâhi’l-meliki’l-gaffâr el-vâkıfü alâ-cemî‘i’l-esrâr ellezî va‘ade li-ibâdihi’l-muhsinîn cennâtin tecrî min-tahtiha’l-enhâr ve’s-salâtü ve’s-selâmü ale’r-resûli’l-muhtâr efdalü’l-mürselîn el-mustafîni’l-ahyâr seyyidünâ ve habîbünâ Muhammed el-münciü asâti ümmetihî min-azâbi’n-nâr ammâ ba‘d, işbu mazmûnunda vakıf ikrârından bahseden sahîh ve şer‘î bir hüccettir. Dâhil-i mahmiye-i Galata mahallâtından Okçu Musa mahallesinde sâkine sâhibetü’l-hayrât ve’l-hasenât râgıbetü fi’s-sadakāt Sâliha Hatun bt. el-Hâc Memi nâm hatun meclis-i şer‘-i şerîf ve mahfil-i dîn-i münîfe hâzıra olup şöyle ikrâr ve i‘tirâf eyledi ki, işbu akdin kendisinden sudûruna kadar silk-i mülk-i sahîhinde ve taht-ı tasarrufunda bulundurduğu, mahalle-i mezbûrede vâki‘, fevkānî bir, tahtânî iki bâb hâneyi, mutfağı, fırını, su kuyusunu, cüneyneyi ve kenîfi, müştemil, hudûdu bir tarafından kale surlarına, bir tarafından vâkıfe-i mezkûre mülküne, bir tarafından merhûm el-Hâc Memi Vakfı’na, bir tarafından tarîk-ı hâssa müntehî olan cemî‘ mülk menzilini cümle tevâbi‘i ve levâhıkıyla niyet-i sâfiye ve taviyyet-i vâfiye üzere habs ve vakfetti. Menzil-i mezbûrda süknâyı mâdâm ki hayâtda ola evvelâ kendisine ba‘de vefâtihâ utekāsına, sonra evlâd-ı utekāsına, evlâd-ı evlâd-ı utekāsına, neslen ba‘de neslen ve fer‘an ba‘de aslin ile’l-inkırâz evlâd-ı evlâd-ı evlâd-ı utekāsına şart etti. Sonra menzil-i mezbûrun hasbe mâ-cerat âdeti üzere icâre-i mu‘tâde ile icâreye verilip hâsıl olan ücret-i kirânın Medîne-i münevvere fukarâsına irsâlini şart etti. Vâkıfe-i mezbûre sonra menzil-i mezkûru, tescîl maksadıyla mütevellî nasbettiği Şa‘bân Efendi b. Mehmed el-müderris nâm kimseye teslîm etti. O dahi tesellüm edip sâir mütevellîler evkāfda nasıl tasarruf ettiler ise öyle tasarruf eyledi. Mütevellî-i mezbûr vâki‘ ikrârı vicâhen ve şifâhen tasdîk etti. Emr-i vakf-ı mezbûr vech-i mastûr üzere tamâm olduğunda vâkıfe-i mezkûre İmâm-ı a‘zam Ebû Hanîfe katında vakfın adem-i lüzûmuna mütemessiken vakfiyyetten rücû‘ edip menzilin mülk-i sahîhine ilhâkını talep ve istirdâd eyledi. Mütevellî, imâmeyn-i hümâmeynin re’ylerine tevfîkan redden imtinâ‘ edince hâkim-i muvakki‘ü’l-kitâb huzûrunda murâfa‘a edip tarafeynden hüküm taleb ettiklerinde hâkim-i mûmâ-ileyh, cânib-i vakfı ihtiyâr edip menzil-i merkūmun vakfiyetinin lüzûmuna -âlimen bi’l-hilâf beyne’l-eimmeti’l-eşrâf- hükmetmekle vakf-ı mezbûr müseccel, müebbed bir vakıf olarak bi’l-ittifâk evkāf-ı lâzimeden oldu. Fe-men beddelehû ba‘de mâ-semi‘ahû fe-innemâ ismühû ale’llezîne yübeddilûnehû inna’llâhe semî‘un alîm. Ve ecrü’l-vâkıfe ale’l-hayyi’l-cevâdi’l-kerîm.<br><br>Cerâ zâlike ve hurrire fi’l-yevmi’l-ışrîn min-Şa‘bâni’l-mu‘azzam li-sene ışrîn ve elf.<br><br>Şühûdü’l-hâl: Derviş Efendi b. Ali el-imâm, Hüseyin Bey b. Ali el-cündî, el-Hâc Sefer b. Abdullah, Şa‘bân Bey b. Mehmed, el-Hâc İbrahim b. Nureddin, el-Hâc Mesih Reis, el-Hâc Mehmed b. Abdullah, Ali b. Abdullah, el-Hâc Mustafa b. Abdullah, el-Hâc Nasuh b. Yusuf, Mehmed b. Abdullah er-râcil, Hasan b. Hüseyin, Mehmed b. Ali ve gayrühüm</p>          <br><a title="Önceki sayfa" style="text-decoration:none" href="./ayrmetin.php?idno=11668"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11670"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b392"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o717"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>