﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 238<br>Hüküm no: 305<br>Orijinal metin no: [170-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Fâtıma Hâtun bt. Mehmed’in kızı ile ortak olduğu evdeki hissesini Mihal v. Yani’ye sattığı</b><br><br>Mahmiye-i İstanbul mahallâtından Tercüman Yunus mahallesinde sâkine fahrü’l-muhadderât Fâtıma Hâtun bt. Mehmed meclis-i şer‘-i hatîr-i lâzımü’t-tevkīrde Havâss-ı aliyye kazâsına tâbi‘ Hasköy’de sâkin Mihal v. Yani nâm zimmî mahzarında tav‘an ikrâr ve i‘tirâf edip silk-i mülkümde münselik olup karye-i mezbûrede Papaz İskelesi demekle ma‘rûf iskele kurbunda vâki‘ bir tarafı [171] Kadri Çavuş b. Abdullah mülkü ve bir tarafı sâhil-i bahr ve iki tarafı tarîk-i âm ile mahdûd ve mümtâz olup dört bâb fevkānî beyti ve iki bâb tahtânî mahzeni ve bi’r-i mâ’ı ve muhavvatayı ve limanı muhtevî olup sadriye kızım [Kerime] bt. Hüseyin Çavuş nâm hâtun ile ale’l-iştirâki’s-seviy mutasarrıfa olduğumuz menzilden nısf hisse-i şâyi‘amı merkūm Mihal’e nakd-i râyic fi’l-vakt yetmiş beş bin akçeye bey‘-i bâtt-ı sahîh-i şer‘î ile bey‘ edip teslîm-i nısf-ı mebî‘ ve kabz-ı semen eyledim ba‘de’l-yevm menzil-i merkūmun nısfı merkūm Mihal’in mülk-i müşterâsıdır, keyfemâ yeşâ ve yehtâr mutasarrıf olsun dedikde mukırra-i mezbûrenin ikrâr-ı meşrûhasını el-mukarru lehü’l-merkūm Mihal bi’l-muvâcehe tasdîk ve bi’l-müşâfehe tahkīk edicek mâ hüve’l-vâki‘ bi’t-taleb ketb olundu. Tahrîren fî evâsıtı Rebî‘ılâhir li sene tis‘în ve erba‘în ve elf.<br><br><br>Şuhûdü’l-hâl: Mahmud Çelebi b. Mehmed es-Serrâc, Mustafa Çelebi b. Halil es-Serrâc, İsa Bey b. Mustafa serbölük, Mustafa Halîfe b. Yusuf el-Müezzin, Es-Seyyid Ali b. es-Seyyid Mehmed, Ahmed Efendi b. Abdi el-İmâm, el-Hâc Ramazan b. Mustafa el-Müezzin, Hüseyin Çavuş b. Ahmed, Abdülmünîf? b. Hasan, Mehmed Halîfe b. İbrahim el-Müezzin, Abdullah Efendi el-Hâfız ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=23532"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23534"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b238"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o484"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>