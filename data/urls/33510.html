﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 133<br>Hüküm no: 83<br>Orijinal metin no: [17b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sima bt. Noviç’in, Ayşe Hatun Vakfı’na ait bostanı,mütevellisinden senelik 150 guruşa kiraladığı</b><br><br>Senevî 150 guruşa taraf-ı vakıfdan bostan îcârı<br><br>Ma‘rûz<br><br>Nezâret-i dâ‘îlerinde olan evkāfdan İstanbul’da Kumkapı kurbünde Nişancı Paşa-yı Atîk Câmi‘-i şerîfine hayrât-ı celîle vaz‘ eden sahibât-ı hayrâtdan merhûme Âişe Hatun Vakfı’nın bi’l-meşrûta mütevelliyesi sahibe-i arzuhâl Şerife Nefise Hatun bt. Mehmed Tahir meclis-i şer‘-i münîrde zikri âtî gedik âlâtının nısf-ı şâyi‘ine mâlike olan şahsı mu‘arrefe Sima bt. Noviç Nasrâniye asâleten ve nısf-ı şâyi‘-i âharına ale’l-iştirâki’s-seviy mâlikleri olan mu‘arrefetü’l-eşhâs Takohi ve Nartohi ve Tiravla ve Bedros nâm Nasrâniyeler asâleten ve li-ebeveyn er karındaşları olup kendi nefsinden asîl ve diğer karındaşları Andriyas zimmî tarafından ber-vech-i âtî vekîl olduğu Süleyman b. Mustafa ve Mehmed b. Ahmed nâm kimesneler şehâdetleriyle sâbit olan Ohannes zimmî asâleten ve vekâleten muvâcehelerinde zikrolunan Nişancı mahallesinde kâin vakf-ı mezbûr müsakkafâtından icâre-i vâhide ile âhara îcârı meşrûta ma‘lûmü’l-hudûd bir kıt‘a bostanda asîl ve müvekkil-i mesfûrûna senevî yüz guruş icâre-i vâhide ile müsâneheten müste’cir ve derûnunda mevcûde gedik ta‘bîr olunan âlât-ı lâzıme ve edevât-ı ma‘lûmeye mâlikleri olup lâkin icâre-i mezkûre bostan-ı mevkūf-ı mezkûrun ecr-i mislinden noksan-ı fâhiş ile nâkıs olduğundan gāyet-i sene olan işbu şehr-i Rebî‘ülevvel gāyetinden fesh-i akd-i icâre edip ol vechile beynimizde münâza‘a vukū‘a gelmişdi el-hâletü hâzihî asîl ve müvekkil-i mersûmûn icâre-i mezkûre üzerine elli guruş dahi zam ve senevî yüz elli guruşa iblâğ ile bî-garaz ehl-i vukūfun ihbârıyla ma‘lûm olan ecr-i mislini tekmîl etmeleriyle ben dahi bostan-ı mezkûru şehr-i âtî Rebî‘ülâhirin altıncı günü duhûl edecek rûz-ı Kasım ibtidâsından i‘tibâr ile aded-i sinîn beyân olunmaksızın asîl ve müvekkil-i mesfûrûna senevî yüz elli guruş icâre-i vâhide ile bi’t-tevliye îcâr ve teslîm onlar dahi bi’l-asâle ve bi’l-vekâle istîcâr ve kabûl eylediklerinden sonra icâre-i mezkûreyi sâl-be-sâl cânib-i vakfa cevr ü ezâ etmeksizin edâya ve cüz’î ve küllî iktizâ eden ta‘mîr ve termîmini dahi kendi mâllarından harc ve sarfa mesfûrûn ta‘ahhüd eylediklerinde ben dahi fîmâ-ba‘d icâreye zam dâ‘iyesi ve bahâne-i sâire ile ihrâclarına tesâddî etmemeğe ta‘ahhüd edip bu vechile kat‘-ı nizâ‘ eyledik deyü mukırre-i mütevelliye-i mezbûrenin cemî‘ takrîrini asîl ve müvekkil-i mesfûrûn tasdîk eyledikleri İstanbul Mahkemesi’nden huzûr.<br><br>Fî-gurreti Ra sene 1242<br><br>İhrâc-şüd<br><br>Fî 24 Za sene [1]256<br><br>Nüshateyn</p>          <br><a title="Önceki sayfa" style="text-decoration:none" href="./ayrmetin.php?idno=33509"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33511"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b133"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o603"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>