﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 415<br>Hüküm no: 362<br>Orijinal metin no: [69a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kirkor v. Hazer’in veresesinin, değirmen gediği hisselerini Avakim v. Nikogos’a devrettikleri ve gediğin nakli</b><br><br>Uncu değirmeni mübâya‘ası ve nakli<br><br>Ma‘rûz<br><br>Âsitâne-i aliyyede vâki‘ habbâz esnâfından olup bundan akdem hâlik olan Kirkor v. Hazer zimmînin sulbî kebîr oğulları ve hasran vârisleri idüğü bi’l-ihbâr mütehakkık olan Kazer ve Mardiros zimmîler meclis-i şer‘-i münîrde Avakim v. Nikogos zimmî muvâcehesinde her biri takrîr-i kelâm edip mahrûse-i Galata’da Sepetçiler içinde vâki‘ el-yevm bir horoslu bir kıt‘a uncu değirmeni derûnunda mevcûde beyne’l-esnâf gedik ta‘bîr olunur dört re’s bargir ve sâir âlât-ı lâzıme-i ma‘lûmenin nısf-ı şâyi‘i babamız mesfûr Kirkor zimmînin ve nısf-ı şâyi‘-i âharı dahi Sahak v. Abraham zimmînin yedlerinde iştirâken ve şâyi‘an mâlları iken babamız mersûm hâlik oldukda nısf hisse-i mezkûresi hasran bize <<mevrûs>> ve mersûm Sahak zimmî dahi bundan akdem hâlik oldukda nısf hisse-i mezkûresi hasran sulbî kebîr oğlu hazır bi’l-meclis Lorsik zimmîye mevrûs olmuşdu el-hâletü hâzihî bizi vech-i muharrer bi’l-irsi’ş-şer‘î mâlik olduğumuz nısf hisse-i mezkûreyi tarafeynden bi’l-îcâb ve’l-kabûl ve bâtten ve sahîhan bi-safkatin vâhidetin mersûm Avakim zimmîye sekiz yüz altmış guruş semen-i makbûza bey‘ ve temlîk ve vech-i lâyıkı üzre teslîm eylediğimizde ol dahi ber-vech-i muharrer iştirâ ve temellük ve tesellüm ve kabz ve kabûl edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini ibrâ-i âm ile ibrâ ve ıskāt ve her birimiz ber-vech-i muharrer âharın ibrâsını kabûl eyledik fîmâ-ba‘d nısf-ı âlât-ı gedik-i mezkûr mesfûr Avakim zimmînin mülk-i müşterâsı ve hakk-ı sırfı olup bizim alâkamız kalmamışdır deyü ba‘de’t-takrîr ve’t-tasdîk mersûmân Avakim ve Lorsik zimmîler meclis-i şer‘-i münîrde esnâf-ı merkūme kethudâsı Abdülbaki Ağa ve nizâm ustaları hazır oldukları hâlde takrîr-i kelâm edip ber-vech-i muharrer ırsen ve şirâen mâlikleri olduğumuz ikişer bargirden cem‘an dört re’s bargir ve sâir âlât-ı ma‘lûmeyi mahrûse-i mezbûrede eski Yağkapanı hâricinde Makaracılar içinde kâin bi’l-iştirâki’s-seviy mâlikler olduğumuz bir horoslu bir kıt‘a uncu değirmenine nakl ile mahâll-i sâbık ve ism-i evvelinin kaydları ref‘ ve terkīn ve değirmen-i sânî-i mezkûr iki horoslu olarak her birimiz mâlik olduğumuz birer horoslu zabtı’çün yedimize başka başka iki kıt‘a sûret i‘tâ buyurulması niyâzımızdır deyü istid‘â ve istirhâm eylediklerinde hâl minvâl-i muharrer üzre olup âlât-ı gedik-i mezkûr hâlikân-ı mesfûrânın ber-vech-i muharrer sağlıklarında yedlerinde mâlları idüğünü ve ba‘de’l-helâk evlâdı mesfûrûna hasran mevrûs olduğunu ve bu makūle horos nakli şurût-ı nizâmlarına muvâfık olduğunu kethudâ ve nizâm ustaları hâzırûn-ı merkūmûn dahi ihbâr ve inhâ eyledikleri ma‘lûm-ı devletleri buyruldukda istid‘âlarına müsâ‘ade-i seniyyeleri erzân buyurulup sâlifü’z-zikr Sepetçiler içinde olan bir horos uncu gediği sâbıku’z-zikr Makaracılar içinde olan bir horoslu uncu değirmenine nakl ile mahâll-i sâbık ve ism-i evvelinin kaydları ref‘ ve terkīn ve değirmen-i sânî-i mezkûr iki horos olarak her birinin mâlikleri oldukları birer horosun zabtı’çün kaleminden yedlerine başka başka iki kıt‘a sûret i‘tâsı bâbında fermân-ı âlîleri sudûru muktezâ-yı nizâm idüğü İstanbul Mahkemesi’nden huzûr.<br><br>Fî 21 min-Şevvali’l-mükerrem sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33788"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33790"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b415"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o552"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>