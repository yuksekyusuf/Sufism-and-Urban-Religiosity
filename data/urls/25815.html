﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 762<br>Hüküm no: 928<br>Orijinal metin no: [120a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum İbrahim Beşe b. Mehmed’in varislerinden kız kardeşi Hatice ile karısı Ayşe bt. Bâyezid’in miras hususunda sulh oldukları</b><br><br>İbrâ ve ıskāt.<br><br>Vilâyet-i Rumeli’nde Cisr-i Ergene kazâsına tâbi‘ Umurca nâm karye sükkânından olup bundan akdem mahmiye-i İstanbul’da Defterdâr mahallesinde sâkin iken fevt olan İbrahim Beşe b. Mehmed’in verâseti zevce-i metrûkesi Âişe bt. Bâyezid nâm hatuna ve sulbiye sagīre kızları Fâtıma ve Emetullah ile li-eb kız karındaşı Hadice’ye ve vâlidesi Râziye bt. Ali nâm hatuna münhasıra olduğu şer‘an mütehakkık oldukdan sonra mezbûre Hadîce meclis-i şer‘-i hatîr-i lâzımü’t-tevkīrde sagīretân-ı mezbûretânın vâlideleri ve kıbel-i şer‘den mansûb vasîleri olan işbu râfi‘atü’l-kitâb mezbûre Âişe Hatun mahzarında ikrâr ve takrîr-i kelâm edip müteveffâ-yı merkūm İbrahim Beşe’nin muhallefâtından ber-mûceb-i defter-i kassâm altmış bin akçeden hisse-i şer‘iyemi tamamen ahz u kabz eylediğimden sonra hâric-i ez-defter beynimizde ma‘lûmü’l-hudûd menzil ile bazı eşyâ dahi ahz u kabz etmiş idik deyü merkūme Âişe’den bundan akdem taleb ve da‘vâ eylediğimde beynimizde münâza‘ât-ı kesîre vâki‘ olmuş idi el-hâletü hâzihî tavassut-ı muslihîn ile mezbûre Âişe da‘vâ-yı mezbûrundan benimle kendi mâlında vermek üzere beş kıt‘a riyâlî guruş üzerine sulh eyledikde ben dahi sulh-ı mezbûru kabûl ve bedel-i sulh olan meblağ-ı mezbûr beş guruşu mezbûre Âişe yedinden ahz u kabz edip müteveffâ-yı mezbûrun muhallefâtına müte‘allika cemî‘ de‘âvî ve mütâlebeden mezbûre Âişe’nin zimmetini ibrâ ve ıskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâmin min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Cafer Çavuş b. ( ) el-mübâşir, Mustafa Beşe b. Mahmud, Abdi Çelebi b. Hüseyin, Osman Beşe bölükbaşı, Veli b. Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=25814"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25816"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b762"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o946"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>