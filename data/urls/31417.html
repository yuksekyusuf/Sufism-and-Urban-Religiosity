﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 73<br>Hüküm no: 9<br>Orijinal metin no: [1b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Berat kandilinin kandiller yakılarak ilan edilmesi</b><br><br>Bâ-sah<br><br>İstanbul Kādısı fazîletlü efendi<br><br>İşbu i‘lâmınız mübârek rikâb-ı kamer-tâb-ı hazret-i cihandârîye arz ve takdîm olundukda ma‘lûm-ı hümâyûnum oldu. Hak te‘âlâ nice emsâliyle müşerref eyleye deyü ma‘an takdîm kılınan takrîrimiz bâlâsına mübârek ve mes’ûd hatt-ı şerîf-i zıllullâhî şeref-efzâ-yı sudûr olmağla i‘lâmınız mûcebince leyle-i mezkûre îkād-ı kanâdîl eylemeleri için cevâmi‘-i mezkûre kayyumbaşılarına tenbîh ve tekîde himmet eyleyesiz deyü buyuruldu.<br><br>Fî 11 Ş sene 1222.<br><br>Berât-ı şerîf kandil i‘lâmı<br><br>Dergâh-ı felek-medâr ve bârgâh-ı sipihr iktidâra ma‘rûz-ı dâ‘î-i adîmü’l-istitâ‘a ve şâkirü’l-ihsânlarıdır ki<br><br>İşbu sâl-i meymenet iştimâlin Cemâziyelâhire ve Recebi’l-ferd gurreleri hâlâ bi’r-rü’ye sâbit olmayıp her biri tekmîl-i selâsîn ile itmâm ve mâh-ı Şa‘bâni’l-mu‘azzam yevm-i ahaddan i‘tibâr olunduğuna binâen leyle-i mübâreke-i Berât-ı şerîf mâh-ı mu‘azzamın on beşinci işbu Pazar gecesine tesâdüf etmekle de’b-i dîrîn-i Devlet-i aliyye-i ebedi’l-karâr ve resm-i kavânîn-i mer‘iye-i kadîmetü’l-istimrâr üzere tefrîc kılıp müminîn ve müminât için minârât-ı cevâmi‘-i şerîfe ve mesâcid-i latîfe îkād-ı kanâdîl-i nûr-efşân ile tezyîn olunmak bâbında cevâmi‘-i selâtîn-i i‘zâm — subbet aleyhim sicâlü’r-rahmeti ve’l-gufrân— hazerâtı kayyumlarına tenbîhi hâvî fermân-ı âlîleri sudûru iktizâ eylediği İstanbul Mahkemesi’nden dergâh-ı felek-medâr ve bârgâh-ı gerdûn-i‘tibârları turâbına i‘lâm olundu. Bâkī emr ü fermân hazret-i veliyyü’n-ni‘meti ve’l-ihsân.<br><br>Fi’l-yevmi’t-tâsi‘ min-Şa‘bâni’l-mu‘azzam li-sene isneyn ve ışrîn ve mi’eteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=31416"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31418"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b073"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o671"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>