﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 283<br>Hüküm no: 284<br>Orijinal metin no: [39a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ariton v. Margos v. Madram’ın vârislerinden kızı Varnuk’un terekedeki hissesini sulh yoluyla üvey anası Sara bt. Melkon’dan aldığı</b><br><br>Mahmiye-i İstanbul’da Tülbentçi Hüsam Mahallesi sükkânından iken bundan akdem hâlik olan Ariton v. Margos v. Madram nâm Ermeninin verâseti zevce-i metrûkesi Sara bt. Melkon nâm Ermeniye ile sulbî kebîr oğlu Mardiros ve sulbiye kebîre kızı Varnuk nâm Ermeniye münhasıra ve tashîh-i mes’elesi yirmi dört sehmden olup sihâm-ı mezbûreden üç sehmi mezbûre Sara’ya ve on dört merkūm Mardiros’a ve yedi sehmi mezbûr Varnuk’a isâbet eylediği şer‘an zâhir ve müte‘ayyin oldukdan sonra mezbûre meclis-i şer‘-i şerîf-i enverde işbu râfi‘atü’l-kitâb üvey anası mezbûre Sara muvâcehesinde ikrâr-ı tâm ve takrîr-i kelâm edip târih-i kitâbdan altı sene mukaddem mezbûre Sara babam hâlik-i mezbûrun terekesinden olup cümlemize irsen isâbet eden nakd altı yüz guruşu ahz u kabz edip ve ihfâ ve kendi mesârifine sarfla istihlâk edip hattâ tereke-i hâlike-i mezbûreden meblağ-ı mezbûr nakd altı yüz guruşu ahz ve ihfâ eylediğini huzûr-ı Müslimînde ikrâr dahi etmekle meblağ-ı mezbûrdan benim hisseme isâbet eden üç yüz elli guruşu hâlâ mezbûr Sara’dan taleb ve da‘vâ ve isbât ve baʻde’l-hükm mezbûre Sara dahi cihet-i karzdan senin zimmetinde beş yüz [guruş] hakkım vardır deyü benden da‘vâ sadedinde olmağla beynimizde münâza‘ât-ı kesîre ve muhâsamât-ı şedîde vâkı‘a olmuş idi el-hâletü [hâzihî] beynimize muslihûn tavassut edip da‘vâ-yı mezkûremden beni mezbûre Sara ile iki yüz guruş üzerine sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr iki yüz guruşu mezbûre Sara yedinden tamamen ahz u kabz ve bi’l-cümle tereke-i müteveffâ-i mezbûra ve târih-i kitâba gelince beynimizde cereyân eden ahz u i‘tâ [ve] mu‘âmelât-ı şettâ ve hukūk-ı ma‘lûme ve mechûleye müte‘allika âmme-i da‘vâdan mezbûre Sara’nın zimmetini ibrâ ve iskāt eyledim ve mezbûre Sara dahi kezâlik meblağ-ı mezbûr beş yüz guruşa ve tereke-i müteveffâ-i mezbûra ve bedel-i sulh deyü bana medfû‘u olan iki yüz guruşa ve târih-i kitâba gelince beynimizde cereyân eden ahz u i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika âmme-i da‘vâdan benim zimmetimi ibrâ ve iskāt fîmâ-ba‘d birbirimiz ile vechen mine’l-vücûh kat‘â da‘vâ ve nizâ‘ımız yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî aşer min-Cumâdelûlâ sene 1121<br><br>Şuhûdü’l-hâl: Mehmed Ağa b. Abdullah Kethüdâ-yı muhzırân, Mehmed Çelebi b. Abdullah, Mustafa Çelebi b. Şa‘ban, Receb Çelebi b. Süleyman, Halil Çelebi b. Mehmed, Ali Çelebi b. Bâli, Ali b. İvaz</p>          <br><a title="Önceki sayfa" style="text-decoration:none" href="./ayrmetin.php?idno=4562"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4564"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b283"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o627"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>