﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 69<br>Hüküm no: 26<br>Orijinal metin no: [9a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Üç aydan beri kaybolan Kuruyemişçi Mustafa’nın dükkânının açılarak kayyıma devredilen mallarının defteri</b><br><br>Bi’t-taleb kıbel-i şer‘den mürsel Kâtib Ali Efendi İstanbul’da Yemiş İskelesi kurbünde kuruyemişciler sûkunda vâki‘ bir bâb kuruyemişci dükkânına varıp dükkân-ı mezkûrda müste’cir olup üç ay mukaddem firâr ve gaybet-i münkatı‘a ile gāib olup hayat ve memâtı ma‘lûm olmayan Kuruyemişci Mustafa’nın dükkân-ı merkūmda terk eylediği eşyâsını tahrîr için dükkân-ı merkūmun mutasarrıfları Mehmed ve Mahmud taraflarından vekîl-i müseccelleri Mehmed Yazıcı talebi ve sâdır olan fermân-ı âlî ve bir kıt‘a i‘lâm mûceblerince dükkân-ı merkūm esnâf-ı mezbûre muvâcehelerinde küşâd ve derûnunda zuhûr eden gāib-i merkūmun eşyâsı hâli mütebeyyin olunca telef olunmak ihtimâli olmayan eşyâsı bi-a‘yânihâ hıfz ve telef olmak ihtimâli olan eşyâsı bey‘e ba‘de’l-izn el-yevm kıymet-i misilleri idüğü esnâf-ı mezbûreden zeyl-i defterde mastûrü’l-esâmî Müslimîn ihbârlarıyla lede’ş-şer‘ zâhir olan eşyâ-i mezkûrenin ba‘de’l-vezn kıymetleri herbirinin tahtlarına vaz‘ olunan meblağı hıfz olunup mezbûrun hâli mütebeyyin oluncaya değin emîn ve mu‘temed olduğu dahi ihbâr olunan mezbûr Mehmed Yazıcı kıbel-i şer‘den kayyım nasb ü ta‘yîn ve yedine teslîm eylediği eşyâ defteridir ki ber-vech-i âtî zikrolunur.<br><br>Fi’l-yevmi’r-râbi‘ min-Muharremi’l-harâm li-sene erba‘a ve semânîn ve mie ve elf. (9b)<br><br>Çürük Edremid siyahı 25 kıyye, fî 6 meblağ: 150 Kaysı-i Şam 23 kıyye, fî 30 meblağ: 690 Çürük sarıca inciri 29 kıyye, fî 9 meblağ: 261 Sele? 24 kıyye, fî 10 meblağ: 240 Çürük lop inciri 59 kıyye, fî 10 meblağ: 590 Çürük beylerce 4 kıyye, fî 3 meblağ: 12 Amasya e[r]iği 18 kıyye, fî 5 meblağ: 90 Keçiboynuzu 20 kıyye, fî 5 meblağ: 100 Vişne 2 kıyye, fî 10 meblağ: 20 Eski kuşüzümü 59 kıyye, fî 10 meblağ: 590 Sagīr ve kebîr boş kutular ve boş kalemler 15 aded, 20 aded meblağ: 240 Eski kefere tüfengi 1 aded Cem‘an yekûn Meblağ: 2.983<br><br>Şuhûdu’l-hâl: Kethudâ el-Hâc Mustafa, Kara Ali, Molla Ahmed, Molla Mehmed, el-Hâc Mehmed, diğer el-Hâc Mustafa, Oruçoğlu Hasan, Katırcızâde Hasan, Bakkallar Bölükbaşısı Ahmed Usta.</p>          <br><a title="Önceki sayfa" style="text-decoration:none" href="./ayrmetin.php?idno=29960"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29962"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b069"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o388"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>