﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 406<br>Hüküm no: 304<br>Orijinal metin no: [96b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tımar bedeli toplamakla görevli Mahmud Ağa b. Bekir’in kiraladığı araziyi fare istila ettiği için gelir elde edemeyen Ayşe Hatun ve kefili Yusuf b. Zeynelabidin ile anlaştığı</b><br><br>Mahmiye-i İstanbul’da Kepenekçi Sinan mahallesi sükkânından olup bin yüz altı senesinde mensûhât kaleminde olan tımarların bedellerini cem‘a memûr olan Mahmud Ağa b. Bekir nâm kimesne meclis-i şer‘-i şerîf-i enverde mahmiye-i mezbûrede Atpazarı kurbünde sâkin Ahmed b. Ali nâm sagīrin ceddesi ve vasîyy-i şer‘îsi olan Ayşe Hatun bt. Abdullah mahzarında ikrâr-ı tâm ve takrîr-i kelâm edip vilâyet-i Anadolu’da Biga kazâsına tâbi‘ Ahî nâm karye ve gayriden Abdullah tımarı demekle ma‘rûf tımarı sene-i mezbûreye mahsûb olmak üzere zabt ve hâmil olan mahsûlâtını kabz etmek üzere sagīr-i mezbûr ahz içün merkūme Ayşe Hatun benden elli guruşa iltizâm ve kabûl ve hatt u hatmini hâvî yedimden bir kıt‘a temessük verip işbu hazır bi’l-meclis Yusuf b. Zeynelabidin nâm kimesne kefîl olmuşidi lâkin târih-i mezbûrda tımar-ı mezbûr arâzisine fâre müstevlî olup mahsûlatına noksan-ı küllî terettüp etmekle mezbûre Ayşe Hatun tımar-ı mezbûra kat‘â vaz‘-ı yed etmeyip mahsûlatından bir nesne kabz etmemekle temessük-i merkūmu benden taleb ve da‘vâ etmekle ben dahi mârrü’z-zikr temessükü zâyi‘ ve istihlâk eyledim bulunursa kat‘â amel olunmasın ba‘de’l-yevm târih-i mezbûra mahsûben tımar-ı mezbûr mahsûlâtına ve bedeline müte‘allika mezbûre Ayşe Hatun ve kefîli merkūm Yusuf ile vechen mine’l-vücûh ve sebeben mine’l-esbâb da‘vâ ve nizâ‘ım ve husûmetim kalmadı dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fî 26 Şevval sene [1]107<br><br>Şuhûdü’l-hâl: Mehmed Efendi b. el-Hâc Mustafa, Hüseyin b. İsmail, İbrahim Çelebi b. Ahmed, Mehmed b. Şaban.</p>          <br><a title="Önceki sayfa" style="text-decoration:none" href="./ayrmetin.php?idno=28719"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28721"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b406"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o819"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>