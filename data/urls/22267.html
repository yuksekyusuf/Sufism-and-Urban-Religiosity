﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 111<br>Hüküm no: 71<br>Orijinal metin no: [6b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Biricik bt. Agop’un kendisinden riba olarak aldığı parayı iade etmesi talebiyle Aksabet bt. Artin aleyhinde açtığı davada iddiasını ispat edemeyip davalıya ikrarı üzere yüz guruş ödemesi gerektiği</b><br><br>Sâhib-i arzuhâl mu‘arrefetü’ş-şahs Biricik bt. Agop Nasrâniye Galata Bâb Mahkemesi’nde meclis-i şer‘de derûn-ı arzuhâlde mersûmetü’l-ism mu‘arrefetü’ş-şahs Aksabet bt. Artin Nasrâniye muvâcehesinde ben bundan akdem Nasrâniye-i mersûme yedinden ve vasîsi olduğu oğlu hâzır bi’l-meclis Makar’ın mâlından iktirâz ve kabz eylediğim bâ-temessük yüz elli guruşun elli guruşunu kendiye ba‘de’l-edâ bâkī zimmetimde kalan yüz guruş mukābelesinde dâyinem mersûme bilâ-devr ribâ nâmıyla mâlımdan ceste ceste iki yüz otuz yedi buçuk guruşumu ahz etmekle me’hûzu olan meblağ-ı merkūm iki yüz otuz yedi buçuk guruşun yüz guruşu deyn-i merkūma takāsan ba‘de’t-tenzîl bâkīsi olan yüz otuz yedi buçuk guruş istirdâd ederim deyü ba‘de’d-da‘vâ ve’s-suâl ol dahi cevâbında ber-vech-i muharrer yüz elli guruşdan bâkī yüz guruş ikrârında Nasrâniye-i mersûmeyi tasdîk ve ziyâde müdde‘âsını ba‘de’l-inkâr müdde‘iye-i mersûme Biricik Nasrâniye ber-vech-i muharrer ribâ müdde‘âsına ikāmet-i beyyine edemeyip bi’t-taleb mersûme Aksabet Nasrâniye ba‘de’t-tahlîfü’ş-şer‘î mûcebince müdde‘iye-i mersûme Biricik Nasrâniye meblağ-ı merkūm mütâlebesiyle mersûme Aksabet Nasrâniye’ye bilâ-beyyine mu‘ârazadan ba‘de’l-men‘ ikrârı mûcebince meblağ-ı merkūm yüz guruşu mersûme Aksabet Nasrâniye’ye edâ ve teslîme mersûme Biricik Nasrâniye’ye bi’t-taleb tenbîh olunduğu İbrahim Çavuş kulları yediyle huzûr-ı âlîlerine i‘lâm olundu.<br><br>Fî 19 Safer sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22266"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22268"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b111"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o498"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>