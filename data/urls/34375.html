﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 216<br>Hüküm no: 197<br>Orijinal metin no: [37a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatma Zehra Hanım’ın uhdesinde bulunan yarım hisse menzil hissesini Mehmed Esad Efendi’ye sattığı</b><br><br>Balabanağa mahallesinde mülk menzil mübâya‘ası<br><br>Asıl hüccet târîhi Fî 3 Ca sene [1]236<br><br>İşbu sebt-i hâmiş olunan hüccetde ismi mezkûre ismetlü Fâtımatüzzehrâ Hanım bt. el-merhûm Mehmed Mekkî Efendi tarafından husûs-ı meymenet-mahsûs-ı âti’l-beyânı ikrâr ve takrîre vekîl olduğu zât-ı mûmâ-ileyhâyı bi’l-mu‘arrefetü’ş-şer‘iye ârifân hayriye tüccârından el-Hâc Hüseyin Efendi b. el-Hâc Hüseyin ve Ahmed Ağa b. Mustafa şehâdetleriyle sâbit olan hâcegân-ı Dîvân-ı hümâyûn’dan Elmas Paşazâde Abdurrahim Beyefendi b. el-merhûm Mustafa Beyefendi savb-ı şer‘-i enverde bi’l-iltimâs mezûnen irsâl olunan Kâtib es-Seyyid Mustafa Tevfik Efendi’nin müvekkile-i mûmâ-ileyhânın sâbıkā karîn-i izdivâçları ve bundan akdem medîne-i Üsküdar meymenet-âsâr kādısı olup ba‘dehu Mekke-i mükerreme pâyesiyle tekrîm buyurulan fazîletlü semâhatlü es-Seyyid Mehmed Esad Efendi hazretlerinin mahmiye-i İstanbul’da Şehzâde Câmi‘-i şerîfi civârında Balabanağa mahallesinde bi’l-îcâr şeref-mukīm oldukları sa‘âdethâne-i feyz-âşiyânede zeyl-i hâmişde mektûbü’l-esâmî Müslimîn huzûrlarında akdeylediği meclis-i şer‘-i şerîf-i enverde mûmâ-ileyh es-Seyyid Mehmed Esad Efendi mahzarında bi’l-vekâle ikrâr-ı tâm ve takrîr-i kelâm edip müvekkilem mûmâ-ileyhâ Fâtımatüzzehrâ Hanım mârru’z-zikr Balabanağa ve Kalenderhâne mahallelerinde kâin mûmâ-ileyh es-Seyyid Mehmed Esad Efendi ile ale’l-iştirâk uhde-i tasarrufumuzda olup bâ-re’y-i mütevellî hissemi fâriğa olduğum bir bâb vakıf menzile üzerinde tahtânî bir bâb oda ve kârgir mahzen ve havuzu müştemilen bahçe ittihâz olunup hilâl-i sutûr-ı hüccetde tahdîd ve tavsîf olunan altı yüz seksen sekiz zirâ‘ mülk mahâlden ber-mantûk-ı hüccet mâlike olduğum nısf hisse-i şâyi‘amı tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ile mûmâ-ileyh es-Seyyid Mehmed Esad Efendi hazretlerine iki bin üç yüz guruşa bey‘ ü temlîk ve teslîm eylediğimde onlar dahi ber-minvâl-i muharrer iştirâ ve temellük ve tesellüm ve kabz ve kabûl ve semen-i mezkûr iki bin üç yüz guruşu bana tamâmen def‘ ü teslîm etmeleriyle fî-mâ ba‘d menzil-i mezkûrun vakıf ve mülk olan mahallerinden hisse-i şâyi‘alarımın bey‘ u ferâğına ve semen bedellerine müte‘allika âmme-i de‘âvî ve mutâlebât ve kâffe-i eymân ve muhâsamâtdan mûmâ-ileyh hazretlerinin zimmetlerini ibrâ-i âmm-ı sahîh-i şer‘î ve iskāt-ı tamm-ı sarîh-i mer‘î ile kabûlü hâvî ibrâ ve iskāt etmemle menzil-i mezkûrda vechen-mine’l-vücûh alâka ve medhalim kalmamışdır dedi dedikde gıbbe’t-tasdîki’ş-şer‘î vâki‘ hâli mevlânâ-yı merkūm mahâllinde ketb ü tahrîr ve ma‘an meb‘ûs ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mâ vaka‘a [bi’t-taleb ketb olundu]<br><br>Fî 15 Muharrem sene 1247<br><br>Şuhûdü’l-hâl: Hafız Abdurrahman Molla b. el-Hâc Raşid, Halil Ağa b. Abdullah, İsmail Ağa b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=34374"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34376"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b216"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o527"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>