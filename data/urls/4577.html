﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 292<br>Hüküm no: 298<br>Orijinal metin no: [40b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Esirci Kemal Mahallesi’nden vefât eden Hacı Hüseyin b. Oruc ile torunu Ümmühâni’nin vârislerinin bir menzildeki köşke ait vakıf ve mülkiyet anlaşmazlığında vakfın mütevellîsi ve menzilin kiracısıyla sulh oldukları</b><br><br>Mahmiye-i İstanbul’da Esirci Kemal Mahallesi’nde sâkin iken bundan akdem vefât eden el-Hâc Hüseyin b. Oruc b. ( ) verâseti zevce-i metrûkesi Ümmühani bt. Mustafa ile ümm-i veledi Fâtıma’dan mütevellide sagīre kızı diğer Ümmühani’ye münhasıra olup ba‘dehû sagīre-i mezbûre diğer Ümmühani dahi fevt olup verâseti mezbûre Fâtıma’ya münhasıra olduğu şer‘an zâhir ve müte‘ayyin oldukdan sonra zâtı Mehmed Çelebi b. Abdi ve es-Seyyid Hüseyin Çelebi b. Mehmed ta‘rîfleriyle mu‘arrefe olan mezbûre Fâtıma mahfil-i kazâda merhûm el-Hâc Ya‘kub Kethüdâ Vakfı’na bi’l-fi‘il mütevellî olan işbu bâ‘isü’l-kitâb es-Seyyid Mehmed Efendi b. es-Seyyid Ahmed mahzarında ikrâr ve takrîr-i kelâm edip vakf-ı mezbûr müstagallâtından olup mahalle-i mezbûrede vâki‘ bir tarafdan Ömer Efendi zevcesi menzili ve bir tarafdan Mehmed Çelebi menzili ve bir tarafdan Çadırcı Ahmed Vakfı’ndan [41a] el-Hâc Osman tasarrufunda olan menzil ve bir tarafdan tarîk-i âm ile mahdûd büyût-ı adîdeyi müştemil menzilin dâhiliyesinde vâki‘ iki kârgîr mahzen üzerinde bir köşk ve zîr-i zemîn bundan akdem İshak Efendi kethüdâsı demekle ma‘rûf Mahmud Ağa nâm kimesne bi’l-icâreteyn mutasarrıf iken kendi mâlı ile nefsiʼçün binâ ve ihdâs edip ba‘de vefâtihi veresesi zikr olunan mahzeni mülk olmak üzere müteveffâ-i evvel mezbûr el-Hâc Hüseyin’e semen-i ma‘lûma bey‘ ol dahi ber-vech-i muharrer iştirâ ve menzil-i mezbûrun mâ‘adâsını dahi taraf-ı vakfdan istîcâr edip bir müddet tasarrufundan sonra mezbûr el-Hâc Hüseyin dahi vefât edip ebniye-i memlûke-i mezbûre veresesine intikāl edip mütevellî-i mezbûr ebniye-i mezbûreyi vakıf olmak üzere zabt eder deyü mûceb-i şer‘îsini da‘vâ ve ber-vech-i muharrer mülkiyetini isbât sadedinde iken muslihûn tavassut sulh her vechile vakfa evlâ ve enfa‘ olmağla mütevellî-i mezbûr beni da‘vâ-yı mezbûremden re’y-i hâkimü’ş-şer‘le yüz guruş üzerine sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr yüz guruşu mâl-ı vakf-ı mezbûrdan olmak üzere mütevellî-i mezbûr yedinden ahz u kabz eyledim min-ba‘d [husûs-ı] mezbûra müte‘allika aslâ da‘vâ ve nizâ‘ım olmayıp menzil-i mezbûra bi’l-icâreteyn mutasarrıf el-Hâc Mustafa b. Osman’ın zimmetini ve taraf-ı vakfı ibrâ ve iskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>[Fî] 26 min-Cumâdelûlâ sene 1121<br><br>Şuhûdü’l-hâl: İmâm Ahmed Efendi b. Mustafa, Mehmed Efendi b. el-Hâc Hasan, Mehmed Çelebi b. Abdullah, el-Hâc Osman b. ( ), Abdurrahman Çelebi, Haffâf el-Hâc Ali, Haffâf el-Hâc Ahmed, Abdullah Çavuş, Mustafa Çelebi b. ( ) ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4576"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4578"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b292"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o625"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>