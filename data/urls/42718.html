﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 469<br>Hüküm no: 612<br>Orijinal metin no: [126a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sakız ahalisinden Nikola’nın Lorenço Kapri aleyhindeki alacak davasının reddedilmesi</b><br><br>Bâ-mühr-i efendi,<br><br>Ma‘rûz,<br><br>Sakız cezîresi varoşunda Aploterya mahallesinde mütemekkin Nikola v. Abrozi v. Kostantin zimmî tarafından zikri âtî husûsda vekîl olduğu Nikola v. Papa Manol ve Apostol v. Dimitri şehâdetleriyle sâbit olan Liyoni v. İstefan zimmî Cezayir-i Bahr-ı Sefid’den Andre [Andros] cezîresi re‘âyâsından olup bâ-fermân-ı âlî Âsitâne-i sa‘âdete ihzâr olunan arzuhâl eden Lorenço Kapri v. Mihal ve Papa Seklaryo v. Linardo ve Papa Mihali v. Patesto ve Papa Linardo v. Vaşili zimmîler ile dîvân-ı âlîlerinde ve du‘âhâne-i dâ‘ilerinde bi’d-defa‘ât terâfu‘larında müvekkilim mesfûr Nikola bin yüz elli senesinde Sakız sûkunda gümrük kurbünde kendi mahzeninde mesfûr Lorenço Kapiri zimmîye malımdan elli bin beş yüz guruşluk bin aded yaldız altını ve dokuz yüz zincirli Mısır altını ve yüz elli cedîd guruş ikrâz ve teslîm, ol dahi yedinden iktirâz ve kabz ve kendi masârıfına sarfla istihlâk eyledikden sonra bir ay murûrunda mesfûr Nikola’nın oğlu Panoli zimmî babası mersûm tarafından vekâleten Sakız’a yüz mil bu‘du olan sâlifü’l-beyân Andre cezîresine medyûn ile varıp meblağ-ı mezkûrun edâsına mersûmûn Papa Seklaryo ve Papa Mihali ve Papa Lenardo ile gāibûn ani’l beled Nikola ve diğer Nikola ve Dimitri ve âhar Nikola ve İstematilo ve Lenardo ve Anderya ve Papa İstematiyos ve Papa Yani ve Papa Nikola ve Papa Kostantin ve Papa Mahokas zimmîler bi’l-emr ve’l-kabûl kefîl ve zâmin olup hattâ mersûm Lorenço Kapiri zimmî on sene murûrunda Sakız’da meblağ-ı mezkûr cihet-i karzdan müvekkilim mesfûr Nikola’ya zimmetinde deyni olduğunu ikrâr dahi etmiş idi. Hâlâ kefâletlerini münkir olan hâzırûn-ı mesfûrûn Papa Seklaryo ve Papa Mihali ve Papa Lenardo ile gāibûn-ı mesfûrûndan her birinin zimmetini kefâlet-i mezkûreye müte‘allika da‘vâdan bi’l-vekâle ibrâ-i âm ile ibrâ edip meblağ-ı mezkûru asîl-i mersûm Lorenço Kapiri zimmîden hâlâ bi’l-vekâle taleb ederim deyü ba‘de’d-da‘vâ ve’l-inkâr müdde‘î-i mezbûr Liyoni zimmî ber-vech-i muharrer müdde‘âsını isbâtdan izhâr-ı acz edip mesfûr Lorenço Kapiri zimmîyi tahlîfe dahi tâlib olmadığından mâ‘adâ yirmi iki senede bir def‘a ikrârını da‘vâsında tezvîr münfehim olmağın müdde‘î-i mesfûr Liyoni zimmî husûs-ı mezkûr için bilâ-beyyine-i âdile mesfûr Lorenço Kapiri zimmîye bî-vech mu‘ârazadan men‘ olunduğu ve mersûmûn Lorenço Kapiri ve Papa Seklaryo ve Papa Mihali ve Papa Linardo ihzârları için sâdır olan emr-i âlînin kaydı terkīn olunup sebîlleri tahliye olunmak bâbında emr-i âlî ricâsında oldukları huzûr-ı âlîlerine i‘lâm olundu. Ma‘lûm-ı devletleri buyuruldukda fermân men-lehü’l-emr hazretlerinindir.<br><br>Fî 16 Rebî‘ülevvel sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42717"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42719"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b469"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o490"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>