﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 277<br>Hüküm no: 285<br>Orijinal metin no: [68b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Balat Hacıisa mahallesinden Tüccâr Yasef’in Esirci Halil Beşe’de olan alacağı konusunda sulh olduğu</b><br><br>Tüccâr tâifesinden olup mahmiye-i İstanbul’da Balatkapısı dâhilinde el-Hâc İsa mahallesinde sâkin Yasef v. Mordehay nâm Yahûdî meclis-i şer‘-i şerîf-i enverde Hâssa bostânîlerinden Ahmed Haseki b. Mustafa mübâşeretiyle meclis-i şer‘a ihzâr olunan Esirci tâifesinden bâ‘isü hâzihi’l-vesîka Halil Beşe b. Mustafa mahzarında ikrâr ve takrîr-i kelâm edip bundan akdem mezbûr Halil Beşe zimmetinde cihet-i karz-ı şer‘îden üç yüz guruş hakkım olmağla meblağ-ı mezbûru ve bi-gayr-ı hakkın yedimden ahz u kabz eylediği üç yüz otuz guruş kıymetli Gürciyyetü’l-asl bir re’s câriyem mevcûd ise aynını müstehlek ise ba‘de’s-sübût kıymet-i şer‘iyesini mezbûr Halil Beşe’den taleb ve da‘vâ eylediğimde ol dahi ba‘de’l-inkâr ben müdde‘âmı isbât sadedinde iken ba‘de vukū‘ı’l- münâza‘a [69a] beynimize muslihûn tavassut edip da‘vâ-yı mezkûremden beni mezûr Halil Beşe ile an-inkâr üç yüz beş guruş üzerine sulh ettiklerinde ben dahi sulh-ı mezbûru ba‘de’l-kabûl mezbûr Halil Beşe yedinde mülkü olup evsâfı beynimizde ma‘lûm Acemiyyü’l-asl bir re’s Ali nâm gulâmını yüz yirmi beş guruşa ve mahrûse-i Edirne’de Turgud Bâzergân mahallesinde vâki‘ bir tarafdan Ahmed Ağa menzili ve bir tarafdan Paşalı el-Hâc Mehmed menzili ve bir tarafdan Duhânî Ahmed Çelebi menzili ve bir tarafdan tarîk-ı âm ile mahdûd menzilden yüz altmış sehimden yedinde ber-mûceb-i hüccet mülkü olan yüz kırk altı sehim hisse-i şâyi‘asını cümle tevâbi‘ ve levâhıkıyla bana bey‘ ve temlîk ve mahâllinde kabz ve tesellüme taslît ve semenleri olan cem‘an üç yüz beş guruşu bâlâda mezkûr bedel-i sulh-ı mezbûra takās ve mahsûb eylediğinde ben dahi ber-vech-i muharrer iştirâ ve temellük ve tesellüm ve mukāssa ve kabûl eylediğimden sonra husûs-ı mezkûra müte‘allika âmme-i de‘âvî ve muhâsamât ve mutâlebâtdan her birimiz âharı ibrâ-i âmm-ı kātı‘u’n-nizâ‘la ibrâ ve ıskāt eyledik. Min-ba‘d husûs-ı mezkûra müte‘allika bir birimiz ile kat‘a da‘vâ ve nizâ‘ımız kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 7 min-Muharremi’l-harâm sene [1]144.<br><br>Şuhûdü’l-hâl: Kapıcı Mahmud Ağa b. Ömer, Paşa Mehmed b. Ali, Kara Mustafa b. Hasan, Hüseyin b. Mehmed, İnce Mustafa b. Ali, Hasan Beşe b. Veli, Kafesdâr Halil Ağa.</p>          <br><a title="Önceki sayfa" style="text-decoration:none" href="./ayrmetin.php?idno=6038"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6040"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b277"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o404"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>