﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 303<br>Hüküm no: 357<br>Orijinal metin no: [66b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mekke’de Şam Çarşısı sakinlerinden Abdullah’ın emanet verdiği sandığının vekiline teslim olunması</b><br><br>Fi’l-asl medîne-i Galata’ya tâbi‘ kasaba-i Kasım Paşa sükkânından olup Mekke-i mükerreme’de Şam Çarşısı kurbünde sâkin el-Hâc Abdullah nâm kimesne tarafından vech-i âtî üzere iddi‘â-i vekâlet eden bâ‘isü hâze’l-kitâb el-Hâc Derviş Ağa b. Hasan nâm kimesne meclis-i şer‘-i hatîr-ı lâzımü’t-tevkīrde Mehmed Beşe b. Mustafa nâm kimesne mahzarında üzerine da‘vâ ve takrîr-i kelâm edip mezbûr el-Hâc Abdullah içinde ba‘zı eşyâ olan Hind işi bir mukaffel sandığı bin altmış dokuz senesinde mahmiye-i mezbûrede mezbûr Mehmed Beşe’ye îdâ‘ ve teslîm, ol dahi istîdâ‘ ve tesellüm edip ba‘dehû mezbûr el-Hâc ( ) bin seksen senesinde Mekke-i mükerreme’de zikr olunan sandığı mezbûr Mehmed Beşe’den ahz u kabza ve içinde olan eşyâsını ve sandığı bey‘e ve semenlerini kendüye îsâle ve kabz ü îsâl mütevakkıf olduğu umûrun küllîsine tarafından beni vekîl edip ben dahi kabûl etmekle suâl olunup zikr olunan sandığı bana teslîme mezbûr Mehmed Beşe’ye tenbîh olunmak matlûbumdur dedikde gıbbe’s-[suâl] mezbûr Mehmed Beşe cevâbında fi’l-hakīka mezbûr el-Hâc Abdullah bin altmış dokuz senesinde içinde ba‘zı eşyâ olan tahtadan masnû‘ Hind işi bir sandığı kendüye îdâ‘ ve teslîm kendi dahi istîdâ‘ ve tesellüm eylediğini ikrâr lâkin müdde‘î-i mezbûrun merkūm el-Hâc Abdullah tarafından husûs-ı mezkûre vekâletini inkâr edicek merkūm el-Hâc Derviş Ağa’dan vekâletini mübeyyine beyyine taleb olundukda udûl-ı Müslimînden olup mahmiye-i İstanbul’da Alaca Mescid mahallesi sâkinlerinden İmamzâde es-Seyyid Ali Çelebi b. Mustafa Efendi ve mahrûse-i Galata’ya tâbi‘ kasaba-i Fındıklı mahallâtından İbrahim Efendi mahallesinde sâkin Doğramacıbaşı el-Hâc Mustafa b. Ali nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mezbûr el-Hâc Abdullah bin seksen senesinde Mekke-i mükerreme’de zikr olunan sandığı mezbûr Mehmed Beşe’den ahz u kabza ve semen-i misli ile âhara bey‘e ve semenini kendüye îsâle ve kabz ü îsâl mütevakkıf olduğu umûrun küllîsine tarafından mezbûr el-Hâc Derviş Ağa’yı bizim huzûrumuzda vekîl ve menâbına nâib nasb u ta‘yîn edip mezbûr Derviş Ağa dahi vekâlet-i mezbûreyi kabûl ve merâsimini edâya ta‘ahhüd etmiş idi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde gıbbe ri‘âyeti şerâiti’l-kabûl şehâdetleri makbûle olmağın mûcebince müdde‘î-i mezbûrun vech-i muharrer üzere vekâletine ba‘de’l-hükmi’ş-şer‘î zikr olunan mukaffel sandığı vekîl-i mezbûra teslîme mezbûr Mehmed Beşe’ye tenbîh olundukdan sonra vekîl-i mezbûr el-Hâc Derviş Ağa meclis-i şer‘de mezbûr Mehmed Beşe muvâcehesinde ikrâr ve takrîr-i kelâm edip mezbûr Mehmed Beşe zikr olunan sandığı mukaffel olduğu hâlde meclis-i şer‘a getirip kuflünü açıp zikr olunan sandık içinde yirmi dokuz aded fağfûr sagīr rikdân bir ağaç boş kutu ve iki ağaç tesbîh ve bir siyâh kemik kulbe? misk kutusunu ve dokuz aded sırma taşını bana teslîm, ben dahi yedinden tamâmen ahz u kabz eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 4 min-Şa‘bâni’l-mu‘azzam li-sene ihdâ ve semânîn ve elf.<br><br>Şuhûdü’l-hâl: Mehmed Bey b. Abdullah kethüdâ-yı muhzırân, Şükrullah Bey b. Mustafa, Abdi Çelebi b. Hüseyin, Hasan Çelebi b. Ahmed, Mehmed b. Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=2674"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2676"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b303"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o557"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>