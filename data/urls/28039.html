﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 61<br>Hüküm no: 14<br>Orijinal metin no: [4a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Uncu taifesinden el-Hac Sunullah b. Abdullah’ın tasarrufunda olan Rum Mehmed Paşa Vakfı’na ait evi ferağ ettiği el-Hac Ramazan, el-Hac Hasan ve el-Hac Mehmed adlı şahıslarla alacağı konusunda sulh olması</b><br><br>Mahmiye-i İstanbul’da Çerağî mahallesinde sâkin Uncu tâifesinden el-Hâc Sun‘ullah b. Abdullah b. Abdurrahman tarafından husûs-ı âti’l-beyâna vekîl olup mahalle-i mezbûre sükkânından el-Hâc ( ) b. Mustafa ve Hüseyin b. Sun‘ullah şehâdetleri [ile] şer‘an vekâleti sâbite olan Hüseyin Efendi b. Mehmed meclis-i şerîf-i enverde ashâb-ı hâzihi’l-vesîka el-Hâc Ramazan b. Ali ve şerîkleri el-Hâc Hasan b. Osman ve el-Hâc Mehmed b. Osman nâm kimesneler muvâcehelerinde bi’l-vekâle takrîr-i kelâm ve ta‘bîr ani’l-merâm edip müvekkilim mezbûr el-Hâc Sun‘ullah bundan akdem Rum Mehmed Paşa Vakfı’ndan icâreteyn-i ma‘lûmeteyn ile taht-ı tasarrufunda olup mahmiye-i mezbûrede Küçükpazar’da Suterazisi kurbünde etrâf-ı erba‘ası ve mahzen ve muttasıl başka kapıda bir tahtânî oda ve bir fevkānî odayı müştemil iki kıt‘a menzilin nısfları mezbûrun olmağla bâ-izn-i mütevellî mezbûrûn el-Hâc Ramazan ve el-Hâc Hasan ve el-Hâc Mehmed altmış bin akçe mukābelesinde ferâğ ve tefvîz, onlar dahi tefevvüz ve kabûl eylediklerinden sonra bedel-i mezkûr zimmetlerinde bâkī kalmışdır deyü meblağ-ı mezbûru taleb ve da‘vâ eylediğinde onlar dahi meblağ-ı mezbûru taleb ve da‘vâ eylediğinde onlar dahi mezbûru tamâmen def‘ ve teslîmlerini iddi‘â ve bu vechile beynlerinde münâza‘ât-ı kesîre cereyân etmişdi. El-hâletü hâzihî beynlerine muslihûn tavassut edip da‘vâ-yı mezkûresinden mezbûr el-Hâc Sun‘ullah’ı otuz guruş üzerine sulh eylediklerinde ol dahi sulh-ı mezbûru kabûl ve bedel-i sulh olan meblağ-ı mezbûru yedlerinden alıp kabz edip menzil-i mezbûre ve bedeline [3b] ve sâir müte‘allika âmme-i da‘vâdan mezbûrûn el-Hâc Ramazan ve el-Hâc Hasan ve el-Hâc Mehmed’i ibrâ-i âmm-ı kātı‘ü’n-nizâ‘la ibrâ ve ıskāt eyledi, min ba‘d da‘vâ ve nizâ‘ı kalmadı dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>[Fî]-gurre-i Zilhicceti’ş-şerîfe li-sene tis‘a ve tis‘în ve elf.<br><br>Şuhûdü’l-hâl: El-Hâc Ebûbekir b. Osman, el-Hâc Veli b. Musli, el-Hâc Ali b. Oruç, Mehmed Çelebi b. Mustafa, Osman Çelebi b. Mehmed, Osman Efendi.</p>          <br><a title="Önceki sayfa" style="text-decoration:none" href="./ayrmetin.php?idno=28038"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28040"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b061"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o396"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>