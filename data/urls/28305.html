﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 235<br>Hüküm no: 280<br>Orijinal metin no: [59b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Akseki mahallesinden Ahmed Çelebi b. Mustafa’nın üzüm bedelinden İmirza v. Serkiz’deki alacağının tahsili</b><br><br>Mahmiye-i İstanbul’da Akseki mahallesi sâkinlerinden bâ‘is-i hâze’l-kitâb Ahmed Çelebi b. Mustafa nâm kimesne meclis-i şer‘-i şerîf-i enverde İmirza v. Serkiz nâm zimmî muvâcehesinde üzerine da‘vâ ve takrîr-i kelâm edip mezbûr İmirza zimmetinde yedimden iştirâ ve kabz eylediği üzüm bahâsından ba‘de külli hesâb üç bin beş yüz akçe hakkım zuhûr edip hattâ şuhûd mahzarında ikrâr dahi etdiğinden sonra meblağ-ı mezbûrun bin akçesini bana def‘ u teslîm ben dahi yedinden ahz u kabz edip iki bin beş yüz akçesi zimmetinde bâkī kalmağla taleb eylediğimde bana edâdan imtinâ‘ eder, hâlâ mezbûr İmirza’ya suâl olunup meblağ-ı bâkī-i mezbûrun alıverilmesi matlûbumdur dedikde gıbbe’s-suâl ve’l-inkâr müdde‘î-i mezbûrdan müdde‘âsını mübeyyin beyyine taleb olundukda mahmiye-i mezbûrede Ali Paşa mahallesi sâkinlerinden Mehmed Çelebi b. İbrahim ve diğer Mehmed b. Sefer nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mezbûr İmirza târîh-i kitâbdan yirmi gün mukaddem müdde‘î-i mezbûra üzüm bahâsından ba‘de külli hesâb zimmetinde üç bin beş yüz akçe deyni olduğunu bizim huzûrumuzda ikrâr ve bizi işhâd eyledi, biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcebince meblağ-ı bâkī-i mezbûr iki bin beş yüz akçeyi müdde‘î-i mezbûra edâ ve teslîme merkūm İmirza’ya tenbîh olunup mâ-vaka‘a bi’t-taleb ketb olundu.<br><br>Fi’l-yevmi’s-sânî ve’l-ışrîn min-Saferi’l-hayr li-sene mi’e ve elf.<br><br>Şuhûdü’l-hâl: İbrahim Çelebi b. Ahmed, el-Hâc Mustafa b. Tevekkül, İsmail Çelebi b. Mehmed, İbrahim Çelebi b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=28304"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28306"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b235"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o340"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>