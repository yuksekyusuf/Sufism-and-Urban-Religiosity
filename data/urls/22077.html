﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 311<br>Hüküm no: 338<br>Orijinal metin no: [49a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dimo v. Yorgi’nin bakkal dükkânındaki eşyalarını Yorgi v. İstavri’ye sattığı</b><br><br>Bakkal tâifesinden Dimo v. Yorgi nâm zimmî meclis-i şer‘de yine tâife-i mezbûreden işbu râfi‘u’r-rakīm Yorgi v. İstavri nâm zimmî muvâcehesinde ikrâr ve takrîr-i kelâm edip merkūm Yorgi’ye bundan akdem mahrûse-i Galata hısnı ebvâbından Mumhânekapısı dâhilinde vâki‘ bakkal dükkânı içinde mevcûd mâlım ve mülküm olan emti‘a-i mütenevvi‘a-i ma‘lûmemi on iki bin akçeye <<işbu hâzırûn>> bâtten bey‘ u teslîm edip ol dahi ber-vech-i muharrer iştirâ ve kabz ve kabûl eyledikden sonra meblağ-ı mezbûr on iki bin akçeye işbu hâzırûn bi’l-meclis Apostol v. Dimo ve Kostantin v. Anaştaş ve Luka v. Tanaş ve Lefteri v. Anaştaş nâm zimmîler kefîl ve dāmin olmuşlar idi el-hâletü hâzihî merkūm Yorgi dükkan-ı mezbûr içinde mevcûd olup on bin beş yüz altmış sekiz akçeye mukavvim olan emti‘a-i mütenevvi‘a-i ma‘lûmeyi alâ tarîki’l-ikāme bi’t-terâzî bana redd ve teslîm etdikde ben dahi rızâm ile mikdâr-ı mezkûr emti‘a ile nükūd bin dört yüz otuz iki akçeyi merkūm Yorgi yedinden tamâmen ahz u kabz ve istîfâ eyledim binâen aleyh merkūm Yorgi zimmetinde bir akçe hakkım kalmayıp ve kefîl olan zimmiyyûn-ı merkūmûn dahi berîü’z-zimmet olmuşlardır dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâlis aşer min-Muharremi’l-harâm sene 1138.<br><br>Şuhûdü’l-hâl: Halil Beşe b. Mustafa, İbrahim b. Muharrem, Mehmed b. Ahmed, İbrahim b. Mustafa, Mehmed b. Halil, Mustafa Beşe b. Receb, Molla Mehmed b. Yusuf. </p>          <br><a title="Önceki sayfa" style="text-decoration:none" href="./ayrmetin.php?idno=22076"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22078"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b311"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o433"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>