﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 88<br>Hüküm no: 54<br>Orijinal metin no: [9a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Bey b. Abdullah’ın vârisi Ömer Bey ile Karakaş David v. İsak’ın vârisleri arasındaki borç anlaşmazlığının sulh ve ibra ile sonuçlandığı</b><br><br>Bundan akdem vilâyet-i Rumeli’nde kasaba-i Üsküb sükkânından olup müteveffâ olan Hasan Bey b. Abdullah nâm kimesnenin verâseti li-ebeveyn karındaşı Ömer Bey b. Abdullah nâm cündîye münhasıra olduğu <<zâhir ve mukarrer oldukdan sonra>> Hasan Bey b. Mehmed ve Ramazan Bey b. Hüseyin şehâdetleriyle alâ-vechi’l-hasm sâbit olduğu zâhir ve mukarrer oldukdan sonra mezbûr Ömer Bey mahfil-i şer‘-i hatîr-i lâzımü’t-tevkīrde mahrûse-i Kostantıniyye’de Hubyar mahallesinde hâlik olan Karakaş demekle meşhûr David v. İsak nâm yahudinin sulbiye kebîre kızı Sultane ve zevcesi Kalovira bt. İsak taraflarından husûs-ı âtîye vekîl olup vekâleti nehc-i şer‘î üzere alâ-vechi’l-hasm sâbite olan Avraham v. Salom nâm yahudi mahzarında ikrâr-ı tâm ve takrîr-i kelâm edip karındaşım mezbûr Hasan Bey bundan akdem hâl-i sıhhatinde mezkûr David’e harâc hizmeti alıvermeğiçün mâlından beş yüz filori verip ol dahi kabz edip hizmet alıvermeyip meblağ-ı mezbûru kendi mesârifine sarf etmişdir; hâlâ meblağ-ı mezkûr bana intikāl etmişdir deyü hâlik-i mesfûrun terekesinden da‘vâ eyledikde müvekkiletân-ı mezbûretân dahi husûs-ı mezkûru inkâr edip ve hâlik-i mezbûr müflisen hâlik olmuşdur, terekesinden bir akçe ve bir habbe kabz etmedik deyü cevâb vermekle beynimizde münâza‘ât-ı kesîre vâkı‘a olmuşdu; el-hâletü hâzihî tavassut-ı muslihîn ile husûs-ı mezbûru an-inkârin on üç bin fıddî râyic fi’l-vakt akçeye sulh edip bedel-i sulhu bi’t-tamâm vekîl-i mezbûr yedinden alıp kabz edip müvekkiletân-ı mezbûretânın zimmetlerini husûs-ı mersûma müte‘allik cemî‘-i de‘âvî ve husûmâtdan ibrâ-i âm ile ibrâ eyledim dedikde gıbbe’t-tasdîk vicâhen mâ-hüve’l-vâkı‘ bi’t-taleb sebt olundu.<br><br>Tahrîren fî-evâhiri Cumâdelâhire li-seneti selâse ve selâsîn ve elf.<br><br>Şuhûdü’l-hâl: El-hâc Mahmud b. İsa, el-Hâc Mehmed b., Hacı Ramazan b. Bezzâzistânî ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39345"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39347"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b088"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o429"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>