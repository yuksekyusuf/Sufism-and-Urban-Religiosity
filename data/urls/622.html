﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 306<br>Hüküm no: 439<br>Orijinal metin no: [64b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Ömer Bey’in terekesini elinde bulunduran Şahbaz Paşa’dan vârislerin haklarını aldıkları</b><br><br>Husûs-ı âti’r-rakīm mahallinde ketb ü terkīm olunması’çün bi’l-iltimâs bu hakīr zeyl-i kitâbda mastûrü’l-esâmî olan Müslimîn ile mahmiye-i İstanbul’da Demirkapı civârında Dâye Hatun Mahallesi’nde sâkin olup sâbıkā Sivas beylerbeyisi olan emîrü’l-ümerâi’l-kirâm kebîrü’l-küberâi’l-fihâm Şahbaz Paşa hazretlerinin sâkin oldukları saraya varıp akd-i meclis-i şer‘-i şerîf olundukda fi’l-asl vilâyet-i Rumeli’nde Hersek sancağında Prepol kazâsına tâbi‘ Tolca nâm karyeden olup Mısr-ı Kāhire’de zümre-i râcilînden iken bundan akdem vefât eden el-Hâc Ömer Bey b. Seydî’nin verâseti karye-i mezbûrede sâkin li-ebeveyn er karındaşı İshak ile li-ebeveyn kız karındaşı Latife’ye münhasıra olup kable’l-kısmet mezbûr İshak dahi vefât edip verâseti karye-i mezbûrede sâkine zevcesi Sâliha bt. Hasan ile sulbî sagīr oğulları Hüseyin ve Ahmed ve Şa‘ban ve sulbiye sagīre kızları Kamer ve Güle’ye münhasıra olduğu şer‘an mütebeyyen ve mezbûre Sâliha sıgār-ı mezbûrînin tesviye-i umûrlarına kıbel-i şer‘den mansûbe vasîleri olduğu müte‘ayyen olup mezbûretân Latife ve Sâliha taraflarından müteveffâ-i mezbûr el-Hâc Ömer Bey’in muhallefâtına vâzı‘u’l-yed olan paşa-yı müşârun-ileyhden da‘vâ ve talebe ve ahz u kabz ve kendilere îsâle ve lede’l-hükkâmi’l-kirâm kabz ve îsâle mütevakkıf olan umûra vekîl olup vekâleti hasm-ı münkir mahzarında karye-i mezbûre ahâlîsinden el-Hâc Murad b. Musa ve el-Hâc Osman b. Ca‘fer ve Ömer Beşe b. Arslan ve Hasan b. Oruç nâm kimesneler şehâdetleri ile şer‘an sâbite olan Ramazan b. el-Hâc Osman meclis-i mezbûrda işbu râfi‘u’l-vesîkati’ş-şer‘iyye müşârun-ileyh paşa hazretleri mahzarlarında bi’l-vekâle ikrâr u i‘tirâf edip müteveffâ-i mezbûr el-Hâc Ömer Bey’in vasiyy-i muhtârı olmağla fevt olduğu hînde muhallefâtını kabz eden Şa‘ban Bey b. Ferhad ve Mısr-ı Kāhire müteferrikalarından olmağla ol muhallefâtı verese-i mezbûra îsâl etmek için Mısır’dan getirip kassâm defteri mûcebince paşa-yı müşârun-ileyhe teslîm onlar dahi kabz ve tesellüm etmişler idi. Hâlâ ol muhallefâtı vekâletim hasebiyle mûmâ-ileyh hazretlerinden yine kassâm defteri mûcebince bi’t-tamam ve’l-kemâl ahz u kabz eyledim, mûmâ-ileyh hazretleri yedinde müteveffâ-i mezbûrun kalîl ü kesîr ve celîl ü hakīr muhallefâtından ism-i mâl ıtlâk olunur bir şey bâkī kalmadı dedikde gıbbe’t-tasdîk ve’t-taleb mâ-vaka‘a ketb ü sebt olundu.<br><br>Tahrîren fi’l-yevmi’s-sâbi‘ min-Şevvâli’l-mükerrem li-sene erba‘a ve sittin ve elf.<br><br>Şuhûdü’l-hâl: el-Hâc Osman b. Ca‘fer, Ahmed Efendi [b.] Dânişmend, Derviş Beşe b. Oruç, Ahmed Bey b. Abdullah, el-Hâc Ahmed b. Hüdaverdi, Halil Beşe b. Lütfullah, es-Seyyid Ali Efendi Vânî, Mahmud b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=621"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=623"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b306"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o378"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>