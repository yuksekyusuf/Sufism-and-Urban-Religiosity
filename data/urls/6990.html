﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 560<br>Hüküm no: 774<br>Orijinal metin no: [88a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölmüş olan Nikos’un hanımı Meryem’in terekeden hakkını aldığı ve diğer varisin vekili Mardıros’un muarazada bulunmaması</b><br><br>Bâ-mühr-i efendi<br><br>Ma‘rûz<br><br>Bundan akdem hâlik olan İpekçi Nikos nâm zimmînin verâseti zevcesi Meryem ve li-ebeveyn kız karındaşı Marti ve li-eb kız karındaşı olup Kemah’da sâkine diğer Meryem’e münhasıra ve tashîh-i meseleleri on altı sehmden olmağla sihâm-ı mezkûreden dört sehm merkūme Meryem’e ve dokuz sehmi mesfûre Marti’ye ve üç sehmi diğer Meryem’e isâbeti tahakkukundan sonra mesfûre diğer Meryem’in tarafından bâ-hüccet-i şer‘iyye vekîl-i sâbitü’l-vekâlesi Mardıros zimmî sâhibe-i arzuhâl zevce-i merkūme Meryem’den hâlik-i mesfûrun terekesini bâ-ma‘rifet-i şer‘ tahrîr ve ba‘de ihrâci’l-mesârif bâkī kalan otuz üç bin yedi yüz otuz akçeyi merkūme Meryem ahz u kabz etmekle meblağ-ı mezkûrdan müvekkilemin ber-mûceb-i tashîh-i mezkûr üç sehmine isâbet edeni bi’l-vekâle taleb ederim deyü ba‘de’d-da‘vâ merkūme Meryem dahi zevci hâlik-i mesfûrun terekesini yedinde olan kassâm defteri mûcebince tahrîr ve ba‘de ihrâci’l-mesârif meblağ-ı bâkī-yi mezkûr otuz üç bin yedi yüz otuz akçe makbûzu olduğunu ikrâr lâkin zevcim hâlik-i mesfûrda yedinde olan hüccet-i şer‘iyye mûcebince otuz altı bin akçe cihet-i karzdan hakkım olup ba‘de’l-isbât ve’l-hükm meblağ-ı bâkī-yi mezkûru bâ-ma‘rifet-i şer‘ hakkım olan meblağ-ı mezkûrun ol mikdârına takasan ahz u kabz eyledim deyü ba‘de’d-def‘ ve’l-inkâr mesfûre Meryem yedinde olan hüccet-i şer‘iyye mûcebince def‘-i meşrûhunu lede’ş-şer‘ adâletleri zâhir şâhidîn ile ba‘de’l-isbât ve’l-hükm vekîl-i merkūm Mardıros zevce-i merkūme Meryem’e bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 12 min-Rebî‘ülâhir sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6989"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6991"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b560"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o595"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>