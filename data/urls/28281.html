﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 220<br>Hüküm no: 256<br>Orijinal metin no: [54b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fırıncı Ermeni Ariz oğlu Sava ve Dukar ile Bogosi v. Bedros’un, tezgahtarları olan Kazer v. İsvador’da ekmek bedelinden dolayı olan alacaklarının tahsili</b><br><br>Mahmiye-i İstanbul’da Gedikpaşa fırını ustası olan ashâb-ı hâze’l-vesîka Sava ve Dukar veledey Ariz ve Bogosi v. Bedros nâm Ermeniler meclis-i şer‘-i şerîf-i enverde Kazer v. İsvador nâm Ermeni muvâcehesinde her biri üzerine da‘vâ ve takrîr-i kelâm edip mezbûr Kazer mukaddemâ destgâhdârımız olmağla âhara bey‘ eylediği ekmek bahâsından bir mikdârını kendi masârıfına sarfla istihlâk etdiği mütehakkık olmağla mezbûr ile muhâsebe gördüğümüzde ba‘de külli’l-hesâb mezbûr Kazer zimmetinde yirmi dokuz bin yüz akçe bize deyni olduğunu alâ ru’ûsi’l-işhâd ikrâr ve işhâd dahi etmiş iken hâlâ bize edâdan imtinâ‘ eder, suâl olunup alıverilmesi matlûbumuzdur dediklerinde gıbbe’s-suâl ve akībü’l-inkâr ve ba‘de talebi’t-tenbîh udûl-i ricâlden olup yine tâife-i mezbûrenin hâlâ kethudâları olan Ahmed Beşe b. Abdullah ve el-Hâc Mustafa b. İbrahim nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ işbu müdde‘ûn-ı mezbûrûn ve mukaddemâ destgâhdârları olan işbu mezbûr Kazer ile beynlerinde hesâb gördüklerinde mezbûr bey‘ eylediği ekmek bahâsından masârıfına sarfla istihlâk eylediği yirmi dokuz bin yüz akçe ba‘de külli’l-hesâb zimmetinde lâzımü’l-edâ deyn olduğunu ikrâr u i‘tirâf eyledi, biz bu husûsa bu vech üzere şâhidleriz, şehâdet dahi ederiz deyü her biri edâ-yı şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’l-hâmis aşer min-Saferi’l-hayr li-sene mi’e ve elf.<br><br>Şuhûdü’l-hâl: Salih b. Mehmed, el-Hâc Mehmed b. Ali, Ebûbekir b. Ömer, İbrahim Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=28280"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28282"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b220"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o345"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>