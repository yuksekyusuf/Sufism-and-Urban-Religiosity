﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 477<br>Hüküm no: 586<br>Orijinal metin no: [107a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tüccar’dan Mehmed Beşe’nin Gemici Yorgi aleyhindeki yağ davasından men olunması</b><br><br>Bâzergân tâifesinden Mehmed Beşe b. Abdullah nâm kimesne meclis-i şer‘-i şerîf-i şâmihü’l-imâd ve mahfil-i dîn-i münîf-i râsihü’l-evtâdda sefîne reislerinden bâ‘isü hâze’s-sifr Yorgi v. Kosta nâm zimmî muvâcehesinde üzerine da‘vâ ve takrîr-i kelâm edip bundan akdem on fıçı çerviş yağımı ve dört fıçı don yağımı vilâyet-i Rumili’nde Varna iskelesinde mezbûr Yorgi sefînesine tahmîl edip İstanbul’a götürüvermek için teslîm, mezbûr Yorgi dahi kabz etdikden sonra sefînesine tahmîl etdiği yaş arpanın üzerine bir nesne vaz‘ etmedin fıçıları hilâf-ı mu‘tâd ol yaş arpanın üzerine koyup fıçılar arpa içine yatıp ve arpa kızıp yağlar erimek ile dört yüz vakiye yağım fıçılardan akıp zâyi‘ olmuşdur, ba‘de’s-suâl tazmîn olunup alıverilmek matlûbumdur dedikde gıbbe’s-suâl mezbûr Yorgi cevâbında sefînenin başından tarafına tarafına bölme edip içine arpa doldurup ve fıçıdan tarafına bir mikdâr arpa tahmîl etdiğimden sonra fıçı komak [107b] için mu‘tâd üzere kıç tarafında olan arpanın üzerine ikişer kat odun vaz‘ edip odunun üzerine mu‘tâd üzere müdde‘î-i mezbûrun ve sâir kimesnelerin fıçılarını vaz‘ eyleyip ba‘dehû İstanbul’a gelirken ziyâde furtına olup sefînenin ziyâde baş vurmasından nâşî sefînenin baş tarafında olan arpa bölmesi bilâ-taksîr bozulup içinde olan arpa fıçıları arasına akıp doldukdan sonra kızıp yağlar erimişdir, eğer fırtına olmasa yağları erimez idi deyicek gıbbe’s-suâl müdde‘î-i mezbûr merkūm Yorgi’nin vech-i mübeyyen üzere arpa üzerine odun vaz‘ etdiğini inkâr etmeğin mezbûr Yorgi’den takrîr-i meşrûhunu mübeyyine beyyine taleb olundukda mahmiye-i Kostantıniyye mahallâtından Hacı Kara Ali mahallesi sâkinlerinden el-Hâc Hasan b. Mustafa ve Dergâh-ı âlî yeniçerilerinden seksen dokuzuncu cemâ‘ate mahsûs oda yoldaşlarından Mustafa Beşe b. Ahmed nâm kimesneler li-ecli’ş-şehâde meclis-i şer‘-i şerîfe hâzırân olup istişhâd olunduklarında fi’l-hakīka müdde‘-i mezbûrun ve sâir kimesnelerin sefîne-i mezbûrede olan fıçıları bizim huzûrumuzda sefîne-i mezkûreden ihrâç olundukda arpa ile fıçıların mâ-beyninde vech-i mu‘tâd üzere ikişer kat odun olduğun mu‘âyene ve müşâhede etmiş idik, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olamağın mûcebince müdde‘î-i mezbûr vech-i mübeyyen üzere mu‘ârazadan men‘ olunup mâ-hüve’l-vâki‘ bi’l-ibtigā ketb ü imlâ olundu.<br><br>Fi’l-yevmi’s-sâlis ve’l-ışrîn min-şehri Ramazani’l-mübârek li-sene ihdâ ve semânîn ve elf.<br><br>Şuhûdü’l-hâl: Umdetü’l-a‘yân Hüseyin Ağa kethüdâ-yı hazret efendi, fahrü’l-akrân Mehmed Ağa ser-muhzırân, Şah Mehmed Çelebi b. Abdülhalim, Cafer Beşe b. Çukadâr.</p>          <br><a title="Önceki sayfa" style="text-decoration:none" href="./ayrmetin.php?idno=2903"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2905"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b477"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o516"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>