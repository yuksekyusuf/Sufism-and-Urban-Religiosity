﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 548<br>Hüküm no: 643<br>Orijinal metin no: [98a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yedikule bahçıvânları ile Kapamacı Loren v. Artin’in anlaştıkları</b><br><br>Bahçıvân tekâlifi<br><br>Ma‘rûz<br><br>Âsitâne-i aliyye ve tevâbi‘i olan bilâd-ı selâsede vâki‘ Yedikule tâ‘bir olan bahçıvân tâifesinin Kasımpaşa koluna tâbi‘ Ortaköy bahçıvânlarının yiğitbaşısı ashâb-ı arzuhâl Aşikod ustalarından Niko ve Toma ve Nikola ve Dimitri ve Dono vesâir cerîdede mazbûtü’l-esâmî zimmîler meclis-i şer‘-i münîrde bahçıvânlar kethüdâsı İsmail Ağa tarafından mürsel vekîli oğlu Ahmed Haseki hâzır olduğu hâlde derûn-ı arzuhâlde merkūmü’l-ism Kapamacı Loren v. Artin zimmî muvâcehesinde bâ-evâmir-i aliyye Tersâne-i Âmire’de istihdâm için verilen ameleden mâru’z-zikr Ortaköy bahçıvânlarının hisselerine isâbet eden beher yevm yedi nefer amelenin ücretleri vesâir tahsîn-i emlâk için nâzile olan tekâlifi beynimizde bahçelerimizde ve mülklerimiz olan gediklerimize göre ta‘dîl ve tesviye-i şürûtuna ri‘âyet olunarak tevzî‘ ve taksîm olunmak îcâb eder iken mesfûr Loren zimmî mutasarrıf olduğu bir kıt‘a bahçesi için nâzile olan tekâliften beher sene rûz-ı hızırında hissesine elli iki buçuk guruş iktizâ etmişken birkaç seneden beri ancak on beşer guruş verip mâ‘adâsını vermekden ibâ vü imtinâ‘ etmekle beynimizde bahçelerimize göre ta‘dîl ve tesviye-i şürûtuna ri‘âyet olunmak murâdımızdır deyü beynimizde ba‘de’l-münâza‘a beynimiz tevfîk ve ıslâh olunup fîmâ ba‘d mesfûr Loren zimmî hisse-i mezkûresi için beher sene rûz-ı hızırında otuz guruş vermek üzere müte‘ahhid olmağla biz dahi vech-i meşrûh üzere râzılar olup kat‘-ı münâza‘a eyledik dediklerinde ol dahi tasdîk eylediği İstanbul mahkemesinde tescîl ve huzûr-ı âlîlerine i‘lâm olundu.<br><br>Fî-selh-i Zilka‘de sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31396"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31398"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b548"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o565"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>