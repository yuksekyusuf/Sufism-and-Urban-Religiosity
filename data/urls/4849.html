﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 505<br>Hüküm no: 570<br>Orijinal metin no: [83a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgaki v. Yanaki’nin evini Ayvat v. Hristo’ya istiğlal suretiyle satıp tekrar kiraladığı</b><br><br>Mahmiye-i İstanbul’da Tevkī‘î Ca‘fer Çelebi Mahallesiʼnde sâkin Yorgaki v. Yanaki nâm zimmî meclis-i şer‘-i şerîf-i enverde bâ‘isü’s-sifr Ayvat v. Hristo nâm zimmî muvâcehesinde ikrâr ve takrîr-i kelâm edip yedimde mülk ve hakkım olup mahalle-i mezbûrede vâki‘ bir tarafdan merhûm Kadri Efendi Vakfı’ndan olan menzil ve iki tarafdan Anaştaş zimmî mülkü ve bir tarafdan tarîk-i âm ile mahdûd iki bâb fevkānî ve bir bâb tahtânî odaları müştemil menzilimi mezbûr Ayvat zimmîye bi-tarîkı’l-istiğlâl iki yüz on guruşa [83b] bey‘ ve teslîm eylediğimde ol dahi ber-vech-i muharrer iştirâ ve tesellüm ve kabûl ve semen-i mezbûru tamamen bana def‘ ü teslîm ben dahi yedinden ahz u kabz eylediğimden sonra merkūm Ayvat zimmî yine menzil-i mahdûd-ı mezbûru gıbbe’t-tahliyyeti’ş-şer‘iyye ve’t-tekābuzi’l-mer‘î târih-i kitâbdan bir sene tamamına değin otuz guruşa bana îcâr ve teslîm edip ben dahi istîcâr ve tesellüm eyledim dedikde gıbbe’t-tasdîkı’l-vicâhî merkūm Yorgaki yine meclis-i şer‘de Fotaki v. İskoli muvâcehesinde takrîr-i kelâm edip asl-ı mâl-ı mezbûr iki yüz on guruş ile ücret-i mezbûre otuz guruş ki cem‘an iki yüz kırk guruşu müddet-i mezbûre tamamında edâ edemez isem menzil-i mezbûru semen-i misliyle âhara bey‘a ve semeninden deyn-i mezbûru edâ ve fazla kalır ise bana îsâle küllemâ azeltüke fe-ente vekîlî mazmûnu mefhûmunca azl ü in‘izâlden masûne akd-i rehnde meşrûta vekâlet-i devriye ile tarafımdan mezbûr Fotaki’ye vekîl ve nâib-i menâb nasb u ta‘yîn eyledim dedikde ol dahi vekâlet-i mezbûreyi kabûl ve merâsimini edâya ta‘ahhüd etmeğin mâ-vaka‘a bi’t-taleb ketb olundu.<br><br>Fî-gurreti Şa‘bâni’l-mu‘azzam sene 1121<br><br>Şuhûdü’l-hâl: Mustafa Çelebi b. Şa‘ban, Hasan b. Abdullah, Mehmed Çelebi b. Abdi, Ali b. İvaz, Abdullah b. Mustafa, Ali b. Bâli, İbrahim b. ( ) ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4848"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4850"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b505"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o583"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>