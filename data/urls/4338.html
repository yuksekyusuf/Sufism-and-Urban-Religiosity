﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 115<br>Hüküm no: 59<br>Orijinal metin no: [9a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Nebi’nin Ermeni David Kalfa v. Yakob’dan satın aldığı ev satışının iptal edilemeyeceğinden kalan borcunu David’de ödemesi</b><br><br>Mahmiye-i İstanbul’da Sultan Mehmed Hân Câmi‘-i şerîfi kurbünde vâki‘ Hasan Halîfe Mahallesi sükkânından Mehmed b. Nebi nâm kimesne meclis-i şer‘-i şerîf-i enverde işbu râfi‘u’s-sifr David Kalfa v. Yakob nâm Ermeni muvâcehesinde üzerine da‘vâ ve takrîr-i kelâm edip bundan akdem mezbûr David mahalle-i mezbûrede vâki‘ lede’l-ahâlî ve’l-cîrân ma‘lûmü’l-hudûd mülk menzilini üç yüz guruşa bana bey‘ ve elli bir guruşu kendiye teslîm ben dahi yedinden iştirâ ve kabz edip semen-i mezbûrun iki yüz kırk dokuz guruşu zimmetinde kalmışidi lâkin meblağ-ı mezbûr menzil-i mezbûrun semen-i mislidir deyü merkūm David beni tağrîr edip hâlâ bey‘-i mezbûr tağrîr ve gabn-i fâhiş ile olmağın mezbûr David’e suâl olunup menzil-i mezbûru geri red ve meblağ-ı mezbûrdan semen olmak üzere kendiye medfû‘um olan elli bir guruşu bana teslîme tenbîh olunmak matlûbumdur dedikde gıbbe’s-suâl merkūm David cevâbında menzil-i mahdûd-ı mezbûru meblağ-ı mezbûra bey‘ini ikrâr lâkin bey‘-i mezbûrda ber-vech-i muharrer gabn-i fâhiş olduğunu inkâr edicek müdde‘î-i mezbûrdan müdde‘âsını mübeyyine beyyine taleb olundukda ityân-ı beyyine için izhâr-ı acz ile istihlâf etmeğin fi’l-hakīka bey‘-i mezbûrda tağrîr ve gabn-i fâhiş olmayıp ol vechile müdde‘î-i mezbûru tağrîr etmediğine merkūm David’e yemîn teklîf olundukda ol dahi hasbe’l-mesûl yemîn biʼllâhi’llezî enzele’l-İncîle alâ İsa aleyhi’s-selâm etmeğin mûcebince meblağ-ı bâkī-i mezbûr iki yüz kırk dokuz guruşu merkūm David’e edâ ve teslîme müdde‘î-i mezbûr Mehmed’e tenbîh-birle mâ-vaka‘a bi’t-taleb ketb olundu.<br><br>Fî 12 min-şehri Rebîʻülâhir sene 1121<br><br>Şuhûdü’l-hâl: Mustafa Çelebi b. Şa‘ban, Ali Çelebi b. İvaz, Hasan Çelebi b. Mustafa el-Muhzır, Osman b. Hasan el-Muhzır ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4337"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4339"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b115"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o657"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>