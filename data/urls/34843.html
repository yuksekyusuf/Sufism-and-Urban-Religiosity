﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 237<br>Hüküm no: 190<br>Orijinal metin no: [76-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Celeb İlyas’ın kaybettiği koyunların bir kısmı ellerinde olduğu iddiasıyla on dört kişiye açtığı davayı ispat edemediği</b><br><br>Muktezâ<br><br>[Ma‘rûz]<br><br>Celeb tâifesinden sâhib-i arzuhâl Debreli İlyas b. Ali nâm kimesne meclis-i şer‘-i münîrde zikri âtî husûsda medhalleri olmak üzere ihzâr olunan on dört nefer mazbûtü’l-esâmî İslâm ve re‘âyâ muvâcehelerinde ben geçen îd-i adhâda ibâdullâha bey‘ için Rumeli’nde Debre Kazâsı’ndan sâlimen Âsitâne-i aliyyeye getirdiğim kurbanlık koyunlarımdan îd-i mezkûrdan iki gün mukaddem yani Perşembe günü İstanbul’da Sultan Bâyezid Han Medresesi ile Bâb-ı Seraskerî beynlerinde yedimde mevcûd yüz elli iki res koyunum üzerlerine isimleri ve şahısları ma‘lûmum olmayan bir takım kimesneler hücûm ve bi-gayrı hakkın fuzûlî ahz ile müteferrik olup ba‘dehû otuz dört res koyunum ba‘zı kimesneler yedlerinde zuhûr birle ahz ve bana teslîm olunmuş ise de mâ‘adâ yüz on sekiz koyunum zâbitân taraflarından lede’t-tecessüs kimler aldığı bulunmayıp ve işbu on dört nefer İslâm ve re‘âyânın aldıkları ma‘lûmum değil ise de ben ol-vechile mağdûr ve perîşânü’l-hâl olmamla zaman-ı adâlet-nişân-ı şâhânede bu misillü hüsrâna mükâfât olucak murâdımdır deyü işbu arzuhâliyle istid‘â ettikde istikşâf-ı hâl için on dört nefer mezbûrûn istintâk olunduklarında cevâblarında külliyen inkâr etmeleriyle bu sûretde mezbûrûna şer‘an nesne lâzım gelmemiş ise de sâhib-i arzuhâl-i mezbûrun ber-vech-i muharrer istid‘âsı üzere hakkında merhameten iktizâ eden mükâfât icrâ olunmak menût-ı re’y-i âlîleri idiği İstanbul Mahkemesi’nden huzûr-ı [âlîlerine i‘lâm olundu]<br><br>Fî 15 S sene 1258</p>          <br><a title="Önceki sayfa" style="text-decoration:none" href="./ayrmetin.php?idno=34842"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34844"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b237"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o613"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>