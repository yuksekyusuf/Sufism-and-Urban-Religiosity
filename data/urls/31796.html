﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 403<br>Hüküm no: 388<br>Orijinal metin no: [53b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Katipsinan mahallesi imamı ve sair ahalisinin mahalle sakinlerinden Mehmed ve eşi Fatıma’nın mahalleden çıkarılması talepleri</b><br><br>Mahalle’den ihrâc,<br><br>Ma‘rûz<br><br>Ashâb-ı arzuhâl İstanbul’da Kâtib Sinan mahallesi imâmı Hafız Mehmed Efendi ve müezzini Hafız Ömer Efendi ve ahâlisinden Mehmed Hafid Efendi ve Halil Efendi ve Ömer Efendi ve Dîvân-ı âlî çavuşlarından Abdi Ağa ve Oturakçı es-Seyyid el-Hâc Veliyüddin Ağa ve Bogasıcı Ahmed Ağa ve Esirci Osman Ağa ve Berber Mustafa Ağa ve sâirleri meclis-i şer‘-i münîrde derûn-ı arzuhâlde mezkûrü’l-ism es-Seyyid Mehmed b. İsmail nâm kimesne muvâcehesinde hâmiş-i arzuhâlde mastûr Bâb Mahkemesi sicillâtından muhrec bin iki yüz yirmi senesi Şevvâli’nin yirmi beşinci günü târihiyle müverrah bir kıt‘a i‘lâm nâtık olduğu üzere mezbûr es-Seyyid Mehmed ve zevcesi gāibetü ani’l-meclis Fatıma Hatun mahallemiz sâkinlerinden olup lâkin kendi hâllerinde ırzlarıyla mukayyed olmayıp dil-âzâr ve hadîdü’l-lisân olduklarından mâ‘adâ dâimâ cümlemizi hilâf-ı şer‘-i şerîf ta‘cîz ve tekdîrden hâlî olmayıp bi’d-defa‘ât kendülere tenbîh olundukda bir vechile mütenebbihler olmamalarıyla kendülerden emn ü rahatımız yokdur deyü teşekkî ve mahalle-i mezbûreden hurûclarını iltimâs eylediğimizde mezbûrân dahi rızâlarıyla târih-i i‘lâm-ı mezkûrdan üç gün tamamında mahalle-i mezbûreden hurûca ta‘ahhüd etmiş iken mezbûrân târih-i merkūmdan berü mahallemizde sâkinler olup lâkin bu esnâda yine ef‘âl-i sâbıkālarında ısrâr etmeleriyle kendülerden emn ü rahatımız yokdur deyü teşekkî ve mahalle-i mezbûreden hurûclarını iltimâs eyledikleri İstanbul Mahkemesi’nden huzûr-ı [âlîlerine i‘lâm olundu].<br><br>Fî 19 Ca sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31795"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31797"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b403"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o619"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>