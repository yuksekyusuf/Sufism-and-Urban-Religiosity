﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 195<br>Hüküm no: 286<br>Orijinal metin no: [51a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun'un bağını Hüseyin b. Salih'e sattığı</b><br><br>Medîne-i Üsküdar muzâfâtından Adalar nâhiyesine tâbi‘ Şeyhli nâm karye sâkinelerinden Âişe bt. Mehmed nâm hatun tarafından bey‘-i âti’z-zikri ikrâra ve tescîle vekîl olup zât-ı mezbûreyi bi’l-ma‘rifeti’ş-şer‘iye ârifân olan Ali b. Hüseyin ve Salih b. Mehmed nâm kimesneler şahâdetleriyle vekâleti sâbite olan Mehmed b. Hüseyin nâm kimesne mahfil-i kazâda işbu bâ‘isü’l-kitâb Hüseyin b. Salih nâm kimesne mahzarında bi’l-vekâle ikrâr-ı tâm ve takrîr-i kelâm edip akd-i âti’z-zikrin sudûruna değin müvekkilem mezbûrenin silk-i mülkünde münselik olup Kurt nâm karye toprağında vâki‘ bir tarafdan Demircioğlu Mehmed bağı ve bir tarafdan müşteri-i mezbûr bağı ve bir tarafdan yine Demircioğlu tarlası ve bir tarafdan tarîk-i âm ile mahdûd tahmînen iki dönüm bir kıt‘a kürûmu mülk bağını tarafeynden îcâb ve kabûlü hâvî şürût-ı müfsideden ârî râyic fi’l-vakt mezbûr Hüseyin’e altı guruşa bey‘-i bâtt-ı sahîh-i şer‘î ile bey‘ ve teslîm edip ol dahi vech-i muharrer üzere iştirâ ve tesellüm-i mebî‘ ve kabûl eyledikden sonra semeni olan meblağ-ı mersûm altı guruşu müşteri-i mezbûr Hüseyin yedinden müvekkilem mezbûre Âişe tamâmen ahz u kabz eyledi dedikde gıbbe’ş-şer‘î mâ-vaka‘a bi’t-taleb ketb olundu.<br><br>Tahrîr[en] fî-şehri Muharremi’l-harâm li-sene ihdâ ve ışrîn ve mi'e ve elf.<br><br>Şuhûdü’l-hâl: İmâm Ahmed Efendi, Serdâr Mustafa Ağa, el-Hâc Mehmed b. el-Hâc Ahmed, el-Hâc Mehmed b. İsmail ve gayruhum mine’l-hüzzâr.</p>          <br><a title="Önceki sayfa" style="text-decoration:none" href="./ayrmetin.php?idno=36737"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36739"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b195"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o364"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>