﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 164<br>Hüküm no: 139<br>Orijinal metin no: [20a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Mustafa ile Fatıma bt. Abdullah’ın müşterek menzillerini es-Seyyid Hüseyin Efendi’ye sattıkları</b><br><br>Mahrûse-i Galata muzâfâtından kasaba-i Kasımpaşa’da Piyalepaşa-yı Kebîr mahallesinde vâki‘ üç tarafdan es-Seyyid Hüseyin Efendi mülkü ve bir tarafdan tarîk-i âm ile mahdûd tahtânî iki bâb oda ve dehlîz ve kenîf ve sokak kapısını müştemil mülk menzilin nısfı Emine bt. Mustafa ve nısf-ı âharı Fâtıma bt. Abdullah nâm hâtunların iştirâken mülkleri olduğu zâhir ve mukarrer oldukdan sonra mezbûre Fâtıma Hâtun zâtı ba‘de’t-ta‘rîfi’ş-şer‘î asâleten ve mezbûre Emine Hâtun’un zevci ve tarafından ikrâr-ı âti’z-zikre vekîl olduğu mezbûrenin zâtını ma‘rifet-i şer‘iyye ile ârifân es-Seyyid Yusuf Çelebi b. Mustafa ve Ali Beşe b. Halil nâm kimesneler şehâdetleriyle sâbit olan Mehmed b. Abdullah nâm kimesne vekâleten meclis-i şer‘de işbu sâhibü’l-kitâb es-Seyyid Hüseyin Efendi b. es-Seyyid Mustafa mahzarında her biri bi’l-asâle ve bi’l-vekâle ikrâr ve takrîr-i kelâm edip hâlâ silk-i mülkümüzde münselik olup bâlâda zikr u beyân ve ve tahrîr ve ayân olunan menzil-i mahdûd-ı mezkûru bi-cümleti’t-tevâbi‘ ve’l-levâhık ve kâffeti’l-menâfi‘ ve’l-merâfık tarafeynden îcâb ve kabûlü hâvî bey‘-i bâtt-ı sahîh-i şer‘î ile yetmiş guruşa bey‘ u teslîm edip ol dahi ber-vech-i muharrer iştirâ ve tesellüm ve kabz ve kabûl eyledikden sonra semeni olan meblağ-ı mezbûr yetmiş guruşu bi-kadri hisesinâ yedinden bi’t-tamâm ahz u kabz eyledik ba‘de’l-yevm menzil-i mahdûd-ı mezkûr bi-cemî‘i mâ yeştemilühû ve yahvîhi mezbûr es-Seyyid Hüseyin Efendi’nin mülk-i müşterâsı olmuşdur keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fî-gurre-i Ramazâni’l-mübârek sene 1137.<br><br>Şuhûdü’l-hâl: el-Hâc Abbas Efendi b. İbrahim, Müezzin Mustafa Çelebi, Mütevellî Mahmud Ağa, Topkapılı İbrahim Efendi, es-Seyyid Abdullah Çelebi b. es-Seyyid Mustafa, es-Seyyid Yusuf Çelebi b. Mustafa, Ali Beşe b. Halil. </p>          <br><a title="Önceki sayfa" style="text-decoration:none" href="./ayrmetin.php?idno=21877"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21879"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b164"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o462"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>