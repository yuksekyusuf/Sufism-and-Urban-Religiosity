﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 124<br>Hüküm no: 111<br>Orijinal metin no: [42b-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Üftâde Hâtun bt. Abdullah’ın, zevci Rıdvan Reis b. Abdülvehhâb’ın terekesinden mehir alacağı olduğu</b><br><br>Mahmiye-i Galata dâhilinde İbn-i Yolcu mahallesinde sâkin olup Karadeniz’de şehîden müteveffâ olan merhûm Rıdvan Reis b. Abdülvehhâb’ın [yukarıda Abdullah’ın] zevce-i metrûkesi ve vârisesi Üftâde Hâtun bt. Abdullah meclis-i şer‘-i şerîfde yine merhûm-ı mezbûrun bint-i sulbiyeleri Râbia ve Sâliha’nın cânib-i şer‘den mansûb vasîleri olan Mustafa Reis b. Abdülmennân [yukarıda Abdullah] muvâcehesinde üzerine takrîr-i da‘vâ edip zevcim merhûm-ı mezbûr zimmetinde mehr-i müeccelimden on bin akçe hakkım vardır vasiyy-i mezbûrun yedinde olan terekesinden taleb ederim deyip gıbbe’s-suâl vasiyy-i mezbûr [43a] cevâbında bi hasebi’l-vesâye tereke-i mezbûreye vâzı‘ü’l-yed olduğunu ikrâr ve deyn-i merkūmu inkâr edip müdde‘iye-i mezbûreden da‘vâsına mutâbık beyyine taleb olundukda udûl-i müslimînden olup mahmiye-i mezbûrede el-Hâc A‘mâ mahallesinde hâlâ imâm olan Sefer Efendi b. Ferhad ve Mehmed b. Ali el-Müezzin ve Hasan b. Abdülmümin el-Kayyım nâm kimesneler li ecli’ş-şehâde meclis-i şer‘-i şerîfe hâzırûn olup gıbbe’l-istişhâd fi’l-vâki‘ mezbûre Üftâde Hâtun merhûm-ı mezbûr Rıdvan Reis’e bizim huzûrumuzda on bin akçe mehr-i müeccel ile akd-i nikâh olunmuşdur, biz bu husûsa şâhidleriz şehâdet dahi ederiz deyû edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiyye şehâdetleri makbûle oldukdan sonra mezbûre Üftâde Hâtun hâlâ da‘vâ eylediği meblağ-ı mezbûr on bin akçeyi zevci müteveffâ-yı mezbûrdan hâl-i hayâtında küllen ve ba‘zan ahz etmeyip vechen mine’l-vücûh zimmetini berî etmediğine yemîn teklîf olundukda ol dahi vech-i muharrer üzre yemîn billâhi te‘âlâ etmeğin mûcebi ile hükm olunup mâ hüve’l-vâki‘ bi’t-taleb ketb olundu. Hurrire fi’l-yevmi’s-sâmin ve’l-ışrîn min Şa‘bâni’l-mu‘azzam li sene sitte ve ışrîn ve elf<br><br><br>Şuhûdü’l-hâl: El-Hâc Süleyman b. Abdullah, Ahmed Çelebi b. Ali el-Müezzin, Mehmed b. Şükür, Derviş b. Mustafa el-Münâdî, Haydar Ağa b. Abdullah, Mustafa b. Mehmed, İbrahim el-Muhzır ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=20159"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20161"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b124"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o180"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>