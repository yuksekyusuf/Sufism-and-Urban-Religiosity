﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 308<br>Hüküm no: 364<br>Orijinal metin no: [67b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emetullah Hatun’un boşandığı eşi Ali Bey aleyhindeki mehir ve sâir alacak iddiasından men olunması</b><br><br>Mahmiye-i İstanbul’da Samatya kurbünde Hatuniye mahallesinde sâkine Emetullah bt. Mehmed nâm hatun meclis-i şer‘-i şerîfde sâbıkā zevci olan işbu bâ‘isü’l-kitâb Ali Bey b. Hüseyin mahzarında üzerine da‘vâ ve takrîr-i kelâm edip mezbûr Ali Bey dört bin akçe mehr-i müeccel ile beni tezevvüc ve duhûl etdikden sonra bâyinen tatlîk edip mehr-i mezbûrum zimmetinde kalıp ve bi-gayr-ı hakkın beş bin akçemi dahi ahz u kabz etdi, suâl olunup ciheteyn-i mezbûreteynden cem‘an zimmetinde hakkım olan dokuz bin akçenin mezbûr Ali Bey’den alıverilmesi matlûbumdur dedikde gıbbe’s-suâl mezbûr Ali cevâbında müdde‘iye-i mezbûre târîh-i mezbûrda zevciyet beynimizde kāime iken zimmetimde mütekarrir olan dört bin akçe mehr-i müecceli ve yedinden kabz etdiğim beş bin akçesi üzerine benim ile hul‘ olup ben dahi hul‘-ı mezbûru kabûl etdiğimden sonra hukūk-ı zevciyete müte‘allıka da‘vâdan [68a] herbirimiz âharın zimmetini ibrâ ve iskāt etmiş idik deyü def‘ ile mukābele edicek gıbbe’s-suâl ve’l-inkâr mezbûr Ali Bey def‘-i mezbûrunu isbât sadedinde iken müdde‘iye-i mezbûre merkūm Ali Bey ile vech-i muharrer üzere zimmetinde mütekarrir olan dört bin mehr-i müeccel ve mezbûr Ali Bey def‘ ve teslîm mezbûr Ali Bey dahi tesellüm etdiği beş bin akçesi üzerine hul‘ olup mezbûr Ali Bey dahi hul‘-ı mezbûru kabûl edip hukūk-ı zevciyete müte‘allıka de‘âvîden mezbûr Ali Bey’in zimmetini ibrâ ve iskāt etdiğini tâyi‘aten ikrâr edip mûcebince müdde‘iye-i mezbûre vech-i muharrer üzere mu‘ârazadan men‘ olunup mâ-vaka‘a bi’t-taleb ketb olundu.<br><br>Fî 3 min-Şa‘bâni’l-mu‘azzam sene 1081.<br><br>Şuhûdü’l-hâl: Mehmed Çavuş b. Mehmed, Mehmed Çelebi b. Abdullah kethüdâ-yı muhzırân, Ali Çelebi b. Mustafa, Şükrullah Bey b. ( ), Mehmed Efendi b. Yusuf imâm-ı mescid.</p>          <br><a title="Önceki sayfa" style="text-decoration:none" href="./ayrmetin.php?idno=2681"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2683"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b308"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o556"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>