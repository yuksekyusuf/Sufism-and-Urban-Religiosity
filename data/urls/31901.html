﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 505<br>Hüküm no: 493<br>Orijinal metin no: [72a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatune bt. Sava’nın Çadırcı Mehmed mahallesinde mutasarrıf olduğu dükkânına bir adet kepenk koymasına izin verildiği</b><br><br>Keşf<br><br>Ma‘rûz<br><br>Sâdır olan fermân-ı âlîlerine imtisâlen cânib-i şer‘-i enverden mürsel keşif nâibimiz Merhabâzâde Mahmud Efendi hâssa mi‘mârı hulefâsından es-Seyyid Mehmed ve Mehmed Hasib halîfeler İstanbul’da Gedikpaşa kurbünde Çadırcı Mehmed mahallesinde vâki‘ nezâret-i dâ‘îlerinde olan evkāfdan İskender Paşa Câmi‘-i şerîfinde imâm ve müezzin olanlara galle ve tevliyeti meşrûta Hafîze Hatun Vakfı’ndan mukaddemâ sandalcı ve hâlâ peştemâlci destgâhı odasına varıp cerîdede mazbûtü’l-esâmî Müslimîn huzûrlarında akd-i meclis-i şer‘-i kavîm eyledikde dükkân-ı mezkûrun bi’l-icâreteyn mutasarrıfesi sâhibe-i arzuhâl şahsı mu‘arrefe olan Hatune bt. Sava nâm Nasrâniye meclis-i ma‘kūd-ı mezkûrda derûn-ı arzuhâlde mezkûr Esirci Mehmed b. İsmail ve İbrahim b. Hasan muvâcehelerinde vakf-ı mezbûr mütevellîleri olup kendi nefsinden asîl ve şerîki Müezzin Hafız Mehmed b. Ahmed tarafından vekîl-i mürseli olan İmâm Hafız es-Seyyid Ahmed Efendi b. el-Hâc Mehmed hâzır olduğu hâlde işbu derûnunda akd-i meclis-i şer‘-i kavîm olunan peştemâlci odasının tarîk-i âm tarafında vâki‘ tûlen iki zirâ‘ altı parmak ve arzen iki zirâ‘ dükkân mahâllinin kadîmi üzere bir aded kepengini vaz‘ etmek murâd eylediğimde mezbûrân bi-gayrı hakkın mümâna‘at etmeleriyle vâki‘ olan te‘addîleri men‘ ü def‘ olunmak matlûbumdur deyü da‘vâ eyledikde mi‘mârân-ı mezbûrân ba‘de’l-keşf ve’l-mu‘âyene meclis-i şer‘a gelip işbu mezbûrân Mehmed ve İbrahim’in menzilleri tarîk-i âm aşurı dükkân-ı mezkûrun karşısında olup mahâll-i mezkûr kadîmden dükkân olmağla eser-i binâ olduğunu tarafeyn muvâcehelerinde ihbâr eylediklerinde mezbûrân dahi tasdîk etmeleriyle ol-vechile mahâll-i mezkûre kadîmi üzere iki zirâ‘ olarak bir aded kepenk vaz‘ıyla dükkân binâ olunmakda kimesneye zarar-bîni olmadığı erbâb-ı vukūf mezbûrûnun haberleriyle zâhir ve mütehakkık olmağın mutasarrıfesi Nasrâniye-i mersûmenin vech-i meşrûh üzere binâsına mesâğ-ı şer‘î olmağla izin verilmek iktizâ eylediği İstanbul Mahkemesi’nden huzûr.<br><br>Fî 20 Receb sene [12]23.</p>          <br><a title="Önceki sayfa" style="text-decoration:none" href="./ayrmetin.php?idno=31900"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31902"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b505"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o601"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>