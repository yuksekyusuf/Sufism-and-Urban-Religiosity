﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 322<br>Hüküm no: 267<br>Orijinal metin no: [52b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice Sultan mahallesindeki Ali Bey Vakfı tevliyetinin Hatice bt. İsmail’e tevcihi için beratı istendiği</b><br><br>Tevliyet tevcîhi istid‘âsı<br><br>Ma‘rûz<br><br>Sâdır olan fermân-ı âlîlerine imtisâlen işbu arzuhâl ve derkenâra nazar olundukda nezâret-i dâ‘îlerinde olan evkāfdan İstanbul’da Hadîce Sultân mahallesinde vâki‘ merhûm Ali Bey Vakfı’nın vazîfe-i mu‘ayyene ile tevliyetine ber-vech-i meşrûta bâ-berât ve mülhakı Hümâ Hatun tevliyetine bilâ-berât mutasarrıf olan Mustafa ibnü’ş-şeyh Mehmed bundan akdem fevt oldukda nevbet-i tasarruf amel-i kadîm üzre sulbî oğlu Mehmed’e ba‘de’l-intikāl kable’t-tevcîh merkūm Mehmed dahi fevt olup sulbî oğlu el-Hâc İsmail’e intikāl etmiş ise de ol dahi üzerine tevcîh ve berat ettirmeksizin bundan akdemce vefât ve tevliyet-i mezkûreler sulbiye sahîha kızı Hadîce nâm sagīreye intikāl eylediğinden bahisle tevliyet-i mezkûreler şart-ı vâkıf ve amel-i kadîm üzre babası mahlûlünden sagīre-i mezbûreye tevcîh buyurulmasını vâlidesi ve bâ-hüccet-i şer‘iye vasîyy-i mansûbesi İstanbul’da Langa kurbünde Bostancıbaşı Abdullah Ağa mahallesinde sâkine sahibe-i arzuhâl Âişe bt. Ömer nâm Hatun bi’l-vesâye istid‘â ve istirhâm eylediği mefhûm-ı arzuhâlden müstebân ve tevliyet-i mezkûreler vech-i meşrûh üzre merkūm Mustafa’nın üzerinde olduğu hâmiş-i arzuhâlde mezkûr küçük evkāf muhâsebesi ve derkenârından müstefâd ve nümâyân oldukdan sonra vasîyy-i mezbûrenin sûret-i istid‘âsı vâkı‘a mutâbık ve nefsü’l-emre muvâfık olduğunu mahâlle-i mezbûre imâmı Mustafa Efendi b. İbrahim ve ahâlîsinden Sofalı Osman b. Mehmed Emin nâm kimesneler meclis-i şer‘-i şerîfde alâ-tarîkı’ş-şehâde ihbâr eylediklerinden mâ‘adâ sagīre-i mezbûrenin hîn-i liyâkatine değin umûr-ı vakf-ı mezkûru idâre ve rü’yete vâlidesi mezbûre Âişe Hatun taraf-ı şer‘-i enverden kāimmakām nasb ve ta‘yîn olunmağın bu sûretde meşrûtun-lehâsı sagīre-i mezbûrenin vakt-i rüşd ve sedâdına değin umûr-ı vakf-ı şerîfi kāimmakām-ı mezbûre idâre etmek üzre tevliyeteyn-i mezkûreteyn babası müteveffâ-yı mezbûr el-Hâc İsmail Efendi mahlûlünden sulbiye sahîha kızı sagīre-i mezbûre Hadice’ye tevcîh ve yedine müceddeden berat-ı şerîf-i âlî-şân sadaka ve ihsân buyurulmak emr-i savâb idüğü İstanbul Mahkemesi’nden huzûr.<br><br>Fî 19 min-B sene [1]242</p>          <br><a title="Önceki sayfa" style="text-decoration:none" href="./ayrmetin.php?idno=33693"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33695"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b322"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o568"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>