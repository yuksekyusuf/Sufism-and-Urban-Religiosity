﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 274<br>Hüküm no: 289<br>Orijinal metin no: [26a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail b. Hacı Hüseyin’in, Hafız Hacı Mehmed b. Abdullah’a açtığı alacak davasında iki tarafa iddialarını ispat etmek için mühlet verildiği</b><br><br>Ma‘rûz<br><br>Medîne-i Üsküdar’da Arakıyeci el-Hâc Cafer mahallesi sükkânından sâhib-i arzuhâl İsmail b. el-Hâc Hüseyin medîne-i mezbûrede mahfil-i bâbda meclis-i şer‘-i hatîrde arzuhâlde ismi mezkûr Hafız el-Hâc Mehmed b. Abdullah mahzarında medîne-i mezbûre sükkânından müteveffâ es-Seyyid Mustafa zimmetinde cihet-i deyn-i şer‘îden dört yüz guruş hakkımı taleb ve da‘vâ ve ahz ü kabz ve bana îsâl ve teslîme mezbûr Hafız el-Hâc Mehmed’i tarafımdan vekîl nasb eylediğimde ol dahi meblağ-ı merkūm dört yüz guruşu bi’l-vekâle ahz ü kabz ve üç yüz guruşunu bana def‘ ü teslîm ve yüz guruşunu kendi umûruna sarfla istihlâk edip hattâ bundan akdem meblağ-ı merkūm yüz guruşu mezbûr Hafız el-Hâc Mehmed’den taleb eylediğimde meblağ-ı merkūm yüz guruşu kendi umûruna sarfla istihlâkini ikrâr ve edâya ta‘ahhüd ve meblağ-ı merkūm zimmetinde bana deyni olmak üzere yedime bir kıt‘a temessük dahi i‘tâ etmekle meblağ-ı merkūm yüz guruş ile bi’d-defa‘ât yedimden iktirâz ve kabz eylediği seksen guruş ki cem‘an yüz seksen guruş zimmetinde hakkım olmağla taleb ederim deyü da‘vâ ve mezbûr Hafız el-Hâc Mehmed cevâbında fi’l-hakīka müdde‘î-i mezbûr tarafından vekâleten dört yüz guruş kabz ve üç yüz guruşunu teslîm ve yüz guruşu kendi umûruna sarfla istihlâkini ve deyni olmak üzere temessük verdiğini ikrâr lâkin ba‘dehû meblağ-ı merkūm yüz guruşu dahi müdde‘î-i mezbûra edâ ve teslîm etmiş idim deyü def‘-i şer‘î birle ziyâde müdde‘âsı olan seksen guruşu inkâr etmeğin müdde‘î-i mezbûr ziyâde müdde‘âsını ve mezbûr Hafız el-Hâc Mehmed def‘-i mezkûrunu herbiri isbâta havâle olunup henüz da‘vâlarına faysal verilmediği cerîdede mazbût olup sâdır olan fermân-ı âlîlerine imtisâlen huzûr-ı âlîlerine i‘lâm olundu.<br><br>Fî 21 min-Zilhicce sene 1204</p>          <br><a title="Önceki sayfa" style="text-decoration:none" href="./ayrmetin.php?idno=53313"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53315"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b274"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1073"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>