﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 201<br>Hüküm no: 213<br>Orijinal metin no: [38b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa’nın diğer alacak iddiasının da reddi</b><br><br>Ma‘rûz,<br><br>el-Hâc Mustafa nâm kimesne Mumcu Mustafa Beşe mübâşeretiyle mahfil-i şer‘iyyâta ihzâr etdirdiği el-Hâc Osman muvâcehesinde benim gāib ani’l-beled Yamalıoğlu Mehmed Ağa b. Ali zimmetinde kahve bahâsından altı yüz elli yedi guruş hakkım olmağla meblağ-ı mezbûru ol kadar akçe medyûnu olan sâbık Belgrad Defterdârı müteveffâ es-Seyyid Mehmed Efendi b. Abdullah’ın hayatında üzerine havâle-i mukayyede ile her birimiz bir meclisde iken havâle edip ve her birimiz havâleyi ba‘de’l-kabûl müteveffâ-yı mezbûr es-Seyyid Mehmed Efendi deyn-i mezbûr ile beni ol kadar meblağ medyûnu işbu mezbûr el-Hâc Osman üzerine üçümüz bir meclisde iken havâle-i sahîha-i şer‘iyye ile havâle edip ve her birimiz havâleyi kabûl eylediğimizden sonra hâlâ havâle-i sâniyeye binâen meblağ-ı mezbûr altı yüz elli yedi guruşu mezbûr el-Hâc Osman yedinden taleb ederim deyü ba‘de’d-da‘vâ ve’l-inkâr müdde‘î-i mezbûr ber-vech-i muharrer mudde‘âsını beyâna kādir olmayıp talebiyle mezbûr el-Hâc Osman’a vech-i şer‘î üzere muvâcehesinde yemîn verilmeğin mûcebiyle müdde‘î-i mezbûr husûs-ı mezkûr için merkūm el-Hâc Osman’a bilâ-beyyine bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 11 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42318"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42320"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b201"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o577"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>