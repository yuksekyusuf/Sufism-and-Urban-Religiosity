﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 368<br>Hüküm no: 458<br>Orijinal metin no: [92a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun ve eşi Zeynelabidin’in vefat eden Şüküroğlu İbrahim’in varisleri aleyhindeki alacak davasında anlaşma sağlanması</b><br><br>Bâ-mühr-i efendi,<br><br>Ma‘rûz,<br><br>Medîne-i Bursa sâkinlerinden müteveffâ Şüküroğlu demekle ma‘rûf el-Hâc İbrahim’in verâseti babası el-Hâc Mustafa b. Abdüşşükür b. Abdullah ile zevce-i metrûkesi Râbia bt. Mehmed b. Abdullah’a ve sulbiye sagīre kızları Rukiye ve Emine ve Safiye’ye ba‘de’l-inhisâr medîne-i mezbûrede Tekye mahallesi sâkinelerinden olup İstanbul’da Ayasofya-i kebîr kurbünde müsâfireten sâkine ve zâtı Ahmed Ağa b. Mehmed ve Mahmud Ağa b. Mehmed ta‘rîfleriyle mu‘arrefe olan Fâtıma bt. el-Hâc Hasan nâm hatun meclis-i şer‘-i münîrde zevce-i mezbûre Râbia ile sagīrât-ı mezbûrâtın bâ-hüccet vasîleri olan büyük babaları mezbûr el-Hâc Mustafa taraflarından husûs-ı âti’l-beyânda vekîl olduğu zâtını ârifân es-Seyyid Mehmed Ağa b. es-Seyyid Ali ve Mahmud Ağa b. Mehmed şehâdetleriyle sâbit olan Mehmed Ağa b. Mustafa muvâcehesinde müteveffâ-yı mezbûr Şüküroğlu el-Hâc İbrahim’in hayatında târîh-i i‘lâmdan altı sene mukaddem tarafından sulh ve ibrâya sâbitü’l-vekâle vekîli olan diğer Mehmed nâm kimesne mahmiye-i İstanbul’da Davudpaşa Mahkemesi’nde müvekkilim mezbûr işbu hâzır bi’l-meclis zevcin es-Seyyid Zeynelabidin zimmetinde bâ-temessük ikrârı mûcebince kutnî bahâsından alacağı olan beş yüz on beş guruşa kefîl olmuşdun deyü benden ba‘de’d-da‘vâ ve’l-münâza‘a vekîl-i mezbûr da‘vâ-yı mezkûreden yüz guruş bedel-i makbûza sulh olup mâ‘adâsına müte‘allika âmme-i da‘vâdan zevcim mezbûrun ve benim zimmetimizi ibrâ ve iskāt edip kıbel-i şer‘den yedimize hüccet-i şer‘iyye verilip deyn-i mezbûrdan zimmetimiz berîe olmuş iken, târîh-i i‘lâmdan yirmi beş gün mukaddem müvekkil-i mezbûr el-Hâc Mustafa medîne-i mezbûrede oğlu el-Hâc Mehmed’in vekâletiyle beni mahkemeye ihzâr ve meblağ-ı mezbûru benden da‘vâ, ben dahi hüccet-i mezkûreyi ibrâz ile def‘e tasaddî edip lâkin şâhidlerim İstanbul’da olmağla aczime binâen sulh tarîkiyle tekrâr benden yüz kırk guruş almağa, ben dahi şâhidlerim İstanbul’da olmağla dîvân-ı âlîde görülmek üzere arzuhâl, vekîl-i mezbûr el-Hâc Mehmed’in Âsitâne-i aliyye’ye ihzârı için bir kıt‘a emr-i âlî ısdâr etdirmişdim. El-hâletü hâzihî vekîl-i mezbûr Mehmed Ağa ber-vech-i muharrer müteveffâ-yı mezbûrun vekîli ile hayatında sulh ve ibrâmızı nâtıka hüccet-i mezkûrenin mazmûnunu bi’l-vekâle ikrâr [92b] tasdîk edip müvekkili mezbûr el-Hâc Mustafa’nın ber-vech-i muharrer bedel-i sulh olmak üzere tekrâr benden makbûzu olan yüz kırk guruşu bana redd ü teslîm etmekle ben dahi tamâmen ahz u kabz edip meblağ-ı mezbûrdan müvekkil-i mezbûr zimmetinde bâkī hakkım kalmamağla husûs-ı mezkûre ve târîh-i i‘lâma gelince bi’l-cümle hukūk-ı sâireye müte‘allika âmme-i da‘vâdan zevcim mezbûr ile ben müvekkilân-ı mezbûrân el-Hâc Mustafa ve Râbia Hatun ve sagīrât-ı mezbûrâtdan her birinin zimmetlerini ibrâ ve iskāt edip vekîl-i mezbûr dahi müvekkil-i mezbûr el-Hâc Mustafa meblağ-ı mezbûr yüz kırk guruşdan sagīrât-ı mezbûrâtın hisselerini kendi malından zâmin olmak üzere bana red ve teslîm eylediği yüz kırk guruşa ve târîh-i i‘lâma gelince bi’l-cümle hukūk-ı sâireye müte‘allika âmme-i da‘vâdan zevcim mezbûr ile benim zimmetimizi bi’l-vekâle ibrâ ve iskāt etmekle her birimiz âharın ibrâsını dahi kabûl eyledik. Fîmâ-ba‘d aslâ da‘vâ ve nizâ‘ımız kalmadı dedikde zevci mezbûr es-Seyyid Zeynelabidin ile vekîl-i mezbûr Mehmed Ağa’dan her biri tasdîk edip kat‘-ı nizâ‘ etdiklerinden sonra ber-minvâl-i muharrer ihzârı afv buyurulup sâdır olan emr-i âlînin kaydı terkīn olunmak ricâsında oldukları ma‘lûm-ı devletleri buyuruldukda fermân men-lehü’l-emr hazretlerinindir.<br><br>Fî 13 Muharrem sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42563"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42565"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b368"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o524"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>