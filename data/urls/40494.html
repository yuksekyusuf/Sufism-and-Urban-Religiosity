﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 257<br>Hüküm no: 215<br>Orijinal metin no: [31b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmihan bt. Muslihiddin Ağa’nın mücevher bedelinden Mustafa Bey b. Abdullah’tan altmış guruş alacağı olduğu</b><br><br>Fazîletlü efendi hazretlerinin imzâsıyladır.<br><br>İşbu bâ‘isetü’l-vesîka İsmihan Hânım bt. Muslihiddin Ağa mahfil-i kazâda Saray-ı atîk-i sultânî teberdârlarından Mustafa Bey b. Abdullah mahzarında üzerine takrîr-i da‘vâ edip mukaddemâ silk-i mülkümde münselik olan bir zümrüd taşlı altın hâtemi işbu hâzırân bi’l-meclis Sinan Çelebi nâm kimesne ile Saya bt. Yani nâm Ermeniye yedleriyle mezbûr Mustafa Bey îdâ‘ ve teslîm ol dahi ba‘de’l-istîdâ‘ ve’l-kabz ol hâtemi benden altmış beş kıt‘a riyâlî guruşa iştirâ ve kabûl eyledikden sonra hatta ol hâtemi vech-i muharrer üzere iştirâ ve kabûlünü ve semen-i mezbûr zimmetinde bana deyn olduğunu alâ re’si’l-işhâd ikrâr etmişiken meblağ-ı mezbûru mezkûr Mustafa Bey bana teslîminden imtinâ‘ eder suâl olunup alaverilmesi matlûbumdur dedikde gıbbe’s-suâl mezbûr Mustafa Bey cevâbında sâlifü’z-zikr hâtemi müdde‘iye-i mezbûreden mezbûrân yedleriyle istîdâ‘ ve kabz edip lâkin yedimde zâyi‘ olmuşdur deyu vech-i muharrer üzere semen-i mezbûra iştirâ ve kabûlünü inkâr edicek müdde‘iye-i mezbûreden müdde‘âsını mübeyyine beyyine taleb olundukda udûl-i Müslimînden olup mahmiye-i İstanbul’da Molla Kestel mahallesi sükkânından Mustafa Bey b. Ahmed Çavuş ve el-Hâc Mehmed b. Ahmed nâm kimesneler li-eci’ş-şehâde meclis-i şer‘a hâzırân olup isre’l-istişhâd fi’l-vâki‘ işbu Mustafa Bey müdde‘iye-i mezbûre İsmihan’ın mülkü olup yedimde vedî‘at olan bir zümrüd taşlı altın hâtemi müdde‘iye-i mezbûreden altmış beş riyâlî guruşa iştirâ ve kabûl eyledim el-ân meblağ-ı mezbûr altmış beş riyâlî guruş mezbûre İsmihan’a zimmetimde edâsı vâcib deynimdir deyu huzûrumuzda ikrâr eyledi biz bu husûsa bu vech üzere şâhidleriz şehâdet dahi ederiz deyu herbiri edâ-i şehâdet-i şer‘iyye eylediklerinde şâhidân-ı mezbûrân mahalleleri ahâlîsi Ali Çelebi el-müezzin ve Mirzâ ve Osman Ağa ve Süleyman Beşe ve Üstâd Mustafa Beşe ve Ali Beşe ve Hamza Beşe ve Bâli Çelebi ve Mustafa Beşe ve Mehmed Bey el-cündi ve el-Hâc Ali nâm kimesneler ile ta‘dîl ve tezkiye olunduklarından sonra şehâdetleri makbûle olmağın mûcebince ba‘de’l-hükm mâ-vaka‘a bi’t-taleb ketb olundu.<br><br>Fî evâsıtı Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Hâcı Dilaver b. Abdullah, İsa Bey b. Ahmed, Ahmed Çelebi, Abdurrahman, Osman Beşe, Mustafa Efendi b. Mehmed ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40493"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40495"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b257"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o881"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>