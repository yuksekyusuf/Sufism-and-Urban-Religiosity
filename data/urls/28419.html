﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 71<br>Hüküm no: 3<br>Orijinal metin no: [2a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fransız Loronce v. Covanni’nin Hüseyin Çelebi b. Abdullah’tan alacağına karşılık rehin aldığı evini Hüseyin’e geri vermesi</b><br><br>Françe tüccârından olup mahrûse-i Galata’da Bereketzâde mahallesinde sâkin bâ‘isü hâze’l-kitâb Loronce v. Covanni nâm müste’men hâlâ Françe elçisinin baştercümanı olan Fronini v. Can Batista hazır iken meclis-i şer‘-i şerîf-i enverde mahmiye-i İstanbul’da Yavuzerzâde Sinan Bey mahallesi sükkânından Hüseyin Çelebi b. Abdullah nâm kimesne mahzarında üzerine da‘vâ ve takrîr-i kelâm edip bundan akdem mezbûr Hüseyin Çelebi zimmetinde yedimden iştirâ ve ahz u kabz ve istihlâk eylediği adedi beynimizde ma‘lûm balya ta‘bîr olunur kâğıd bahâsından ba‘de külli’l-hesâb sekiz yüz guruş hakkım olup hatta bin yüz altı senesi Cumâdelâhire’sinin yedinci günü mahmiye-i mezbûrede nâibü’ş-şer‘i’ş-şerîf olan umdetü’l-müderrisîni’l-kirâm Mehmed Efendi b. Eyüb Efendi tarafından bi’l-iltimâs husûs-ı âti’z-zikri tahrîre me’zûnen irsâl olunan Mustafa Efendi b. Ömer’in mahalle-i mezbûrda merkūm Hüseyin Çelebi’nin sâkin olduğu menzilinde sikât-ı makbûletü’l-kelimât huzûrlarında akd eylediği meclis-i şer‘de vech-i mezkûr üzere yedimden iştirâ ve ahz u kabz [ve] istihlâk eylediği balya ta‘bîr olunur kâğıd bahâsından zimmetinde bana edâsı lâzım sekiz yüz guruş deyni olduğunu mezbûr Hüseyin alâ re’s-i istişhâd ikrâr u i‘tirâf ve işhâd dahi eyledikden sonra arsası merhûm el-Hâc Mahmud vakfından senede yedi yüz kırk akçe mukāta‘a ile zevcesi Ayşe Hatun bt. el-Hâc Mehmed ile ale’l-iştirâk taht-ı tasarruflarında ve ebniyesi kezâlik mezbûre ile iştirâken silk-i mülklerinde münselik olup zikrolunan Yavuzerzâde Sinan Bey mahallesinde vâki‘ bir tarafı odabaşı tasarrufunda olan uncu değirmeni ve bir tarafdan es-Seyyid İsmail Çelebi tasarrufunda olan vakıf menzil ve bir tarafı vakıf odalar ve bir tarafı tarîk-i âm ile mahdûd büyût-ı adîdeyi müştemil menzilin ebniyesini mezbûre Ayşe Hatun’un izn ve ma‘rifeti ile târih-i mezbûrdan bir sene tamamına değin bey‘-ı bi’l-vefâ vechi üzere mezbûr Hüseyin Çelebi sekiz yüz guruşa bana bey‘ ve teslîm ben dahi iştirâ ve tesellüm edip semen-i mezbûr sekiz yüz guruşu deyn-i merkūm sekiz yüz guruşa takās ben dahi mukāssa ve kabûl etmeğin husûs-ı mezbûru mevlânâ-yı mezbûr Mustafa Efendi mahâllinde tahrîr ba‘dehû ma‘an ba‘s olunan Mahmud b. Ahmed ve Hasan b. Ali ile meclis-i şer‘a varıp ba‘de’l-inhâ işbu hüccet-i şer‘iye bi’t-taleb tahrîr olundukdan sonra menzil-i mezbûrun arsasını dahi mezbûr Hüseyin Çelebi ve zevcesi merkūme Ayşe Hatun vakf-ı mezbûra bi’l-fi‘il mütevellî olan işbu hazır bi’l-meclis Abdullah Efendi b. Mustafa’nın müvekkilesi Havva Hatun’un izn ve ma‘rifeti ile bana ferâğ ve tefvîz ben dahi tefevvüz ve kabûl ve işbu mütevellî temessüğünün kenarına tahrîr olunmuşidi hâlâ müddet-i mezbûre tamam olmağla menzil-i mezbûru merkūm Hüseyin Çelebi’den taleb eylediğimde edâdan imtinâ‘ ve menzil-i mezbûrda fuzûlen sâkin olup rehniyet üzere tasarrufuma mâni‘ olur suâl olunup alıverilmesi matlûbumdur deyü herbirinin mazmûnu min-külli’l-vahde takrîr-i meşrûhuna mutâbık hüccet-i şer‘iye ve mütevellî temessüğü ibrâz etmeğin gıbbe’s-suâl mezbûr Hüseyin Çelebi cevâbında ben müdde‘î-i mezbûrdan kat‘a kâğıd iştirâ ve kabz etmeyip cihet-i mezbûreden kendiye asla deynim yoğiken yedinden iştirâ ve kabz eylediğim balya ta‘bîr olunur kâğıd bahâsından müdde‘î-i mezbûr Loronce’ye zimmetimde edâsı lâzım sekiz yüz guruş deynim vardır deyü târih-i mezbûrda meclis-i mezkûrda tâyi‘an ikrâr u i‘tirâf edip ve zevcem mezbûrenin izn ve ma‘rifeti ile menzil-i mezbûrun ebniyesini ber-vech-i meşrûh târih-i mezbûrdan bir sene tamamına değin sekiz yüz guruşa müdde‘î-i mezbûr Loronce’ye vefâen bey‘ u teslîm ve semen-i mezbûru deyn-i merkūma takās arsasını dahi mütevellî-i mezbûrenin izn [ve] ma‘rifetiyle ferâğ ve tefvîz etmişidim lâkin ikrâr-ı mezkûrumda kâzibim deyicek fi’l-hakīka mezkûr Hüseyin Çelebi ikrâr-ı mezkûrunda kâzib ve kendi da‘vâ-yı meşrûhasında mubtıl olmadığına müdde‘î-i mezbûr Loronce’ye bi’t-taleb yemîn teklîf olundukda ol dahi hasbe’l-mesûl yemîn billâhillezî enzele’l-İncîle alâ İsa -aleyhisselâm- etmeğin menzil-i mezbûr vakf arsa ile meşgūl olmağla rehneyn-i mezbûreyn fâsid olup ve rehn-i fâsidin hükmü rehn-i sahîh hükmü gibi olmağla edâ-i deyn edinceye değin mürtehin için hakk-ı habsolmağın mûcebiyle menzil-i mezbûru rehniyet üzere müdde‘î-i mezbûra ba‘de’t-teslîm meblağ-ı mezbûr sekiz yüz guruşu edâ ile fekk-i rehne mezkûr Hüseyin Çelebi’ye tenbîh olunup mâ hüve’l-vâki‘ bi’t-taleb ketb olundu.<br><br>Fi’l-yevmi’l-hâdî aşer min-Cumâdelâhire li-sene seb‘a ve mie ve elf.<br><br>Şuhûdü’l-hâl: [2b] A‘lemü’l-ulemâ’i’l-hükkâm ebû’l-mekârim es-Seyyid Mehmed Efendi el-kādî bi-Galata hâlâ, Umdetü’l-mevle’l-izâm Ali Efendizâde Mehmed Efendi el-kādî bi-Galata sâbık, Umdetü’l-müderrisîni’l-kirâm Tefsîrzâde? ( ), Umdetü’l-a‘yân Mustafa Ağa Kethudâ-yı hazret-i Şeyhülislâm-ı sâbık Sâdık Efendi, Çiçegî Solakzâde Halil Ağa b. ( ), Abdullah Efendi el-imâm-ı mahalle-i mezbûre, es-Seyyid İbrahim Efendi b. Abdülfettah, Mehmed Çelebi b. Hüseyin, Müezzin Hasan b. Mehmed, Mehmed Çavuş b. Abdullah, el-Hâc Mehmed b. Mustafa ve gayruhum mine’l-Hâzırîn.<br><br>Yevm-i erba‘a fî 13 min-Cumâdelâhire sene 1107<br><br>Yevmü’l-hamîs fî 14 min-Cumâdelâhire sene 1107<br><br>Yevm-i Cum‘a fî 15 min-Cumâdelâhire sene 1107</p>          <br><a title="Önceki sayfa" style="text-decoration:none" href="./ayrmetin.php?idno=28418"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28420"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b071"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o914"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>