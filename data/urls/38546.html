﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 176<br>Hüküm no: 166<br>Orijinal metin no: [34b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arayıcı esnafından Yuvan’ın tarla hissesini İspir v. Anaştaş’a satması</b><br><br>Alacehrilik, nısf.<br><br>Vilâyet-i Anadolu’da medîne-i Kayseriye’ye tâbi‘ Molu karyesi re‘âyâsından olup mahmiye-i İstanbul’da Samatya’da mütemekkin arayıcı esnâfından Yuvan v. Sava zimmî meclis-i şer‘-i hatîr-i lâzımü[‘t-tevkīrde] işbu hâmilü’r-rakīm İspir v. Anaştaş zimmî muvâcehesinde karye-i mezbûrede vâki‘ Yıkıkkaya nâm mahâlde bir tarafdan Caferoğlu Bekir ve bir tarafdan Araboğlu Ali ve bir tarafdan Derviş Ağa tarlası ve bir tarafdan tarîk-i âm ile mahdûd bir kıt‘a alacehrilik tarlanın nısfı benim ve nısf-ı âharı Papa Kiryako zimmî ile ale’l-iştirâki’s-seviyy bâ-tapu taht-ı tasarrufumuzda olmağla ben zikr olunan tarladan mutasarrıf olduğum nısf hissemi beynimizde ma‘lûm bedel mukābelesinde mersûm İspir zimmîye bâ-ma‘rifet-i sâhib-i arz ferâğ ve tefvîz ve mahâllinde zabta tarafımdan merkūmu taslît eylediğimde ol dahi ber-vech-i muharrer tefevvüz ve kabûl eyledikden sonra bedel-i ma‘lûm-ı mezkûru merkūm İspir zimmî bana def‘ ü teslîm ben dahi yedinden ahz ü kabz eyledim, fîmâ-ba‘d mârrü’z-zikr tarlanın nısfı mersûm İspir zimmînin dâhil-i havza-i tasarrufu olup benim kat‘a alâka ve medhalim kalmamışdır dedikde, gıbbe’t-tasdîki’l-mu‘teber mâ-vaka‘a [bi’t-taleb ketb olundu.]<br><br>Fî 10 R sene [1]242<br><br>Şühûdü’l-hâl: Fettah Çelebi el-muhzır, Öteoğlu Ali, el-Hâc Ömer Ağa, Arnavud Mehmed, Ali Çelebi el-muhzır, İsmail, Mehmed Çelebi el-muhzır,<br><br>Taşçıoğlu Todori v. Yovakim, Anaştaş v. Yovakim, Nikola v. Artin.</p>          <br><a title="Önceki sayfa" style="text-decoration:none" href="./ayrmetin.php?idno=38545"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38547"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b176"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o534"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>