﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 341<br>Hüküm no: 413<br>Orijinal metin no: [54a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Ayşe Hatun bt. Salih’in, mehir ve nafaka bedelinden alacağı olduğu iddiasıyla kendisini boşayan kocası Ali Ağa b. Yusuf’a açtığı davada haksız bulunduğu</b><br><br>Ma‘rûz<br><br>Sahibe-i arzuhâl Şerife Âişe Hatun bt. Salih zâtı ba‘de’t-ta‘rîfi’ş-şer‘î dîvân-ı âlîlerinde ma‘kūd meclis-i şer‘de zevc-i mutallıkı Ali Ağa b. Yusuf ile terâfu‘larında mezbûr zevcim olup târih-i i‘lâmdan iki ay mukaddem beni tatlîk etmekle zimmetinde mütekarrer ve ma‘kūdün-aleyh dört bin beş yüz akçe mehr-i müeccel ve kezâlik mehr-i mu‘accel olmak üzere ma‘kūdün-aleyh üç yüz guruş kıymetli bir câriye ve mecmû‘u iki yüz üç guruş kıymetli ber-mûceb-i defter eşyâ-i ma‘lûme ve nafaka-i iddet-i mu‘ayyene-i ma‘lûme hakkımı mezbûrdan taleb ederim deyü ba‘de’d-da‘vâ ve’s-suâl mezbûr Ali Ağa müdde‘iye-i merkūmenin ber-minvâl-i muharrer zevce-i mutallakası olduğunu ikrâr lâkin mehr-i mu‘accel olmak üzere müdde‘âsını bi’l-külliye inkârından mâ‘adâ merkūme Şerife Âişe’yi tatlîk eylediğimde zimmetimde mütekarrer ve ma‘kūdün-aleyh otuz guruş bir rub‘ mehr-i müeccelini tamamen merkūmeye edâ ve teslîm ve bir hamam sileceği ve bir peştemal dahi verip nafaka-i iddet-i mu‘ayyenesine ve meûnet-i süknâsına ve ibtidâ-i zevciyetden târih-i mezbûra gelince beynimizde cereyân eden hukūk-ı zevciyete ve gayra müte‘allika âmme-i da‘vâdan zimmetimi ibrâ-i âm ile ibrâ ve ıskāt etmişidi deyü eylediği def‘ini udûlden olan Molla Halil ve Bektaş nâm kimesneler şehâdetleriyle merkūme Âişe muvâcehesinde vech-i şer‘î üzere ba‘de’l-isbât merkūme Şerife Âişe dahi def‘-i meşrûhu mukırre ve mu‘terife olmağın mûcebince merkūme Âişe mezbûr Ali Ağa’ya bî-vech mu‘ârazadan men‘ olunduğu huzûr-ı âlîlerine i‘lâm olundu bâkī fermân hazret-i veliyyü’l-emrindir.<br><br>Fî 26 Şevval sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7452"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7454"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b341"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o607"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>