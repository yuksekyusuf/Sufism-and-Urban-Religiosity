﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 680<br>Hüküm no: 808<br>Orijinal metin no: [102b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yahudi Arhondi bt. Yahya’nın Handan Sultan Vakfı arsası üzerinde tasarrufunda bulunan menzilinin yanması üzerine arsasını vakfa teslim ettiği</b><br><br>Medîne-i Galata’ya tâbi‘ Ortaköy sükkânından Arhondi bt. Yahya nâm Yahûdî tarafından husûs-ı âti’l-beyânı ikrâra vekîl olup Sefer Efendi b. Mehmed ve Bayram b. Abdullah nâm kimesneler şehâdetleri ile vekâleti sâbite olan Portugal cemâ‘atinden Mosi v. David nâm Yahûdî mahfil-i kazâda mahmiye-i İstanbul’da vâki‘ merhûm Sultan Süleyman Han hazretlerinin vâlideleri fahrü’l-muhadderât Handan Sultan Evkāfı’nın merhûm es-Seyyid Velayet Efendi evlâdından meşrûtiyyet üzere bi’l-fi‘il mütevellîsi olan işbu bâ‘isü’l-kitâb fahrü’s-sâdât es-Seyyid Mahmud Çelebi b. es-Seyyid Mustafa Çelebi mahzarında bi’l-vekâle ikrâr ve takrîr-i kelâm edip evkāf-ı mezbûre müsakkafâtından olup mahmiye-i mezbûrede Frenk mahallesinde vâki‘ bir tarafı Hüseyin Ağa tasarrufunda olan arsa-i muhterikaya ba‘zan Kasım Paşa vakfı ve ba‘zan tarîk-i âm ve bir tarafı a‘lemü’l-ulemâ’i’l-mütebahhirîn Abdurrahman Efendi mülkü ve bir tarafı tarîk-i âm ile mahdûd tûlen ve arzan be-hesâb-ı şatrancî bin yüz otuz iki buçuk zirâ‘ arsa üzerine mebnî fevkānî ve tahtânî büyût-ı müte‘addideyi müştemil menzil icâre-i mu‘accele ve beher şehr iki yüz kırk akçe vakf-ı mezbûre ücret-i mü’eccele ile müvekkilem mezbûre Arhondi’nin taht-ı tasarrufunda iken bin yetmiş senesi Zilka‘desi’nin on altıncı gününde vâki‘ olan harîk-i ekberde bi’l-külliye muhterik olup arsa-i hâliye kalmışdır hâlâ müvekkilem mezbûre kendi rızasıyla arsa-i muhterikadan kasr-ı yed edip vakıf cânibine arsa-i mezbûreyi teslîm eyledi ba‘de’l-yevm mütevellî-i mûmâ-ileyh keyfe mâ yeşâ’ ve yahtâr vakıf için zabt ve tasurruf eylesin müvekkilem mezbûre Arhondi’nin arsa-i mezkûrede kat‘a alâka ve medhali kalmadı dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâdis aşer min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: el-Hâc Ahmed b. Enes, Abdi b. Hüseyin, Rasûl b. Rıdvan, Osman Çelebi b. Abdullah, Ali Bey b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=25694"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25696"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b680"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o963"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>