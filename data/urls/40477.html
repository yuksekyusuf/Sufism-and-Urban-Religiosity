﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 241<br>Hüküm no: 198<br>Orijinal metin no: [29a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Anestos v. Tetoki’nin Çukur mahallesindeki mülk evini otuz bin akçeye Mehmed Çelebi b. Ali’ye sattığı</b><br><br>Vilâyet-i Rumeli’nde Mora sancağında Ayopetro kazâsına tâbi‘ Ayoya nâm karye sâkinlerinden Anestos v. Tetoki nâm zimmî tarafından husûs-ı âti’z-zikre vekîl olup vekâleti Yani v. Panayot ve Yorgi [v.] Panayot nâm zimmîler şehâdetleri ile şer‘an sâbit olan Mihal v. Nikola nâm zimmî meclis-i şer‘-i hatîr-i lâzimü’t-tevkīrde işbu bâ‘isü’r-rakīm zahrü’l-eşbâh Mehmed Çelebi b. Ali mahzarında bi’l-vekâle ikrâr ve takrîr-i kelâm edip müvekkil-i mezbûr Anestos’un silk-i mülkünde olup mahmiye-i İstanbul’da Yenikapı kurbünde Çukur mahallesinde vâki‘ bir tarafı Yanaki v. Yorgaki nâm zimmî mülküne ve bir tarafı Kostantin v. Dimitri mülküne ve bir tarafı sâhil-i bahre ve bir tarafı cidâr-ı hısn ve bazen tarîk-ı âmma müntehî üç bâb tahtânî odaları ve bir kenîfi müştemil mülk menzilini bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî bey‘-i bâtt-ı sahîh-i şer‘î ile otuz iki bin akçeye vekâletim hasebiyle mezbûr Mehmed Çelebi’ye bey‘ ve teslîm ol dahi vech-i muharrer üzere iştirâ ve kabûl ve tesellüm eyledikden sonra semeni olan meblağ-ı mezbûr otuz iki bin akçenin on sekiz bin akçesini müvekkil-i mezbûrun cihet-i deyn-i şer‘îden zimmetinde müşterî-i mezbûr Mehmed Çelebi’ye deyni olan on sekiz bin akçeye takās edip ol dahi minvâl-i muharrer üzere mukāssa ve kabûl edip semen-i bâkī on dört bin akçeyi dahi tamâmen mezbûr Mehmed Çelebi yedinden vekâletim hasebiyle ahz u kabz eyledim ba‘de’l-yevm menzil-i mahdûd-ı mezbûr merkūm Mehmed Çelebi’nin mülk-i müşterâsıdır keyfe mâ yeşâ ve yahtâr mutasarrıf olsun dedikde gıbbe’t-tasdîkı’l-mu‘teber mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâlis aşer min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Derviş Efendi b. el-Hâc Mustafa, el-Hâc Ahmed b. el-Hâc Mustafa, Rıdvan Bey b. Abdullah el-cündi, Hasan b. Abdullah, Siyami b. Hayatî, Mustafa Çelebi b. İskender, el-Hâc Yunus b. Nuh, el-Hâc Ömer b. Ali, Yusuf Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=40476"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40478"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b241"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o884"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>