﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 404<br>Hüküm no: 346<br>Orijinal metin no: [114a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hoca Muhyiddin mahallesinde Haremeyn Evkafı’ndan olan evi kiralayan Hüseyin Ağa b. Memi’nin hüccet talebi</b><br><br>Sâhibü hâze’l-kitâb Yusuf b. Abdülmennan meclis-i şer‘-i şerîfe hâzır olup takrîr-i kelâm ve ta‘bîr ani’l-merâm kılıp <<Medîne-i Münevvere evkāfından olup>> Medîne-i Münevvere Evkāfı’ndan olup Edirne kapısı dâhilinde Hoca Muhyiddin mahallesinde vâki‘ bir tarafı Mehmed Çavuş mülkü ve bir tarafı Hüseyin Beşe b. Hasan er-râcil mülkü ve iki tarafı tarîk-i âm ile mahdûd olan menzili icâre-i mu‘accel ve müeccele ile mutasarrıfe olan Râziye bt. Hasan nâm hatun fevt olup evlâd-ı kalmamağla cânib-i evkāf-ı mezbûreden âhara îcâr olunmak lâzım geldikde bi’l-fi‘il evkāf-ı mezbûre mütevellîsi olan ebnâ-i sipâhiyândan fahrü’l-akrân Hüseyin Ağa b. Memi menzil-i mezbûru istîcâr murâd eden tâlibîne arz edip âhirü’l-emr iki bin akçe icâre-i mu‘accele ve beher mâh otuzar akçe ücret-i müeccele ile benim üzerimde karâr edip âhirü’l-emr ziyâde ile tâlib bulunmamağla mütevellî-i mezbûr iki bin akçe benden icâre-i mu‘accele aldıkdan sonra târîh-i kitâb şehri gurresinden beher mâh otuzar akçe ücret-i müeccele ile bana îcâr edip ben dahi vech-i meşrûh üzere istîcâr ettiğimden sonra tasarrufu için yedime temessük def‘ ve i‘tâ etmişdir. Nazar olunup mûcebince savb-ı şer‘-i şerîfden elime hüccet-i şer‘iyye verilmek matlûbumdur deyu mütevellî-i mezbûrun imzâsıyla mümzâ ve hatemi ile mahtûm ve isneyn ve selâsîn ve elf senesi Şa‘bânü’l-mu‘azzamı’nın evâili ile müverrah temessükünü ibrâz edip nazar olundukda min-külli’l-vücûh merkūm Yusuf’un takrîrine mutâbık bulunmağın mûcebince işbu hurûf ber-sebîl-i temessük ketb olunup yedi tâlibe def‘ olundu.<br><br>Tahrîren fi’l-yevmi’l-hâdî aşer min-Şa‘bâni’l-mu‘azzam li-sene isneyn ve selâsîn ve elf.<br><br>Şühûdü’l-hâl: Mustafa Çelebi b. Şaban el-cündî, Sefer Beşe er-râcil, Abdülkerim ed-dellâl, Abdulbâki, Ömer Çelebi el-cündî, Mustafa Çelebi Kâtib-i vakf-ı mezbûr.</p>          <br><a title="Önceki sayfa" style="text-decoration:none" href="./ayrmetin.php?idno=11676"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11678"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b404"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o713"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>