﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 519<br>Hüküm no: 644<br>Orijinal metin no: [123b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kurşunlu Han’daki kiracıların odalarının kirasına yapılan zama itirazlarının yersiz olduğu</b><br><br>Ma‘rûz.<br><br>Tüccâr tâifesinden ashâb-ı arzuhâl Uğurlu ve Mardiros ve Kirkor ve Agop ve Filyos ve diğer Mardiros nâm zimmîler meclis-i şer‘de derûn-ı arzuhâlde mezkûr Simkekşhâne kurbünde vâki‘ Kurşunluhan demekle ma‘rûf hânda fevkānî ve tahtânî yirmi dört bâb odaya mutasarrıf olan sâbıkā Darbhâne-i âmire kâtibi merhûm Ömer Efendi’nin kebîre kızı ve sâir evlâd-ı sıgārının bâ-hüccet vasiyy-i mansûbesi olan Emetullah nâm hatunun vekîl-i şer‘îsi el-Hâc Hasan nâm kimesne mahzarında biz kadîmden berü hân-ı mezbûr müstecirlerinden olup zikrolunan odalarda kadîmden berü beher şehr ellişer para icâre ile sâkinler iken vekîl-i mezbûr hilâf-ı kadîm bir seneden berü beherodabaşına onar para dahi zam ve gadretmişdir ve zikrolunan odaların el-yevm ellişer paradan ziyâde icâreye tahammülü yokdur deyü her biri ba‘de’d-da‘vâ ve’l-münâza‘a istikşâf-ı hâl için kıbel-i şer‘den bi’t-taleb kâtib dâ‘îleri irsâli ile mârru’z-zikr odaların ecr-i misli imâm ve müezzin ve sâir civârda sâkin cemm-i gafîr bî-garaz Müslimînden tefahhus ve suâl olundukda zikrolunan odaların beher şehr altmışar paraya icâra ecr-i misilleridir bundan noksan ile îcâr olunmak eytâm-ı mezbûrûna gadrdır deyü ihbâr etmeleriyle müdde‘ûn-ı mezbûrûn ber-vech-i muharrer altmışar paradan noksan icâra teklîfinden men‘ olundukları huzûr-ı âlîlerine i‘lâm olundu. Fermân hazret-i veliyyü’l-emrindir.<br><br>Fî 23 Cumâdelâhire sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=5567"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5569"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b519"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o641"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>