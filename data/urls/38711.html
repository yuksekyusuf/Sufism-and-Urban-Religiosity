﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 299<br>Hüküm no: 331<br>Orijinal metin no: [54b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haçador v. Sava’nın Bor kasabasının Çarşı mahallesinde bulunan menzil ve içindeki eşyalarını satması</b><br><br>Menzil [ve] eşyâ mübâya‘ası, 800 guruş<br><br>Vilâyet-i Anadolu’da Niğde sancağında Bor kasabasında Çarşı mahallesi re‘âyâsından olup mahmiye-i İstanbul’da Langa Yenikapısı kurbünde Çatal odalarda mütemekkin Haçador v. Sava zimmî meclis-i şer‘-i hatîr-i lâzımü’t-tevkīrde işbu hâmilü’r-rakīm Anfiyel v. Dimitri zimmî muvâcehesinde ikrâr-ı tam ve takrîr-i kelâm edip akd-i âti’z-zikrin sudûruna değin yedimde müstakıllen mülk ve hakkım olup zikr olunan Bor kasabasında Çarşı mahallesinde vâki‘ bir tarafdan Bezzâzistân ve bir tarafdan kilise ve bir tarafdan haffâfhâne ve bir tarafdan tarîk-i âm ile mahdûd üç oda ve bir örtme ve bir sofa ve bir kenîf ve bir mikdâr havluyu müştemil bir bâb mülk menzilimi altı yüz elli guruşa ve derûnunda mevcûde bâ-defter-i müfredât eşyâ-yı ma‘lûmemi dahi yüz elli guruşa tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile mersûm Anfiyel zimmîye bey‘ ü temlik ve mahâllinde zabta tarafımdan mersûmu taslît eylediğimde, ol dahi ber-vech-i muharrer iştirâ ve temellük ve kabûl eyledikden sonra semenleri olan meblağ-ı mecmû‘-ı mezbûr sekiz yüz guruşu müşteri-yi mersûm bana def‘ ü teslîm, ben dahi yedinden tamamen ahz ü kabz eyledim, fîmâ-ba‘d menzil-i mahdûd-ı mezkûr ve eşyâ-yı ma‘lûme mersûm Anfiyel zimmînin mâl-ı müşterâsı ve hakk-ı sırfı olup benim kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî-gurre-i B sene [1]242.<br><br>Şühûdü’l-hâl: Muhzır Emin Çelebi, Muhzır Abdulfettah Çelebi, Muhzır Mehmed.<br><br>Markar v. ( ) Karalam, Kostandi v. Nayos, Yorgi v. Lefter, Oresti v. Nikola, İstefan v. Lefter, Avraham v. Toma zimmîler.<br><br>[55a-58a arası boş]</p>          <br><a title="Önceki sayfa" style="text-decoration:none" href="./ayrmetin.php?idno=38710"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38712"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b299"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o514"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>