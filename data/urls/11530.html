﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 258<br>Hüküm no: 199<br>Orijinal metin no: [66b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çadırcı mahallesinden Mustafa Bey b. Abdülmennan’ın ev vakfı</b><br><br>Elhamdülillâhi Rabbü’l-erbâbi ve mâlikü’r-rikâbi ve’s-salâtü alâ-âlihî ve ashâbihi ammâ ba‘d işbu kitâb-ı sıhhat nisâbın sâhibi mahmiye-i Kostantıniyye mahallâtından Çadırcı mahallesi sâkinlerinden fahrü’l-akrân Mustafa Bey b. Abdülmennan meclis-i şer‘de li-ecli’t-tescîl mütevellî ta‘yîn eylediği el-Hâc Hasan Bey b, Mehmed mahzarında takrîr-i kelâm edip mahalle-i merkūmede vâki‘ bir tarafı Haremeyn-i Şerîfeyn vakfına ve bir tarafı mahalle-i mezbûre müezzinine mevkūf olan menzile ve bir tarafı Hasan Çavuş b. ( ) mülküne ve bir tarafı tarîk-i âmma müntehî olup iki bâb tahtânî ve üç bâb fevkānî evleri ve muhavvatayı ve bi’r-i mâyı müştemil olan mülk menzilimi vakf-ı sahîhi şer‘î ile [vakfedip] şöyle şart eyledim ki hayâtda oldukca içinde sâkin olam vefâtımdan sonra zevcem Râziye bt. Abdullah’a ve ba‘dehû evlâdım ve evlâd-ı evlâd-ı evlâdım ile’l-inkırâz sâkin olalar ve ba‘de’l-inkırâz menzil-i merkūm ecr-i misli ile îcâr olunup her sene hâsıl olan ücreti Medîne-i Münevvere fukarâsına irsâl oluna deyu şart ve ta‘yîn edip menzil-i mezbûru mütevellî-i merkūma teslîm-i şer‘î ile teslîm edip ol dahi kabz ve tesellüm edip vakfiyyet üzere mutasarrıf oldu deyu tertîb-i vakf ve şerâit ve ta‘yîn-i kuyûd ve zavâbıt eyledikde mütevellî-i merkūm dahi bi’l-müvâcehe tasdîk edip emr-i vakf tamâm oldukdan sonra vâkıf-ı mezbûr takrîr-i kelâm edip vakf-ı akār Hazret-i İmâm-ı Azam rahmetullâhi re’y-i şerîfleri üzere lâzım olmayıp rücû‘u câiz olmağın vakf-ı mezbûrdan rücû‘ ettim deyu mütevellî-i merkūmdan istirdâd ettikde mütevellî-i mesfûr dahi cevâb verip İmâmeyn-i hümâmeyn katlarında vakf-ı akārın lüzûm ve devâm ve te’yîd emr-i mütehattimdir deyu redden imtinâ‘ edip sadr-ı kitâbda tevkī‘-i refî‘i vâki‘ hâkimü’ş-şer‘a murâfa‘a oldukdan sonra hâkim-i mûmâ-ileyh dahi cânib-i lüzûmu vakfa evlâ ve ahrâ görüp İmâmeyn-i hümâmeyn kavilleri üzere vakf-ı akārın sıhhat ve lüzûmuna hükmedicek vâkıf-ı mezbûr bu bâbda mubtıline fevz ü felâh bulmayıp vakf-ı merkūm vakf-ı sahîh ve lâzım olup min-ba‘d nakz ve nakzına mecâl muhâl ve mümteni‘ü’l-ihtimâl oldu “Fe men-beddelehû ba‘de mâ-semi‘ahu fe-innemâ ismühû ale’llezîne yübeddilûnehû innellâhe semî‘un alîm” ve ecrü’l-vâkıf ale’l-hayyi’l-cevâdi’l-kerîm.<br><br>Tahrîren fî-evâhiri Saferi’l-hayr min-şühûri sene sitte ve ışrîn ve elf.<br><br>Şühûdü’l-hâl: Mustafa Efendi b. Abdi el-imâm, Ömer Efendi b. Bekir el-müezzin, Bekir b. Mehmed, Mustafa b. Mehmed, Rıdvan b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11529"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11531"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b258"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o760"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>