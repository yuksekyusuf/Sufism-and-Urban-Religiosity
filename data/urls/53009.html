﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 232<br>Hüküm no: 407<br>Orijinal metin no: [66a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstavroz köyünde oturan Fatma ile komşusu Ömer Ağa’nın evleri konusundaki davada birbirlerine olan zararlarının engellenmesi</b><br><br>Ma‘rûz,<br><br>Vârid olan fermân-ı âlîlerine imtisâlen taraf-ı şer‘den irsâl olunan Ahmed Efendi d[â‘îleri] izzetlü mi‘mâr ağa tarafından ta‘yîn olunan İbrahim Halîfe ve Halil Halîfe ile Üsküdar’da İstavros karyesinde vâki‘ sahibe-i arzuhâl Fâtıma’nın menziline varıp cemâ‘at-i Müslimîn huzûrlarında akd-i meclis-i şer‘-i şerîf ettikde mezbûre Fâtıma câr-ı mülâsıkı Ömer Ağa’nın tarafından vekîli Abdullah Ağa ile mürâfa‘a-i şer‘-i şerîf olduklarında mezbûre Fâtıma’nın menzili sakfının tûlen altı buçuk zirâ ve arzen on sekiz parmak saçağının damlası müvekkil-i mezbûrun menzili dâhilinde olup târih-i i‘lâmdan iki sene mukaddem müceddeden binâ ihdâs eylediği sed duvar üzerine kadîmden bi-hakkın cereyân edip damlasının hak ve cereyânı olduğu el-Hâc Ali b. Süleyman ve Mehmed b. Mustafa ve Mehmed Beşe b. Abdullah nâm kimesneler şehâdetleriyle vekîl-i mezbûrun muvâcehesinde vech-i şer‘î üzere sâbit oldukdan sonra yine mezbûre Fâtıma’nın zikrolunan menzilinin sofa ve bir bâb odasının ziyâsı kadîmi pencerelerine munhasır iken yine müvekkil-i mezbûr zikrolunan pencerelerinin önüne târih-i mezkûrda mürtefi‘ ebniye ve duvar ihdâs eylediği yine şâhidân-ı mezbûrân şehâdetleriyle ba‘de’s-sübût zikrolunan ebniye [ve] duvar mezbûre Fâtıma’nın menzilinin mahâll-i mezkûrunun ziyâsını sed ve gāyet karanlık olup zarar-ı fâhiş olduğu mu‘âyene olundukdan sonra müvekkil-i mezbûr Ömer Ağa merkūme Fâtıma’nın zikrolunan damlasının cereyânına mümânâ‘at etmeyip ve bu minvâl-i muharrer ziyâsının zarar-ı şer‘îsini def‘ etmek üzere mezbûr dâ‘îleri vekîl-i mezbûra tenbîh eylediğini merkūm dâ‘îleri mahâllinde tahrîr ba‘dehû meclis-i şer‘a gelip inhâ eylediği huzûr-ı âlîlerine i‘lâm olundu.<br><br>Fî 3 Recebi’l-ferd sene 1155</p>          <br><a title="Önceki sayfa" style="text-decoration:none" href="./ayrmetin.php?idno=53008"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53010"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b232"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o243"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>