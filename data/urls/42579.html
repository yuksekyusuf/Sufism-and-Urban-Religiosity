﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 378<br>Hüküm no: 473<br>Orijinal metin no: [96a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Musa b. Mehmed’in vefat eden Selim b. Mehmed’in varisleri eşi Hanife ve sairleri aleyhindeki alacak davasının reddedilmesi</b><br><br>Müteveffâ el-Hâc Selim b. Mehmed’in verâseti zevce-i metrûkesi Hanife Hatun ile sulbî sagīr oğlu Süleyman ve sulbiye sagīre kızı Âişe’ye ba‘de’l-inhisâ[r] sâhib-i arzuhâl Musa b. Mehmed mahfil-i şer‘iyyâtda kendi tarafından asâleten ve sagīretân-ı mezbûrânın bâ-hüccet vasîleri olmağla vesâyeten tereke-i müteveffâ-yı mezbûra vâzı‘atü’l-yed ve zâtı ta‘rîf-i şer‘î ile mu‘arrefe olan zevce-i mezbûre Hanife Hatun muvâcehesinde müteveffâ-yı mezbûr el-Hâc Selim’i hayatında vatan-ı asliyyem olan Göllükesri kazâsında kâin bir kıt‘a çiftliğimi yüz altmış guruşa âhara bey‘a ve tarafımdan vekîl edip ol dahi ba‘de’l-kabûlü’l-vekâle yüz altmış guruşa âhara bey‘ ve kabz-ı semen edip lâkin semen-i mezbûru bana kable’t-teslîm mücehhelen vefât etmekle meblağ-ı mezbûr yüz altmış guruşu ve müteveffâ-yı mezbûre Hanife Hatun cevâbında tereke-i müteveffâ-yı mezbûra bi’l-verâse ve bi’l-vesâye vaz‘-ı yedini ikrâr ve müdde‘î-i mezbûrun ber-vech-i muharrer müdde‘âsını inkârından mâ‘adâ müdde‘î-i mezbûr husûs-ı merkūmu yetmiş bir senesi Zilhiccesi evâsıtında Kocamustafapaşa kurbünde Uzun Yusuf mahallesinde sâkine olduğum menzilimde benden ba‘de’d-da‘vâ ve’l-inkâr müdde‘î-i mezbûr Musa da‘vâ-yı mezkûresinden bâ-vesâtet-i muslihîn benimle yüz guruş bedel-i makbûza sulh olup mâ‘adâsına ve ecr-i misline ve târîh-i mezbûra gelince sâire müte‘allika âmme-i da‘vâ ve kâffe-i mutâlebâtdan zevcim müteveffâ-yı mezbûr ile benim ve sagīrân-ı mezbûrânın zimmetlerini ibrâ ve iskāt dahi etmiş idi deyü ba‘de’d-def‘ ve’l-inkâr dâfi‘a-i mezbûre Hanife ber-vech-i meşrûh def‘ini Silahdâr Ocağı çavuşlarından Hasan Ağa b. Halil ve Mahmud Çelebi b. Hüseyin ve Mehmed Çelebi b. Veli nâm üç nefer kimesneler şehâdetleriyle muvâcehesinde vech-i şer‘î üzere ba‘de’l-isbât ve’t-tezkiye şehâdetleri makbûle olmağın mûcebiyle müdde‘î-i mezbûr Musa husûs-ı mezkûr için mezbûre Hanife’ye bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 23 M sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42578"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42580"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b378"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o520"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>