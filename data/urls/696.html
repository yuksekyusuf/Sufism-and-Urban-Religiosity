﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 351<br>Hüküm no: 513<br>Orijinal metin no: [76b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yusuf b. Abdullah tedbir ile âzat edilmiş olduğundan sahibinin vefâtından sonra hürriyetine kavuştuğu</b><br><br>İşbu râfi‘u’l-kitâb açık kaşlı, gök elâ gözlü, orta boylu, sarışın Rusiyyü’l-asl Yusuf b. Abdullah nâm şâbb-ı emred meclis-i şer‘de mahmiye-i İstanbul’da Hoca Hayreddin Mahallesi’nde sâkin iken bundan akdem vefât eden Maksud b. Murad nâm müteveffânın bi’l-inhisâr vârisleri olan zevce-i metrûkesi Rahime bt. Mustafa nâm hâmil tarafından vekîl ve sulbiye sagīre kızları Âişe ve Cennet’in tesviye-i umûrlarına kıbel-i şer‘den mansûb vasî olan li-ebeveyn ammileri Mehmed Beşe b. Murad mahzarında üzerine da‘vâ ve takrîr-i kelâm edip ben müteveffâ-yı mezbûrun abd-i memlûkü olmağla müteveffâ-i mezbûr bana târîh-i kitâbdan bir buçuk sene mukaddem hâl-i sıhhatinde benim vefâtımdan kırk gün mukaddem hür ol deyü beni tedbîr-i mukayyed ile tedbîr edip müddet-i mezbûre münkaziye olup ba‘dehû fevt olmağla ben mezbûrun cemî‘ mâlından hür olmuş iken hâlâ vasiyy-i mezbûr ve müvekkile-i mezbûre Rahime bana yine müteveffâ-i merkūmun muhallefâtından olmak zu‘mu ile vaz‘-i yed ederler, suâl olunup üzerimden yed-i âdiyeleri kasr ve izâle olunmak matlûbumdur dedikde gıbbe’s-suâl ve akībe’l-inkâr mevsûf-ı mezbûrdan müdde‘âsını mütebeyyine beyyine taleb olundukda udûlden el-Hâc Satılmış b. İbrahim ve Salih Beşe b. Mehmed nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka müteveffâ-i mezbûr Maksud abd-i memlûkü mevsûf-ı mezbûr Yusuf’u târîh-i mezbûrda vech-i muharrer üzere tedbîr-i mukayyed ile bizim huzûrumuzda tedbîr eyledi, müddet-i mezbûre münkaziye olup ba‘dehû fevt olmağile mevsûf-ı mezbûr müteveffâ-i mezbûrun cemî‘ mâlından hür olmuşdur, biz bu husûsa şâhidleriz şehâdet dahi ederiz deyü herbiri edâ-yı şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcebince hürriyetine hüküm-birle mâ-vaka‘a bi’t-taleb ketb olundu.<br><br>Fi’l-yevmi’s-sâdis aşer min-Zilhicceti’ş-şerîfe li-sene erba‘a ve sittin ve elf.<br><br>Şuhûdü’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=695"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=697"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b351"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o366"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>