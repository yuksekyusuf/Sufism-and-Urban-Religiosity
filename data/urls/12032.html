﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 161<br>Hüküm no: 114<br>Orijinal metin no: [74-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Salih Efendi’nin vefatıyla küçük oğlu Mehmed Tâhir ile reşid olmayan kızı Hatice’ye intikal eden evler ile bahçe hisselerinin satışına izin verilmesi</b><br><br>İbrahim, izin<br><br>Numara: 145, 45 guruş<br><br>Mahmiye-i İstanbul’da Kadırga Limanı kurbünde Bostânî Ali mahallesinde sâkin iken bundan akdem vefât eden el-Hâc Mehmed Salih Efendi b. Mehmed’in sulbî sagīr oğlu Mehmed Tâhir ve sulbiye kebîre kızı gayr-ı reşîde Hadice’nin enişteleri vetesviye-i emrlerine bâ-hüccet-i şer‘iye vasîyy-i mansûbları Mâliye Hazîne-i celîlesi Eshâm Umûmiye ketebesinden işbu bâ‘isü’l-kitâb Aziz Efendi b. Süleyman m. bi’l-vesâye takrîr-i kelâm edüp nezâret-i Haremeyn-i Muhteremeyn’e mülhak evkāfdan Vezir-i a‘zam-ı esbak merhûm Cerrâh Paşa Vakfı musakkafâtından mahmiye-i mezbûrede Ma‘cûnîkasım kurbünde Sarı Nasuh mahallesinde tarîk-i âmda on yedi numara ile murakkam diğer bir bâb menzil ve bağçeden herbiri müteveffâ-yı mezbûrun hayatında bi’l-icâreteyn taht-ı tasarrufunda olup ba‘de vefâtihî sagīr ve gayr-ı reşîde-i mezbûrân ile sulbî kebîr oğlu Mustafa Mahir ve sulbiye kebîre kızları Âişe ve Habibe ve Hûriye hanımlara hasbe’l-âde isdâsen intikāl edüp lâkin menâzil ve bağçe-i mezkûrlardan evlâd-ı kibâr-ı mezbûrûn hisse-i şâyi‘alarını âhara ferâğ murâd eylediklerinde sagīr ve gayr-ı reşîde-i mezbûrânın hisselerinin intifâ‘ ve birer sûretde tefrîki kābil olmadığından mâ‘adâ sagīr ve gayr-ı reşîde-i mezbûrânın nafaka ve kisveye dahi eşedd-i ihtiyâçları olmağla menâzil ve bağçe-i mezkûrlardan sagīr ve gayr-ı reşîde-i mezbûrânın hisseleri kibâr-ı mezbûrûnun hisseleriyle ma‘an bedel-i misilleri ve mütevellîleri re’yleriyle âhara ferâğ ve bedelleri ahz ü kabz birle i‘mâl ve istirbâh olunup hâsıl olan nemâsıyla infâk ve iksâ olunmak sagīr ve gayr-ı reşîde-i mezbûrânın haklarında her vechile [75] enfa‘ ve evlâ olduğuna binâen işbu yedimde olup hâlâ kassâm-ı askerî fazîletlü Mehmed Emin Efendi ile Üçüncü Dâire-i Belediye taraflarından i‘tâ olunan memhûr bir kıt‘a tahmîn-i bedel pusulası mantûkunca sagīr ve gayr-ı reşîde-i mezbûrânın mârrü’l-beyân altı ve sekiz numaralı menzileyn ve bağçe-i mezkûrlardan iki südüs hisse-i şâyi‘aları lira-yı Osmânî yüz guruş hesâbıyla iki bin altı yüz altmış beş ve on yedi numaralı diğer menzil ve bağçe-i mezkûrlardan iki südüs hisse-i şâyi‘aları yine lira-yı Osmânî yüz guruş hesâbıyla üç yüz otuz beş ve nef‘an li’s-sagīr zam olunan yüz otuz dört guruş ki cem‘an üç bin yüz otuz dört guruş mukābelesinde âhara ferâğa izin taleb şüd.<br><br>Fî 19 Safer sene [1]301<br><br>Şühûdü’l-hâl: ( )</p>          <br><a title="Önceki sayfa" style="text-decoration:none" href="./ayrmetin.php?idno=12031"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12033"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b161"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o333"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>