﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 176<br>Hüküm no: 175<br>Orijinal metin no: [30b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Astarcı esnafından İbrahim Çelebi’nin Mustafa’yı vekil tayin etmesi</b><br><br>Ma‘rûz<br><br>Astarcı esnâfından es-Seyyid İbrahim Çelebi b. Abdullah b. Mehmed nâm kimesne mahfil-i şer‘iyyâtda bâ‘is-i i‘lâm el-Hâc Mustafa muvâcehesinde işbu hâzırân bi’l-meclis Haçuk ve zevcesi Katana Nasrâniye zimmetlerinde ber-mûceb-i i‘lâm bundan akdem yedimden iştirâ ve kabz eyledikleri sırt samur kürk bahâsından beş yüz guruşdan bâkī dört yüz yirmi altı guruş hakkım olup def‘aten edâya iktidârları olmadığına binâen talebleriyle meblağ-ı mezbûru bin yüz yetmiş bir senesi Muharremi gurresinde beher mâh tamâmında bana ikişer guruş vermek üzere bâ-i‘lâm-ı şer‘î ba‘de’t-taksîd ve’l-kabûl kefâlet-i sahîha-i şer‘iyye ile kefîl ve zâmin olmağla meblağ-ı mezkûr taksît-i mezkûr hükmünce gurre-i mezbûreden işbu i‘lâm târîhine gelince on altı guruşdan dört guruşunu ahzedip ancak dört yüz yirmi iki guruş hakkım kalmış idi. Lâkin ben hâlâ vilâyetime âzim olduğuma binâen işbu bin yüz yetmiş bir senesi Ramazanı gurresinden taksîd-i mezkûr mûcebince beher mâh tamâmında iktizâ eden ikişer guruşu kefîl-i mezbûrdan ahz u kabza ve ba‘de’l-kabz beher mâh ikişer guruşu mukaddemâ yedinden iştirâ ve kabz eylediğim beynimizde ma‘lûm bogasi bahâsından zimmetimde deynim olan dört yüz yirmi iki guruşa takās ve mahsûb ve bunlar mütevakkıf olduğu umûrun küllîsine küllemâ azeltüke fe-ente vekîlî [31a] medlûlünce azl ü in‘izâlden masûne ve sulb-i akidde meşrûta ve vekâlet-i devriye ile tarafımdan merkūm el-Hâc Mustafa’yı vekîl ve nâib-i menâb nasb ü ta‘yîn eylediğimde mezbûr el-Hâc Mustafa dahi vekâlet-i mezkûreyi kabûl ve hizmet-i lâzımesini kemâ-yenbagī mahâllinde edâya ta‘ahhüd ve iltizâm ve ber-vech-i muharrer tarafımdan vekâleten makbûzu beher mâh ikişer guruşu kendüye deynim olan dört yüz yirmi altı guruşa takās ve mahsûb tarîkiyle istîfâya râzı olmuşdur dedikde hâzırûn-ı mezbûrûn ile merkūm el-Hâc Mustafa’dan her biri merkūm es-Seyyid İbrahim Çelebi’yi kelimât-ı meşrûhasında tasdîk ve tahkīk etdikleri huzûr-ı âlîlerine i‘lâm olundu.<br><br>Fî 28 Şa‘bân sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42280"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42282"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b176"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o585"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>