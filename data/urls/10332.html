﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 153<br>Hüküm no: 170<br>Orijinal metin no: [50b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Çelebi b. Abdülaziz’in Seyyid Mehmed Çelebi b. Ahmed’e 1.530 akçe borcu olmadığına yemin ettiği</b><br><br>Mahmiye-i Galata’ya tâbi‘ kasaba-i Beşiktaş mahallâtından Maçuka mahallesi sâkinlerinden es-Seyyid Mehmed Çelebi b. Ahmed nâm kimesne mahfil-i kazâda işbu râfi‘ü’l-kitâb Ali Çelebi b. Abdülaziz nâm kimesne mahzarında üzerine da‘vâ ve takrîr-i kelâm edüp mezbûr Ali Çelebi zimmetinde karz-ı şer‘îden bin yedi yüz akçe hakkım olup meblağ-ı mezkûrdan yüz yetmiş akçesini alıp kabz edüp bâkī bin beş yüz otuz akçe hakkımı hâlâ taleb eylediğimde vermede te‘allül eder suâl olunup alıverilmesi matlûbumdur dedikde gıbbe’s-suâl merkūm Ali Çelebi cevâbında müdde‘î-i merkūma teslîm eylediğim yüz yetmiş akçeden gayrı bir akçe ve bir habbe deynim yokdur deyü ziyâdeyi inkâr eyledikde müdde‘î-i mezbûrdan da‘vâsına mutâbık beyyine taleb olundukda ityân-ı beyyineden izhâr-ı acz edüp istihlâf etmeğin müdde‘î-i mezbûra meblağ-ı bâkī bin beş yüz otuz akçe deyni olmadığına yemîn teklîf olundukda ol dahi alâ-vefkı’l-mes’ûl yemîn billâhi’l-aliyyi’l-azîm eylemeğin mu‘ârazadan men‘ birle mâ-vaka‘a bi’t-taleb ketb olundu.<br><br>Tahrîren fi’l-yevmi’s-sâlis min-Şa‘bâni’l-mu‘azzam li-sene isneteyn ve sittîn ve elf.<br><br>Şühûdü’l-hâl: Hüseyin Çelebi b. Mustafa, Ali Çelebi b. Mehmed, Mustafa b. Keyvan, Mehmed Çelebi b. Ahmed, Ahmed Beşe b. Mehmed, Hâmid Efendi el-imâm, Enver Halîfe b. Salih, Ahmed Beşe b. Mehmed, Ahmed Çelebi b. Mehmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10331"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10333"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b153"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o330"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>