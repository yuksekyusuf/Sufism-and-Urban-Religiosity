﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 143<br>Hüküm no: 96<br>Orijinal metin no: [20a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Beşe’nin cariyesi Şahbaz’ın vefatından sonra hür olması hususunda ikrarı olduğu</b><br><br>Itk-ı âtiyede sebk-ı da‘vâ şart olmadığına binâen mahmiye-i İstanbul’da Aydın Kethüdâ mahâllesi sükkânından Mehmed Beşe b. Abdullah ve Mehmed Çelebi b. Ali ve İbrahim Çelebi b. Hasan meclis-i şer‘-i şerîf-i enverde mahâlle-i mezbûre ahâlîsinden olup medîne-i Tebriz defterdârı iken ma‘zûlen esnâ-i tarîkde bundan akdem vefât eden Hasan Efendi b. Hüseyin’in sulbiye-i kebîre kızı Fâtıma Hatun tarafından husûs-ı âti’l-beyanda vekîl olduğu zât-ı mezbûreyi ma‘rifet-i şer‘iyye ile ârifân Mustafa Efendi b. Hüseyin Efendi ve Osman Çelebi b. Ali şehâdetleriyle mahzar-ı hasm-ı câhidde sâbit ve sübût-ı vekâletine hükm-i şer‘î lâhık olan Mustafa Efendi b. Abdullah mahzarında şöyle edâ-i şehâdet-i şer‘iyye-i hasbiye eylediler ki, müteveffâ-yı mezbûr Hasan Efendi b. Hüseyin b. Abdullah hâl-i kemâl-i sıhhatinde fevtinden dört sene mukaddem cemî‘ mülkümde olan abîd ve câriyelerim mâlımdan âzâd olsun deyü huzûrumuzda ikrâr ve bizi işhâd edip hîn-i ikrârında orta boylu açık kaşlı mâî gözlü Moskoviyyetü’l-asl Müslimetü’l-millet bâ‘isetü’l-kitâb Şahbaz bt. Abdullah yedinde câriye-i memlûke olmağla mevsûfe-i mezbûre Şahbaz sâir harâir-i asliyât gibi hürre olmuşdur, biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle mevsûfe-i mezbûre Şahbaz’ın ıtkına ba‘de’l-hükm mâ-vaka‘a bi’t-taleb ketb olundu.<br><br>Fî-gurreti Cemâziyelâhire sene 1143.<br><br>Şuhûdü’l-hâl: Ebubekir Ağa b. İbrahim, Mehmed Ağa b. İbrahim, Ali Çavuş Ağa b. Halil, el-Hâc İbrahim b. Hüseyin, Hasan Ağa b. İbrahim, Ahmed Çelebi b. Hasan</p>          <br><a title="Önceki sayfa" style="text-decoration:none" href="./ayrmetin.php?idno=37900"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37902"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b143"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o589"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>