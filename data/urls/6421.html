﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 226<br>Hüküm no: 205<br>Orijinal metin no: [29a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Palasa ve babası Yorgi arasındaki eşya ve ev hissesi konusundaki davaya sulh bedeli karşılığı son verildiği</b><br><br>Sulh<br><br>Mahmiye-i İstanbul’da Mirâhur mahallesinde mütemekkine Palasa bt. Yorgi v. Anastaş nâm Nasrâniye tarafından husûs-ı âti’z-zikre vekîl olduğu şahsını bi’l-ma‘rifeti’ş-şer‘iyye ârifân Serkiz v. Parsam ve Yanaki v. Lütfi nâm zimmîler şehâdetleriyle sâbit ve sübût-ı vekâletine hükm-i şer‘î lâhık olan Yoseb v. Simyon nâm zimmî meclis-i şer‘-i hatîr-ı lâzımü’t-tevkīrde müvekkile-i mezbûrenin babası bâ‘is-i hâze’r-rakīm merkūm Yorgi zimmî muvâcehesinde bi’l-vekâle ikrâr ve takrîr-i kelâm edip bundan akdem müvekkile-i mezbûrenin mâlı olmak üzere bi’l-vekâle merkūm Yorgi zimmîden taleb ve da‘vâ sadedinde olduğum yirmi yedi zer-i mahbûb ve ber-mûceb-i defter-i müfredât eşyâ-i ma‘lûme ve Sultan Bayezid Hân-ı Veli Vakfı’ndan mahalle-i mezbûrede lede’l-ahâlî ma‘lûmü’l-hudûd ve’l-müştemilât vakıf menzilin rub‘ hisse menzili tavassut-ı muslihîn ile vekâlet-i mahkiyem hasebiyle doksan guruş bedel-i makbûza merkūm Yorgi zimmî ile sulh olup husûs-ı mezkûra ve târîh-i kitâba gelince sâir kalîl ü kesîr, celîl ü hakīr âmme-i de‘âvî ve muhâsamât ve kâffe-i mutâlebât ve eymândan bi’l-vekâle merkūm Yorgi zimmînin zimmetini ibrâ-i âmm-ı katı‘u’n-nizâ‘la ibrâ ve ıskāt eylediğimde ol dahi ibrâ-i mezkûru ba‘de’l-kabûl bedel-i sulh-ı mezbûr doksan guruşa ve târîh-i kitâba gelince sâir kalîl ü kesîr, celîl ü hakīr âmme-i de‘âvî ve muhâsamât ve kâffe-i mutâlebât ve eymândan müvekkilem merkūme Palasa Nasrâniye’nin zimmetini ibrâ-i âmm-ı katı‘u’n-nizâ‘la ile ibrâ ve ıskāt eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ ve’l-ışrîn min-Muharremi’l-harâm li-sene selâse ve hamsîn ve mi’e ve elf.<br><br>Şuhûdü’l-hâl: Mehmed Ağa b. Abdullah, Hüseyin Çelebi [b.] el-Hâc Mehmed, Mustafa Çelebi b. el-Hâ[c] Mehmed, Mehmed Ağa b. Ahmed, Seyyid Mustafa b. es-Seyyid Hasan Ruhalı</p>          <br><a title="Önceki sayfa" style="text-decoration:none" href="./ayrmetin.php?idno=6420"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6422"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b226"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o654"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>