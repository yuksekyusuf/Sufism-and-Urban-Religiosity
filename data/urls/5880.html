﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 148<br>Hüküm no: 126<br>Orijinal metin no: [33a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadîce Hatun’un küçük çocuğu için, boşandığı kocası Ali Çelebi’den nafaka talebi</b><br><br>Bâ-imzâ-i hazret-i efendi. Nafaka.<br><br>Mahmiye-i İstanbul’da Kabasakal mahallesinde vâki‘ Kurşunlu odalarda sâkine Hadîce bt. Hüseyin b. ( ) nâm hatun tarafından husûs-ı âti’z-zikri ikrâra vekîl olduğu zât-ı mezbûreyi ma‘rifet-i şer‘iye ile ârifân es-Seyyid Osman Çelebi b. Osman ve Mustafa Çelebi b. Ahmed nâm kimesneler şer‘an sâbit olan Abdülkerim Çelebi b. Mehmed nâm kimesne meclis-i şer‘-i hatîr-i lâzımü’t-tevkīrde müvekkile-i mezbûre Hadîce Hatun’un zevc-i sâbıkı Ali Çelebi b. Abdullah mahzarında bi’l-vekâle takrîr-i kelâm ve ta‘bîr ani’l-merâm edip mezbûr Ali Çelebi’nin firâşından hâsıl ve müvekkilem mezbûreden mütevellide hâlâ bi-hakkı’l-hıdâne hacr ve terbiyesinde olan sagīre kızı Emine’nin mâlı olmayıp nafaka ve kisveye eşedd-i ihtiyâcı olmağla babası mezbûr Ali Çelebi üzerine kıbel-i şer‘den kadr-ı ma‘rûf nafaka ve kisve-bahâ farz ve takdîr olunmak bi’l-vekâle matlûbumdur dedikde gıbbe’t-tasdîkı’ş-şer‘î hâkim-i muvakkı‘-ı sadr-ı kitâb tûbâ-leh ve hüsnü-meâb hazretleri dahi sagīr-i mezbûre Emine’nin nafaka ve kisve vesâir levâzım-ı zarûriyesiʼçün babası mezbûr Ali Çelebi üzerine târih-i kitâbdan bi’t-terâzî beher yevm ikişer para nafaka ve kisve-bahâ farz ve takdîr edip meblağ-ı mefrûz-ı mezbûru sagīre-i mezbûrenin nafaka ve kisve vesâir levâzım-ı zarûriyesine harc ve sarfa ve lede’l-iktizâ istidâneye ve inde’z-zafer babası mezbûr Ali Çelebi üzerine rücû‘a müvekkile-i merkūme Hadîce Hatun’a izin vermeğin mâ-vaka‘a bi’t-taleb ketb olundu.<br><br>Fi’l-yevmi’l-âşir <<min zi>> min-Zilka‘deti’ş-şerîfe li-sene selâse ve erba‘în ve mie ve elf.<br><br>Şuhûdü’l-hâl: es-Seyyid Osman Çelebi b. Osman, Mustafa Çelebi b. Ahmed, Mehmed Çelebi b. Üveys, el-Hâc Hasan Çelebi b. Mehmed, Mehmed Çelebi b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=5879"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5881"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b148"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o440"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>