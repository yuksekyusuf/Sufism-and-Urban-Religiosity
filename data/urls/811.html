﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 114<br>Hüküm no: 94<br>Orijinal metin no: [20b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ankara kazası Alibey mahallesi mescidi nukud vakfı mütevelliliği ile mescidin müezzin ve imamlığına mutasarrıf Seyyid İbrahim’in vefatıyla bu görevlere oğlu Seyyid Mehmed Kadri’nin tayin edilmesi</b><br><br>Ma‘rûz,<br><br>Sâdır olan fermân-ı âlîlerine imtisâlen işbu arzuhâl ve derkenâra nazar olundukda vilâyet-i Anadolu’da medîne-i Ankara kazâsında Alibey mahallesi mescid-i şerîfinin mihrâbına ve müezzin ve rakabesine meşrûta nükūd-ı mevkūfenin ber-vech-i hasbî mütevellîsi ve yine mescid-i mezbûrede vazîfe-i mu‘ayyene ile nısf imâmeti ve yevmî nîm akçe vazîfe ile müezzinlik cihetlerine mutasarrıf olan es-Seyyid İbrahim fevt olup yeri hâlî ve hizmet-i lâzımesi mu‘attal kaldığından bahisle müteveffâ-yı merkūmun sulbî kebîr oğlu es-Seyyid Mehmed Kadri dâ‘îleri kendüye tevcîh ve yedine berat-ı şerîf-i âlîşân i‘tâ olunmasını işbu arzuhâl ile istid‘â eder, fi’l-hakīka tevliyet-i mezkûr, müezzinlik-i mezbûre es-Seyyid İbrahim’in müstakillen ve imâmet-i mezkûre karındaşı es-Seyyid Mustafa ile bi’l-iştirâk üzerlerinde olduğu derkenârdan müstebân ve merkūm es-Seyyid İbrahim’in fevti vâki‘ ve sahib-i arzuhâl es-Seyyid Mehmed Kadri müteveffâ-yı merkūmun sulbî oğlu olup her vechile erbâb-ı istihkākdan idiği kazâ-i mezbûr ahâlîsinden Der-aliyye’de müsâfireten sâkinler ( ) nâm kimesnelerin haber vermeleriyle zâhir ve mütehakkık olmağın bu sûretde pederi müteveffâ-yı merkūmun mahlûlünden merkūm es-Seyyid Mehmed Kadri b. es-Seyyid İbrahim üzerine tevcîh ve yedine berat-ı şerîf-i âlîşân sadaka ve ihsân buyurulmak iktizâ eylediği huzûr-ı âlîlerine i‘lâm olundu.<br><br>Sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=810"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=812"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b114"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o189"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>