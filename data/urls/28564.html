﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 235<br>Hüküm no: 148<br>Orijinal metin no: [48b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Hasan Efendi b. Hüseyin’in ev ve arsadaki hissesi ile Çalık Ahmed Ağa, Memi Bey ve Salih Ağa vakflarına ait hisselerini Vezirazam Mehmed Paşa’ya sattığı</b><br><br>Mahmiye-i İstanbul’da Emin Sinan mahallesi kurbünde Dîvâne Ali mahallesinde sâkin umdetü erbâbü’t-tahrîr ve’l-kalem el-Hâc Hasan Efendi b. Hüseyin meclis-i şer‘-i şerîf-i enverde hazret-i vezîriazam ve ekrem hazîr-i hatîr-i efhâm müşîr-i fahîr-i âlem râbıtatü’l-adl-i nizâm ahvâlü’l-ümem vekîlü’d-devleti’l-aliyyeti’l-Osmâniye kefîlü’l-ma‘deletü’l-bâhiretü’l-hâkāniyye yemînü’l-hilâfeti’l-uzmâ a‘yinü’l-emâneti’l-kübrâ Mehmed Paşa veffakallâhu te‘âlâ hasbemâ yürîd ve mâ yeşâ’ hazretleri taraf-ı bâhirü’ş-şereflerinden husûs-ı âti’l-beyâna vekîl-i müseccelleri olduğu zât-ı müşârün-ileyhi ma‘rifet-i şer‘iye ile ârifân Ali Efendi b. İbrahim ve İbrahim Ağa b. Abdullah nâm kimesneler şehâdetleriyle şer‘an sâbit olan el-Hâc Mehmed Ağa b. Ali mahzarında ikrâr-ı tâm ve takrîr-i kelâm edip arsa ve binâsının bir mikdârı mülk ve bir mikdârı mukāta‘a-i ma‘lûme ve bir mikdârı Kapı ağası Çalık Ahmed Ağa ve Memi Bey ve Salih Ağa evkāflarından icâreteyn-i ma‘lûmeteyn ile taht-ı tasarrufumda olup zikri mürûr eden Emin Sinan mahallesine muttasıl Dîvâne Ali mahallesinde vâki‘ etrâf-ı erba‘ası ba‘zen Laz Mahmud menzili ve ba‘zen tarîk-i hâs ve ba‘zen Hasan Beşe menzili ve ba‘zen merhûm İshak Efendi zevcesi ( ) nâm hatun menzili ve ba‘zen İsmail Ağa menzili ve ba‘zen harem kapısı cânibine yine tarîk-i hâs ve ba‘zen Hâcce Hatun menzili ve ba‘zen Hasan Paşa mu‘allimhânesi halîfesine meşrûta menzil ve ba‘zen kezâlik Ahmed Paşa imâmına meşrûta menzil ve ba‘zen Halil Efendi menzili ve ba‘zen defterdâr-ı sâbık merhûm Ramazan Efendi veresesinin harâbe hamam arsası ve ba‘zen arsa-i hâliye ve tarîk-i âm ile mahdûd hâriciyesi dört bâb fevkānî oda ve iki sofa ve iki bâb tahtânî oda ve bir kiler ve kârgir mahzen ve bahçe ve bahçe içinde bir köşk ve havlu ve dâhiliyesi üç tabaka olup tabaka-i ulyâda iki kebîr oda ve iki taş oda ve bir cunba oda ve iki kış odası ve bir matbah ve sofa ve zü’l-vecheyn bir hamam ve tabaka-i vüstâda iki oda ve yine bir taş oda ve sofa ve tabaka-i süflâda bir kârgir mahzen ve bir kebîr bahçe ve tahtında vâki‘ İpekçi Bedri demekle ma‘rûf başka kapılı bir kebîr zîr-i zemîn kârgir mahzen mülkü ve kanavât-ı müsennât ile mecrâ-i mâ-i cârî ve havluyu müştemil menzil ile hudûd-ı mezkûr dâhilinde mevcûd olup menzil-i mezkûra muttasıl başka kapılı bir sagīr binâsı mülk menzil ve beş bâb mülk müte’ehhilîn odaları ile mukāta‘alı olan arsa üzerine mevcûd olan mülk ebniye-i ma‘lûmesi bi-cümleti’t-tevâbi‘ ve’l-levâhık ve kâffetü’l-hukūk ve’l-merâfık tarafeynden îcâb ve kabûl[ü] hâvî bey‘-ı kat‘î ile müşârün-ileyh Mehmed Paşa’ya altı bin beş yüz guruşa bey‘ ve temlîk ve teslîm ve mukāta‘alı olan arsasını dahi bâ-izn-i mütevellî yine müşârün-ileyhe meccânen ferâğ ve tefvîz etdiğimden sonra zikri mürûr eden Çalık Ahmed Ağa ve Memi Bey ve Salih Ağa vakflarından icâreteyn-i ma‘lûmeteyn ile taht-ı tasarrufumda olan arsa ile üzerlerinde mevcûde olan ebniye-i ma‘lûmesi dahi evkāf-ı mezbûre mütevellîleri ma‘rifetleriyle yine müşârün-ileyh Mehmed Paşa’ya bin guruş bedel mukābelesinde ferâğ ve tefvîz edip müşârün-ileyh dahi ber-vech-i muharrer iştir[â] ve temellük ve tefevvüz ve kabûl etdiğinden sonra semen-i mezkûr altı bin beş yüz guruş ile bedel-i ferâğ olan bin guruş ki cem‘an yedi bin beş yüz guruşu vekîl-i mezbûr el-Hâc Mehmed Ağa yedinden bi’t-tamam ve’l-kemâl ahz u kabz eyledim ba‘de’l-yevm menzil-i mahdûd-ı mezkûrun mülk olan arsa ve binâsı müşârün-ileyhin mülk-i müşterâsı ve vakf olan arsa ve ebniyesi dâhil-i havza-i tasarrufları olup benim kat‘a alâka ve medhalim kalmadı keyfe mâ yeşâ ve yahtâr mutasarrıf olsunlar dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’l-hâmis min-şehri Ramazani’l-mübârek li-sene seb‘a ve mie ve elf.<br><br>Şuhûdü’l-hâl: Abdurrahman Efendi b. el-merhûm Mehmed Efendi, fahrü’l-eşbâh İbrahim Efendi Kâtib-i Sultân Selim, fahrü’l-eşbâh Mehmed Efendi b. Abdurrahman, el-Hâc İbrahim Ağa Mütevellî-i Ali Paşa-yı Atîk, İbrahim Ağa b. ( ), İbrahim Çelebi b. Ahmed, İbrahim Çelebi b. Mehmed, Osman Çelebi b. Ömer, Receb Çelebi b. Süleyman, Ali Çelebi b. Bali, Veli b. Bali, Mustafa Çelebi b. Abdurrahman, Ahmed b. Ahmed, Mehmed b. İdris, Ali b. Bali.<br><br>Yevmü’l-isneyn fî 7 min-Ramazani’l-mübârek</p>          <br><a title="Önceki sayfa" style="text-decoration:none" href="./ayrmetin.php?idno=28563"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28565"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b235"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o867"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>