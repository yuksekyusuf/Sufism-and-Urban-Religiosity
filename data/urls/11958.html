﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 78<br>Hüküm no: 40<br>Orijinal metin no: [23-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bâb-ı Seraskerî Yoklama Odası Müdürü Hüseyin Efendi’nin vefatıyla küçük oğluna intikal eden ev, dükkân ve berber gediği hissesinin satışına izin verilmesi</b><br><br>İbrahim, izin: 1 kıt‘a<br><br>Numara: 210, 26 guruş<br><br>Mahmiye-i İstanbul’da Koca Mustafa Paşa mahallesinde sâkin iken bundan akdem vefât [eden] Bâb-ı seraskerî Yoklama Odası müdîri Hüseyin Efendi b. Ali’nin sulbî sagīr [oğlu] Avni’nin vâlidesi ve tesviye-i umûruna bâ-hüccet-i şer‘iye vasîyy-i mansûbesi olup zâtı ta‘rîf-i şer‘î ile mu‘arrefe işbu bâ‘isetü’l-vesîka Hadice Hayriye Hanım bt. İbrahim m. bi’l-vesâye takrîr-i kelâm edüp nezâret-i Evkāf-ı Hümâyûn’a mülhak evkāfdan İstanbul’da Zincirli Servi nezdinde vâki‘ zikr olunan Koca Mustafa Paşa-yı atik mahallesi avârızı vakfı musakkafâtından mahalle-i mezbûrede kâin üç yüz seksen bir ve bir numaralar ile murakkam ma‘lûmü’l-hudûd beher şehr altmış akçe icâre-i müeccelelü bir bâb menzil ve tahtında bir bâb berber dükkânının sekiz sehm i‘tibârıyla üç sehm hisse-i şâyi‘aları ve dükkân-ı mezkûr derûnunda mevcûde cennet-mekân Gāzi Sultan Mahmud Hân-ı sânî hazretlerinin evkāf-ı celîleleri müstegallâtından berber gediği ta‘bîr olunur yevmî iki akçe icâre-i müeccelelü âlât-ı lâzıme-i ma‘lûmenin dahi altı sehm i‘tibârıyla iki sehm hisse-i şâyi‘ası müteveffâ-yı mezbûrun hayatında bâ-temessükât-ı mütevellî ve nizâm bi’l-icâreteyn taht-ı tasarrufunda olup ba‘de vefâtihî sagīr-i mezbûr ile sulbî kebîr oğlu Mehmed Nasih Efendi ve sulbiye kebîre kızı Naciye Hanım’a hasbe’l-âde islâsen intikāl edüp lâkin menzil ve dükkân-ı mezkûrlar ânen fe-ânen müşrif-i harâb olarak hâsılı harcına vefâ etmeyip gedik-i mezkûrun âlâtı dahi mürûr-ı eyyâm ile telef ve zâyi‘ olduğu zâhir ve bedîdâr olup ol-vechile bekāları sagīr-i mezbûr hakkında muzır ve gayr-ı nâfi‘ olduğundan mâ‘adâ sagīr-i mezbûrun nafaka ve kisveye eşedd-i ihtiyâcı olmağla işbu yedimde olup hâlâ kassâm-ı askerî fazîletlü Mehmed Emin Efendi ile Üçüncü Dâire-i Belediye ser-mühendisliği taraflarından i‘tâ olunan memhûr bir kıt‘a tahmîn-i bedel pusulası mantûkunca sagīr-i mezbûrun menzil ve dükkân ve âlât-ı gedik-i mezkûrlarda olan hisse-i şâyi‘a-i mezkûreleri bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan menzil ve dükkân-ı mezkûrlarda olan hissesi bin iki yüz sekiz buçuk guruş ve âlât-ı gedik-i mezkûrda olan hissesi beş yüz elli guruş ki cem‘an lira-yı Osmânî yüz guruş hesâbıyla bin yedi yüz altmış üç guruş mukābelesinde âhara ferâğa izin taleb şüd.<br><br>Fî 10 Za sene [1]300<br><br>Şühûd[ü’l-hâl]: Hasan Efendi b. Hüseyin, Bâb-ı seraskerî ketebesinden es-Seyyid Mehmed Efendi b. Mehmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=11957"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11959"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b078"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o358"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>