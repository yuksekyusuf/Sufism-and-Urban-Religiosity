﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 188<br>Hüküm no: 106<br>Orijinal metin no: [34a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma bt. Kasım’ın parasını ölen kocası Hacı Mehmed Efendi b. Ali’nin terekesi diyerek zapt ettiği iddiasıyla vasî Hacı Mehmed b. Hasan’a açtığı davayı ispat edemediği</b><br><br>Mahmiye-i İstanbul’da Akseki mahallesinde sâkin iken bundan akdem vefât eden el-Hâc Mehmed Efendi b. Ali b. Abdullah’ın zevce-i metrûkesi Fâtıma bt. Kasım nâm hatun meclis-i şer‘-i şerîf-i enverde müteveffâ-yı mezbûrun ber-vech-i âtî vasîyy-i muhtârı el-Hâc Mehmed b. Hasan mahzarında üzerine da‘vâ ve takrîr-i kelâm edip zevcim müteveffâ-yı mezbûr hâl-i hayatında bi-emrillâhi te‘âlâ ben dâr-ı fenâdan dâr-ı bekāya rıhlet etdiğimde mâlımdan yüz guruş ifrâz olunup meblağ-ı mezbûrdan mu‘tâd üzere techîz ü tekfîn ve sâir levâzım-ı defnim görüldükden sonra bâkī kalan meblağ-ı vücûh-ı birre sarf oluna deyü vasiyyet ve bu vasiyyetini tenfîzine tarafından mezbûr el-Hâc Mehmed’i vasîyy-i muhtâr nasb u ta‘yîn ol dahi kabûl etmekle müteveffâ-yı mezbûrun hayatında sâkin olduğu mahalle-i mezbûrede vâki‘ menzilinde mevcûd olan nukūd ve arûz ve esâs-ı beyt ve evânî-i nühâsiye ve gayr-ı nühâsiye ve bi’l-cümle ism-i mâl ıtlâk olunur eşyânın cümlesi benim mülküm olup hatta müteveffâ-yı mezbûr hâl-i hayatında ve kemâl-i akl ü sıhhatinde bin doksan yedi senesi Recebi’l-ferd’inin evâsıtında sâkin olduğum menzil-i mezbûr dâhilinde üzerimde lâbis olduğum köhne libâsdan mâ‘adâ nukūd ve arûz ve esâs-ı beyt ve evânî-i nühâsiye ve gayr-ı nühâsiye ve bi’l-cümle ism-i mâl ıtlâk olunur eşyânın mecmû‘u benim için zevcem mezbûrenin mülküdür benim kat‘a alâkam yokdur keyfe mâ yeşâ’ mutasarrıf olsun deyü ikrâr ve târih-i mezkûr ile müverraha yedime işbu hüccet-i şer‘iyesini verdiğinden sonra vefât etmeğin zâhirde benden gayrı vârisi olmamağla terekesinin rub‘u bana ve selâse-i erbâ‘ı cânib-i beytü’l-mâla âid olmak zu‘muyla mezbûr el-Hâc Mehmed ol vakitde beytü’l-mâl emîni olan Ömer Ağa ve kassâm-ı askerî tarafından tahrîre ta‘yîn olan işbu hazır bi’l-meclis Ali Efendi ve mahalle-i mezbûre imâmı ve müezzini ve sâir cemâ‘at ile menzil-i mezbûra gelip içinde mevcûd olan eşyâmdan mezbûr el-Hâc Mehmed bi-gayr-ı hakkın bir peş-tahta içinde nakd yedi yüz guruş ve dolab içinde mevcûd beş yüz mahlût guruş ve kırk bin çil akçemi ahz u gasb edip me’hûzu olan meblağ-ı mezbûrdan mehr-i müeccelim olmak üzere altı bin akçe ve rub‘ hisse-i irsiyem olmak üzere sekiz bin iki yüz yirmi iki akçe ki cem‘an on dört bin iki yüz yirmi iki akçesini bana def‘ ve teslîm ve emîn-i mezbûra dahi işbu kâtib-i mezbûrun defteri mûcebince otuz iki bin dört yüz on sekiz akçesini bi-gayr-ı hakkın teslîm edip ziyâdesi olan sekiz yüz on bir guruş ve bir zolota guruş ile kırk bin çil akçesi mezbûr el-Hâc Mehmed kendi mesârifine sarfla istihlâk etmeğin suâl olunup alıverilmesi matlûbumdur dedikde gıbbe’s-suâl mezbûr el-Hâc Mehmed cevâbında müteveffâ-yı mezbûrun terekesinden vasiyyeti üzere ancak doksan guruş ahz u kabz etdiğini ikrâr ziyâdesini bi’l-külliye inkâr edicek müdde‘iye-i mezbûre Fâtıma’dan müdde‘âsını mübeyyene beyyine taleb olundukda ityân-ı beyyineden ızhâr-ı acz ile istihlâf etmeğin fi’l-hakīka mezbûre Fâtıma’nın ziyâde müdde‘âsı olan meblağ-ı mezbûr sekiz yüz on bir guruş ve bir zolota guruş ile kırk bin çil akçeyi dahi ahz u kabz ve kendi mesârifine sarfla istihlâk etmeyip ol vechile üzerine red ve zamana nesne lâzım olmadığına mezbûr el-Hâc Mehmed’e yemîn teklîf olundukda ol dahi alâ vefki’l-mesûl yemîn billâhi’l-aliyyü’l-a‘lâ etmeğin mûcebiyle bilâ-beyyine bî-vech mu‘ârazadan men‘ birle mâ hüve’l-vâki‘ bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Recebi’l-ferd li-sene seb‘a ve mie ve elf.<br><br>Şuhûdü’l-hâl: Mustafa Çelebi b. el-Hâc Mehmed, el-Hâc Hasan b. Mahmud, Ahmed Çelebi b. Abdülkerim, Hasan Çelebi b. Şaban, İsa b. Mehmed, Mustafa b. Şaban.<br><br>Yevm-i erba‘a fî 10 min-Şa‘bâni’l-mu‘azzam li-sene 1107</p>          <br><a title="Önceki sayfa" style="text-decoration:none" href="./ayrmetin.php?idno=28521"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28523"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b188"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o882"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>