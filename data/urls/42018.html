﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 469<br>Hüküm no: 488<br>Orijinal metin no: [119a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Beşe adlı şahsın, parasını haksız yere aldığı gerekçesiyle dava açan Rumeli’de Opar kazası ahalisinden Koçi’nin gerçekte Ali Beşe’ye borçlu olduğunun anlaşıldığı</b><br><br>Vilâyet-i Rumeli’nde Opar kazâsına tâbi‘ Kitikaş nâm karye ahâlîsinden Koçi v. Ledo? nâm zimmî mahmiye-i İstanbul’da meclis-i şer‘de işbu râfi‘ü’l-vesîka Ali Beşe b. Hasan mahzarında üzerine da‘vâ ve takrîr-i kelâm edip işbu mezbûr Ali Beşe bundan akdem bi-gayrı hakkın on beş guruşumu ahz u kabz etmekle hâlâ meblağ-ı merkūmu mezbûr Ali Beşe’den taleb eylediğimde edâdan imtina‘ eder su’âl olunup alıverilmek matlûbumdur dedikde gıbbe’s-suâl mezbûr Ali Beşe cevâbında fi’l-vâki‘ müdde‘î-i mezbûr Koçi yedinden on beş guruş ahz u kabz eylediğini ikrâr lâkin müdde‘î-i mezbûr merkūm Koçi zimmetinde yedimden iştirâ ve kabz eylediği bir kebîr kazgan semeninden elli beş guruş hakkım olmağla meblağ-ı mezbûr on beş guruşu bana deyn-i mezbûra mahsûben edâ ve teslîm ben dahi yedinden ber-vech-i muharrer ahz u kabz etdiğimden sonra kırk guruşu zimmetinde bâkī kalıp hattâ cihet-i merkūmeden bana elli beş guruşunu târîh-i kitâb şehrinin yedinci günü mahmiye-i mezbûrede Mahmudpaşa mahkemesinde bi’l-fi‘il nâ’ibü’ş-şer‘-i şerîf olan Mevlânâ Abdullah Efendi huzûrunda merkūm Koçi muvâcehesinde şuhûd-ı udûl ile ba‘de’l-isbât meblağ-ı bâkī-i mezbûr kırk guruşu dahi bana edâ ve teslîm merkūm Koçi’ye tenbîh birle kıbel-i şer‘den yedime hüccet-i şer‘iyye dahi verilmişidi deyü def‘le mukābele ve mazmûnu takrîririne mutâbık ve mevlânâ-yı mezbûrun imzâ ve hatemini hâviye ve târîh-i mezbûr ile müverreha bir kıt‘a hüccet ibrâz etdikde gıbbe’l-istintâk Koçi mazmûn-ı hüccet-i mezbûreyi ikrâr ve i‘tirâf etmeğin mûcebince meblağ-ı bâkī-i merkūm kırk guruşu mezbûr Ali Beşe[ye] edâ ve teslîme merkūm Koçi’ye tenbîh birle mâ-vaka‘a bi’t-taleb ketb olundu.<br><br>Fi’l-yevmi’r-râbii aşere min-Recebi’l-mürecceb li-sene sitte aşere ve mi’e ve elf.<br><br>Şuhûdü’l-hâl: Ali Efendi b. Ahmed Efendi el-Hâc Mehmed Efendi b. Ahmed Efendi, İsmail Efendi el-kādı, Ömer Efendi el-kādı, Veliyüddin Efendi el-kādı, Mehmed Efendi el-kādı, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=42017"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42019"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b469"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o574"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>