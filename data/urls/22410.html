﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 183<br>Hüküm no: 214<br>Orijinal metin no: [20a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Meryem bt. Mustafa’nın Ayşe bt. Abdurrahman’ın yanında kalmayı kendi iradesiyle seçen bâliğa kızı Ayşe’nin kendisine teslîm edilmesi talebiyle açtığı davada muarazadan men‘ olunduğu</b><br><br>Sâhibe-i arzuhâl zâtı vech-i şer‘î üzere mu‘arrefe Meryem bt. Mustafa nâm hatun Galata Bâb Mahkemesi’nde meclis-i şer‘de Âişe bt. Abdurrahman b. Abdullah’ın zevci ve tarafından husûs-ı âtîde sâbitü’l-vekâle vekîli derûn-ı arzuhâlde mezkûrü’l-ism es-Seyyid Salih Ağa b. es-Seyyid Mustafa muvâcehesinde mezbûre Meryem Hatun’un sadriye kızı olup cüssesinin bülûğa tahammülü olmağla rü’yet-i dem-i hayzla bülûğunu mukırre ve mu‘terife ve zâtı mu‘arrefe Âişe bt. Hasan nâm bikr-i bâliğa hâzıra olduğu hâlde ben fakīre ve mu‘sire olup kızım mezbûreyi infâkdan âcize olduğuma binâen li-ecli’t-tebennî ve’t-terbiye kızım mezbûreyi hâl-i sıgārında müvekkile-i mezbûreye teslîm etmişidim kızım mezbûre dahi müvekkile-i mezbûreden vücûhla hoşnûd ve râziye olup bu esnâda âkıle ve bâliğa ve reşide olduğunu Galata nevâhîsinden Tophane nâhiyesi nâibi müderrisîn-i kirâm-ı zevi’l-ihtirâmdan İsmail Efendi huzûrunda ikrâr ve müvekkile-i mezbûreye nefsini şehriye altışar guruşa îcâr ve yedine kıbel-i şer‘den hüccet-i şer‘iyye i‘tâ olunduğuna âlime olduğum anda vekîl-i mezbûru nâib-i mûmâ-ileyh huzûruna ihzâr ve ber-vech-i meşrûh akd-i îcâr ve istîcârlarını fesh ve kızım mezbûrenin bana teslîme tenbîh olunmasını istid‘â eylediğim kızım mezbûre istintak olundukda kemâ-kân müvekkile-i mezbûre hizmetinde kendiyi ibkāsını ihtiyâr eylediğine binâen benim kelâmıma iltifât olunmayıp bî-vech mu‘ârazadan bâ-i‘lâm-ı şer‘î men‘ olunmuşidim el-hâletü hâzihî kızım hâzıra-i mezbûreyi taleb ederim deyü istirhâm eyledikde hâzıra-i âkıle-i mezbûre Âişe dahi istintak olundukda nefsini müvekkile-i mezbûre yanında ihtiyâr eylediğine ısrâr etmeğin mûcebince mezbûr Meyrem’e husûs-ı merkūm için müvekkile-i mezbûreye mu‘ârazadan ba‘de’l-men‘ hâzıra-i mezbûre Âişe müvekkile-i mezbûre hizmetinde kemâ-kân ibkā olunduğu İbrahim Çavuş mübâşeretiyle huzûr-ı âlîlerine i‘lâm olundu.<br><br>Fî 29 R sene [1]221.</p>          <br><a title="Önceki sayfa" style="text-decoration:none" href="./ayrmetin.php?idno=22409"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22411"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b183"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o485"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>