﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 217<br>Hüküm no: 293<br>Orijinal metin no: [28b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Sinan Paşa’nın aldığı borçlara karşılık çiftliğini rehin verdiği</b><br><br>Emîrü’l-ümerâi’l-kirâm kebîrü’l-küberâi’l-fihâm müstahdem-i erbâbü’s-seyf ve’l-kalem sâhib-i ezyâlü’l-cûd ve’l-kerem el-mahfûf bi sunûfi avâtıfi’l-meliki’l-a‘lâ hâlâ Karaman beylerbeyisi olan Sinan Paşa hazretleri -dâme ikbâluhû- meclis-i şer‘-i şerîf-i şâmihü’l-imâd ve mahfil-i dîn-i münîf-i râsih-i evtâdda bâ‘isü’l-kitâb hâssa kazzâzlardan fahrü’l-akrân Mehmed Çelebi b. Haydar ve sahhâflardan Musli Çelebi b. Ahmed Çelebi mahzarlarında ikrâr ve takrîr-i kelâm edip mezbûr Sahhâf Musli’ye cevâhir bahâsından dört yüz seksen bin akçe ve yine mezbûr Mehmed Çelebi’ye altı yüz bin akçe cevâhir bahâsından ve yine mezbûrâna bir cevherî hâtem bahâsından kırk bin beş yüz akçe ki cem‘an on bir kere yüz bin ve elli bin beş yüz akçe lâzımü’l-edâ ve vâcibü’l-kazâ deynimdir meblağ-ı mezbûrdan üç kere yüz bin akçesini inşallâhu te‘âlâ Karaman’a dâhil olduğumda mu‘accelen gönderip mâ‘adâsını sene-i elf Recebi’nin gurresinden sene ihdâ ve elf Muharremi’nin gurresine değin edâ etmek üzre ve meblağ-ı mezbûr mukābelesinde mahrûse-i Üsküdar muzâfâtından karye-i Nerdübanlı sınırında vâki‘ inde’l-ahâlî ma‘lûmü’l-hudûd çiftliğimi içinde olan davarlarıyla ve cemî‘ [tevâbi‘] ve levâhıkıyla mezbûrâna rehin vaz‘ eyledim eğer zikr olunan târih tamâmına değin bâkī akçeyi edâ etmezsem zikr olunan çiftliği bey‘ edip mezkûrâna olan deynimi edâya Dergâh-ı âlî çavuşlarından fahrü’l-akrân Ömer Çavuş’u rûz? vekîl nasb eyledim dedikde mukırr-ı müşârunileyhin vech-i meşrûh üzre vâki‘ olan ikrârını mukarrun lehümâ el-merkūmân vicâhen ve şifâhen tasdîk ettikden sonra mezbûr Ömer Çavuş dahi bi’l-muvâcehe vekâleti mezbûreyi kabûl ettim deyicek zikr olunan çiftliğin derkine ve meblağ-ı mezbûrun zararına ben de kefîl oldum deyu müşârunileyhin oğlu Mehmed Bey ikrâr eyledi bu hurûf ketb olundu. Tahrîren fî evâili şehri Recebi’l-mürecceb sene elf.<br><br><br>Şuhûdü’l-hâl: Fahrü’l-müderrisîn Ahmed Efendi b. Mehmed, Mustafa Çelebi b. Kasım, Ahmed Çelebi b. eş-Şeyh Mehmed, Bâli Hoca b. Pür Kadem el-imâm, Cafer Bey [b.] Abdullah kethüdâ-i der gebrân-ı hâssa, el-Hâc Receb b. Veli Ser bevvâbân-ı cebecîyân-ı hâssa, Şemseddin b. Sadi ve gayruhüm Yevmü’l-Cum‘a fî 7 Recebi’l-mürecceb li sene elf</p>          <br><a title="Önceki sayfa" style="text-decoration:none" href="./ayrmetin.php?idno=51222"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51224"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b217"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o778"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>