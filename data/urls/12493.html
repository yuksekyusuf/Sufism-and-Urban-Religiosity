﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 73<br>Hüküm no: 54<br>Orijinal metin no: [8b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Vefat eden Mehmed b. Hayrullah’ın evinin müzâyede ile Mehmed Çelebi b. Ali’ye satıldığı</b><br><br>Havâss-ı Kostantıniyye’den Edirnekapısı hâricinde bi’l-fi‘l subaşı olan Ahmed b. Yusuf mahfil-i kazâda merhûm cennet-mekân Şehzâde Sultan Mehmed Hân tâbe serâhu evkāfına hâlâ mütevellî olan kıdvetü’l-emâsil ve’l-akrân umdetü’l-ekâbir ve’l-a‘yân Mehmed Çelebi b. Ali kıbelinden nehc-i şer‘î üzre vekâleti sâbite olan bâ‘is-i tahrîr-i kitâb Sefer b. Ali mahzarında takrîr-i merâm edip sâbıkan Yenikapı hâricinde vâki‘ olan Merkez Efendi mahallesinde sâkin olup nefs-i Sinop’da vefât eden Mehmed b. Hayrullah nâm kimesnenin Mehlika bt. Abdullah nâm zevcesinden gayrı vâris-i ma‘rûfu olmayıp mezbûre zevcesinin rub‘ hissesinden gayrı metrûkâtı beytülmâle âide olmağın mahalle-i mezbûrede vâki‘ bir tarafı Musa b. Abdullah mülküne ve bir tarafı müşterî-i mezbûr mülküne ve bir cânibi Şirin Hâtun mülküne ve bir cânibi tarîk-i âma müntehî olup bir beyt-i süflîyi ve bi’r-i mâyı ve cüneyneyi müştemil olan mülk menzili mezbûre zevcesi ma‘rifetiyle mezâda verilip mirâren beyne’t-tâlibîn bey‘-i men yezîd olundukdan sonra müşârün-ileyh Mehmed Çelebi Bey üzerinde beş bin beş yüz râyic fi’l-vakt akçeye karâr edip ziyâdeye tâlib olmamağın zikr olunan menzili cemî‘ tevâbi‘i ve levâhıkıyla mûmâ-ileyh Mehmed Çelebi’ye beş bin beş yüz akçeye bey‘-i bât ile bey‘ edip meblağ-ı mezbûru bi’t-tamâm ve’l-kemâl vekîli olan Sefer’in elinden alıp kabz eyledik menzil-i mezkûr min ba‘d sâlifü’z-zikr olan Mehmed Çelebi Bey’in mülk-i mahzı ve hakk-ı sırfıdır deyû ikrâr ve i‘tirâf eyledikde mezbûr subaşının kelâm-ı meşrûhunu vekîl-i merkūm bi’l-muvâcehe tasdîk ve kabûl ettikden sonra mâ vaka‘a vukū‘u üzre gıbbe’t-taleb kayd olundu.<br><br><br>Şuhûdü’l-hâl: Kıdvetü’l-emâsil ve’l-akrân Hamza Bey b. Abdullah el-Cündî, Ahmed Halîfe el-İmâm, Osman b. Hamza, Ahmed b. Abdullah, Osman b. Ferhad, Mevlânâ Abdurrahman b. Haydar, Veli b. Mehmed, Bâli b. Hüseyin, el-Hâc Kenan b. Mustafa, Mehmed b. Ali, Mehmed b. Abdullah ..? Havâss-ı Kostantıniyye tevâbi‘inden Avasya nâm karye sâkinlerinden İstemad v. Yorgi ve Yani v. Nikola ve Apostol v. Manol ve Andriye v. Yorgi ve Yani v. Aleksi, Kosta v. Andriye ve Dini v. Manol ve Yorgi v. Nikola ve Dimitri v. Kulaksız ve Papa Aleksi v. Yani </p>          <br><a title="Önceki sayfa" style="text-decoration:none" href="./ayrmetin.php?idno=12492"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12494"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b073"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o250"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>