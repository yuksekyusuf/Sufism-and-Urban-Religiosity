﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 68<br>Hüküm no: 5<br>Orijinal metin no: [2a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Esirci Ali Ağa’dan alacakları olanların eşi Hatice Hatun’a açtıkları davada anlaşma sağlanması</b><br><br>Ma‘rûz<br><br>Keresteci esnâfından es-Seyyid Mehmed Ağa ve şerîki Ali Çelebi nâm kimesneler kendi taraflarından asâleten ve âhar şerîkleri gāib ani’l-meclis Tufan v. Yorgi v. Manuk tarafından bâ‘isetü’l-vekâle vekîl olmalarıyla vekâleten mahfil-i şer‘iyyâtda müteveffâ Esirci Ali Ağa b. Abdullah’ın zevce-i metrûkesi ve zâtı ta‘rîf-i şer‘î ile mu‘arrefe olan Hadice Hatun muvâcehesinde müteveffâ-yı merkūm Ali Ağa hayatında yedimizden iştirâ ve kabz eylediği ecnâs ve envâ‘ı beynimizde ma‘lûm kereste bahâsından zimmetinde hakkımız olan yedi yüz otuz yedi guruşun dört yüz otuz yedi guruşunu bi-kadri’l-hısas yedinden ahz ü istîfâ edip bâkī üç yüz guruşunu kable’l-ahz fevt olmağla meblağ-ı mezkûru mezbûre Hadice Hatun’un zevci müteveffâ-yı mezbûrun deyn-i mezbûruna vâfî vaz‘-ı yed eylediği tereke-i vâfiyesinden hâlâ taleb ederiz deyü da‘vâya tasaddî eylediklerinde mezbûre Hadice Hatun dahi cevâbında deyn-i mezkûru ikrâr, lâkin ber-vech-i muharrer müteveffâ-yı deyn-i mezbûra vâfî terekesine vaz‘-ı yedini inkâr etmekle, beynlerinde ba‘de’l-münâza‘a müdde‘iyân-ı mezbûrân da‘vâ-yı mezkûresinden mezbûre Hadice Hatun ile an-inkâr yüz otuz guruşa ba‘de’l-musâlaha ve’l-kabûl mâ‘adâ müdde‘âlarından müteveffâ-yı mezbûr ile mezbûre Hadice Hatun’un zimmetini ibrâ ve iskāt edip kat‘-ı nizâ‘ etdiklerinden sonra mezbûre Hadice Hatun bedel-i sulh-ı mezkûr yüz otuz guruşu hâlen ve def‘aten edâya iktidârım yokdur deyü ber-vech-i âtî te’cîl ve taksîte tâlibe olmağla mezbûrân es-Seyyid Mehmed Ağa ve Ali Çelebi dahi mezbûre Hadice Hatun’u bedel-i mezbûrdan beher sene tamâmında bize otuz guruş vermekle târîh-i i‘lâmdan dört sene dört ay tamâmına dek edâ etmek [üzere] bi’l-asâle ve bi’l-vekâle te’cîl ve taksît eylediklerinde mezbûre Hadice Hatun dahi kabûl ve müddet-i mezkûre tamâmına dek ber-vech-i muharrer mukassatan edâ ve teslîme ta‘ahhüd eylediği huzûr-ı âlîlerine i‘lâm olundu.<br><br>Fî 23 Cemâziyelâhire sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42110"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42112"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b068"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o614"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>