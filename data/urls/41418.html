﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 301<br>Hüküm no: 269<br>Orijinal metin no: [72b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice adlı hatunun babasından intikal eden evdeki hissesini Abdurrahman Efendi para vakfına sattığına dair iptal edilen kayıt</b><br><br><<Mahmiye-i İstanbul’da Zeyrek kurbünde Hızır Bey Mahallesi’nde sâkin iken bundan akdem vefât eden Sarı Mumcu demekle ma‘rûf Mehmed Beşe b. Ali’nin verâseti sulbî sagīr oğlu Mustafa ile sulbiye kebîre kızları Hadîce ve Fâtıma nâm hatunlara münhasıra olduğu şer‘an sâbit ve zâhir oldukdan sonra mezbûre Hadice’nin zevci ve tarafından husûs-ı âti’l-beyâna vekîl olduğu mezbûre Hadice’nin zâtını ma‘rifet-i şer‘iye ile ârifûn İbrahim Çelebi b. Osman ve el-Hâc Mehmed b. Ali ve Ahmed b. Mustafa nâm kimesneler şehâdetleri ile şer‘an sâbit olan Abdullah b. Abdülvahhab nâm kimesne meclis-i şer‘-i hatîr-i lâzımü’t-tevkīrde merhûm Dâma[d] Abdurrahman Efendi’nin nukūd-ı mevkūfesine meşrûtiyet üzre bi’l-fi‘il mütevellî olan işbu bâ‘isü’l-kitâb Ali Ağa b. Oruç nâm kimesne mahzarında bi’l-vekâle ikrâr ve takrîr-i kelâm edip zevcem müvekkile-i mezbûre Hadice’nin babası müteveffâ-yı mezbûr Mehmed Beşe’nin terekesinden olup mahalle-i mezbûrede vâki‘ bir tarafdan Ali nâm kimesne mülkü ve bir tarafdan (...) [Gül]eşciler Tekyesi demekle ma‘rûf arsa-i hâliye ve bir tarafdan Hrito nâm zimmî tasarrufunda olan değirmen ve bir tarafdan tarîk-ı âm ile mahdûd olup tahtânî dört bâb odayı ve bir su kuyusunu ve kenîfi ve havluyu ve bahçeyi müştemil olan mülk menzilden dört sehimden sagīr-i mezbûra isâbet eden iki sehmi sagīr-i mezbûrun zarûreten nafakası için bi’l-izni’ş-şer‘î kız karındaşı mezbûre Fâtıma vasîsi olmağla bi’l-vesâye ve kendüye isâbet eden bir sehmi bi’l-asâle bundan akdem mütevellî-i mezbûr Ali Ağa’ya dört yüz otuz beş guruşa bey‘ ve teslîm ol dahi vakıf için iştirâ ve tesellüm edip menzil-i mezbûrun ber-vech-i muharrer üç sehmi vakf-ı mezbûrun olmağla sihâm-ı mezbûreden müvekkilem mezbûre Hadice’nin hissesi olan bir sehmi dahi cümle tevâbi‘iyle tarafeynden îcâb ve kabûlü hâvî bey‘-ı kat‘î ile yüz doksan buçuk esedî guruşa mütevellî-i mezbûr Ali Ağa’ya bi’l-vekâle bey‘ ve teslîm ol dahi vakf-ı mezbûr için iştirâ ve tesellüm edip semeni olan meblağ-ı mezbûr yüz doksan buçuk guruşu yedinde olan mal-ı vakf-ı mezbûrdan bana edâ ve teslîm ben-dahi tamamen ahz ü kabz edip min-ba‘d menzil-i mezbûrda zevcem müvekkile-i mezbûrenin kat‘a alâka ve medhali kalmayıp menzil-i mezbûrun cümlesi vakf-ı mezbûrun olmuşdur dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâdî aşer min-şehri Rebî‘i’l-evvel li-sene ihdâ ve tis‘în ve elf.<br><br>Şuhûdü’l-hâl: Mustafa Efendi el-Hatîb, (...) b. Mustafa, (...) (...), (...) b. Abdullah, İvaz Beşe b. Abdullah, el-Hâc Ali b. (...) Mehmed, Ali Rıza b. Mehmed (...).>></p>          <br><a title="Önceki sayfa" style="text-decoration:none" href="./ayrmetin.php?idno=41417"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41419"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b301"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o428"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>