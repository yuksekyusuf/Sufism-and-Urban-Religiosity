﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 146<br>Hüküm no: 120<br>Orijinal metin no: [16b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Emin b. Mustafa’nın, Bağdatlı Hacı Mustafa b. Mehmed’e olan borcunu ödemesi gerektiği</b><br><br>Ma‘rûz<br><br>Tüccârdan Bağdâdî el-Hâc Mustafa b. el-Hâc Mehmed meclis-i şer‘-i hatîrde sâbıkā Çubukçular kethüdâsı el-Hâc Mehmed Emin b. Mustafa mahzarında çubukçu esnâfından gāibûn ani’l-meclis Kuşçuoğlu Süleyman ve Kıbtîler kethüdâsı Hasan ve Arnavud Abdullah nâm kimesne zimmetlerinde semen-i mebî‘den sekiz yüz beş guruş alacağım olup dâyînler merkūmun deyn-i mezkûrlarıyla beni merkūm el-Hâc Mehmed Emin üzerine beşimiz bir meclisde iken havâle-i mutlaka-yı sahîha ile havâle ve herbirimiz havâle-i mezkûreyi ba‘de’l-kabûl meblağ-ı mezkûr sekiz yüz beş guruşu işbu sene-i mübâreke Cumâdelûlâsı gurresinden beher şehr gāyetinde bana otuz beşer guruş vermek üzere merkūm el-Hâc Mehmed Emin te’cîle tâlib olduğunda ben dahi rızâmla imhâl ve te’cîl etmişdim el-hâletü hâzihi târih-i mezkûrdan işbu târih-i i‘lâm-ı şehrî gāyetine gelince altı ayda zimmetinde müctemi‘a olan iki yüz on guruşun bir aylık otuz beşer guruşunu bana edâ etmekle bâkīsi olan yüz yetmiş beş guruşu merkūm el-Hâc Mehmed Emin’den hâlâ taleb ederim deyü da‘vâ ettikde ol dahi cevâbında kaziyye minvâl-i muharrer üzere olduğunu ikrâr lâkin müdde‘î-i merkūm el-Hâc Mustafa meblağ-ı muhtâlün-bih-i mezkûreden benim zimmetimi ibrâ ve iskāt etmişdi deyü ba‘de’d-def‘ ve’l-inkâr dâfi‘-i mezbûr ber-vech-i muharrer def‘ini isbât için kirâren ve mirâren ba‘de’l-istimhâl ve’l-imhâl müddet-i mehl-i şer‘î mürûr ve ityân-ı beyyineye kādir ve tahlîfe dahi tâlib olmamağla mûcebince dâfi‘-i merkūm el-Hâc Mehmed Emin def‘-i mezkûruyla bilâ-beyyine mu‘ârazadan ba‘de’l-men‘ ikrâr u i‘tirâfıyla lâzım gelen yüz yetmiş beş guruşu hâlâ ve müdde‘âsını ber-vech-i muharrer müeccelen müdde‘î-i mezbûra edâ ve teslîme merkūm el-Hâc Mehmed Emin’e tenbîh olunduğu İslâmbol Mahkemesi’nden huzûr-ı âlîlerine i‘lâm olundu.<br><br>Fî-gurre-i Zilka‘de sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30873"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30875"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b146"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o646"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>