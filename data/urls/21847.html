﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 137<br>Hüküm no: 108<br>Orijinal metin no: [14b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Çelebi b. Hasan’ın eşi Ümmühâni bt. Abdullah’la müşterek menzillerini Mahmud b. Mehmed’e sattıkları</b><br><br>Mahrûse-i Galata’da Okcu Musa mahallesi ahâlîsinden olup kendi tarafından asîl ve hâlâ zevcesi mahalle-i mezbûrede sâkine Ümmühâni bt. Abdullah b. Abdülmennân nâm hâtun tarafından bey‘-i âti’z-zikri ikrâra vekîl olduğu zât-ı mezbûreyi ma‘rifet-i şer‘iyye ile ârifân Hasan Çelebi b. Mehmed ve Abdullah Çelebi b. Hüseyin nâm kimesneler şehâdetleriyle sâbit olan Hüseyin Çelebi b. Hasan nâm kimesne meclis-i şer‘de işbu sâhibü’l-kitâb Mahmud b. Mehmed nâm kimesne mahzarında bi’l-asâle ve bi’l-vekâle ikrâr ve takrîr-i kelâm edip akd-i âti’z-zikrin sudûruna değin zevcem müvekkile-i mezbûre Ümmühâni Hâtun ile ale’l-iştirâki’s-seviy silk-i mülkümde münselik olup mahalle-i mezbûrede vâki‘ bir tarafdan Gümrük Katibi İbrahim Efendi bahçesi ve bir tarafdan Haffâf el-Hâc Ahmed menzili ve bir tarafdan mahalle-i mezbûre mescid-i şerîfi vakfı olan menzil ve bir tarafdan tarîk-i âm ile mahdûd fevkānî iki bâb oda ve dehlîz ve tahtânî kenîf ve bi’r-i mâ ve bahçeyi müştemil merhûme Ümmühâni Hâtun Vakfı’na senevî yüz seksen akçe mukāta‘a-i kadîmesi olan mülk menzilimi mezbûr Mahmud’a tarafeynden îcâb ve kabûlü hâvî bey‘-i bâtt-ı sahîh-i şer‘î ile yüz doksan guruşa bey‘ u teslîm eylediğimizde ol dahi ber-vech-i [muharrer] iştirâ ve tesellüm ve kabûl eylediğinden sonra semeni olan meblağ-ı mezbûr yüz doksan guruşu mezbûr Mahmud yedinden tamâmen ahz u kabz eyledik ba‘de’l-yevm menzil-i mahdûd-ı mezkûr bi-cemî‘i mâ yeştemilühû ve yahvîhi mezbûr Mahmud’un mülk-i müşterâsı olmuşdur keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’l-hâdî aşer min-Şa‘bâni’l-mu‘azzam sene 1137.<br><br>Şuhûdü’l-hâl: Mehmed Efendi b. Ali el-imâm, Mehmed Çelebi b. Mustafa, Kürkcü el-Hâc Osman, Mustafa Beşe b. Mehmed, Hasan Çelebi b. Mehmed, Abdullah Çelebi b. Hüseyin. </p>          <br><a title="Önceki sayfa" style="text-decoration:none" href="./ayrmetin.php?idno=21846"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21848"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b137"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o467"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>