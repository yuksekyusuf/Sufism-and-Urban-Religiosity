﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 24 Numaralı Sicil (H. 1138-1151/M.1726-1738)<br>cilt: 21,&nbsp;sayfa: 366<br>Hüküm no: 269<br>Orijinal metin no: [82a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Yedikule dışındaki öküz kasapları ustalarının isimleri</b><br><br>Bâ sah Fîmâ ba‘d işbu şurût-ı nizâm ale’d-devâm mer‘î ve mukayyed tutulup düstûrü’l-amel olmak üzre İstanbul kadısı fazîletlü Efendi’nin sicillâtına kayd ve bir sûreti izzetlü yeniçeri ağası tarafına verilip hîn-i iktizâda mürâca‘at olunmak buyruldu. Zikr-i âtî husûsun nizâmları sâdır olan fermân-ı âlî mûcebince bu fakīre havâle buyurulmağın, imtisâlen-lehû dergâh-ı âlî -dâme mahfûfen bi’l-avni’r-Rabbânî- yeniçerileri üzerine çavuşu olan fahrü’l-eşbâh Mahmud Çavuş ile ma‘an Yedikule hâricinde hâlâ kasablar kethüdâsı Mehmed Kethüdâ’ya mahsûs odaya varıp akd-i meclis olundukda Yedikule hâricinde vâki‘ kasabân-ı gâv selhhânelerinin ustalarıdır ki ber vech-i âtî zikr olunur. Fi’l-yevmi’s-sâbi‘ min Şa‘bâni’l-mu‘azzam li sene erba‘în ve mi’e ve elf. Hâlâ kasab gâv kethüdâları Ebûbekir Kethüdâ b. el-Hâc İbrahim’in yedinde mülkü olan selhhânedir ki mezbûrûn şerîklerin beyân olunur; Süleyman Yazıcı b. Ömer Osman Yazıcı b. Hasan Mehmed Yazıcı b. el-Hâc İbrahim Mezbûrûn Ebûbekir Kethüdâ ve Süleyman Yazıcı ve Mehmed Yazıcı ve Osman Yazıcı şerîkler olmağla her biri âhara kefîl olduğu tescîl olunur. el-Hâc İsmail b. el-Hâc Süleyman’ın yedinde olan selhhânedir ki mezbûr ve şerîkleri kethüdâ-yı mezbûr Ebûbekir Kethüdâ ma‘rifetiyle tahrîr olundu; el-Hâc Ahmed b. el-Hâc Mehmed Mustafa Yazıcı b. el-Hâc Süleyman Mezbûrûn Hacı İsmail ve Hacı Ahmed ve Mustafa Yazıcı şerîkler olmağla her biri âhara ve kethüdâ-yı mezbûr Ebûbekir mezbûrûna kefâleti tescîl olundu. Semâîzâde el-Hâc Mehmed b. Mustafa’nın yedinde olan selhhânedir ki kethüdâ-yı mezbûr Ebûbekir ma‘rifetiyle tahrîr olundu; Ali b. Mustafa Süleyman Yazıcı b. İbrahim Mezbûrûn el-Hâc Mehmed ve Ali ve Süleyman Yazıcı şerîkler olmağla her biri âhara ve kethüdâ-yı ( ) mezbûrûna kefâleti tescîl olundu. Abdurrahman b. el-Hâc Halil ve şerîki Abdullah b. el-Hâc Halil’in selhhâneleridir ki her biri âhara ve kethüdâ-yı mezbûr Ebûbekir mezbûrûna kefâleti tescîl olundu. Mûytâbzâde el-Hâc Mehmed b. Halil’in yedinde olan selhhânedir ki mezbûr şerîkleri kethüdâ-yı mezbûr Ebûbekir ma‘rifetiyle tahrîr olundu; Mehmed b. Hacı İbrahim el-Hâc İbrahim b. Mustafa ve el-Hâc Ahmed b. Mehmed ve Panayot v. Yamandi zimmî Mezbûrûndan her biri âhara ve kethüdâ-yı mezbûr Ebûbekir mezbûrûnun mecmû‘una kefâleti tescîl olundu. Halil b. Abdullah ve es-Seyyid İbrahim b. Osman Bey ber vech-i iştirâk selhhâneleridir ki mezbûr Ebûbekir ma‘rifetiyle tahrîr olundu. Bâlâda mastûrü’l-esâmî kethüdâ ve ustaların zikr olunan selhhânelerinde hâlâ mevcûd gılmânânı olmayıp kendi tasarruflarında olmağla eyyâm-ı sayfda selhhânelerinde ricâl iktizâ edip selhhânelerine gılmânân-ı kasab istîcâr eylediklerinde yarar kefîlleriyle alıp mechûlü’l-ahvâl olan eşhâsı fîmâ ba‘d selhhânelerine komamak üzre kavl ü ittifâk ve ahd ü mîsâkları bu mahalle şerh verildi.</p>          <br><a title="Önceki sayfa" style="text-decoration:none" href="./ayrmetin.php?idno=29246"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29248"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist024&bsm=ist024b366"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist024&bsm=ist024o555"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>