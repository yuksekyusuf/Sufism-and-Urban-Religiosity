﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 543<br>Hüküm no: 536<br>Orijinal metin no: [78b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Turna Ağazade Hüseyin Ağa’nın Tırnova’daki Kavak Baba Mescit ve İmareti Vakfı’nın tevliyet vazifesinin kendisine ait olduğu iddiasıyla vakfın mütevellisi Mustafa Ağa aleyhine açtığı davada iddiasını ispat edemediği</b><br><br>Tırnova kasabasında tevliyet<br><br>Ma‘rûz<br><br>Sâhib-i arzuhâl Tırnovalı Turna Ağazâde Hüseyin Ağa b. Mustafa Çarşamba günü arz odasında huzûr-ı hazret-i sadâret-penâhîde bi’l-ma‘iye rü’yete memûr Haremeyn-i Şerifeyn müfettişi müderrisîn-i kirâmdan Paşmakcızâde fazîletlü es-Seyyid Mehmed Zeki Efendi hâzır olduğu hâlde akd olunan meclis-i şer‘-i münîrde zikri âtî tevliyete bâ-berât-ı âlî-şân mutasarrıf olan derûn-ı arzuhâlde mezkûrü’l-ism kozbekcilerden muhrec Mustafa Ağa b. İbrahim muvâcehesinde hâmiş-i arzuhâlde mastûr derkenâr mantûkunca Bâbüssa‘âdeti’ş-şerîfe ağası nezâretinde âsûde evkāfdan Tırnova kasabasında aşağı mahâlde vâki‘ merhûm Kavak Baba Mescid-i şerîfi ve İmâret-i âmiresi Vakfı’nın yevmî sekiz akçe vazîfe ile tevliyeti ceddim teberdâr-ı hâssa emekdârlarından Hüseyin Ağa’nın bâ-mukābele-i nân ve ber-vech-i te’bîd üzerinde iken bin yüz yetmiş beş târihiyle fevt oldukda tevliyet-i mezkûre mahlûlünden oğlu babam Mustafa’ya tevcîh olunup ol dahi bin iki yüz on sekiz târihinde fevt oldukda benimle karındaşım Murad nâm kimesneden herbirimiz diyâr-ı âharda bulunmamız hasebiyle babamız müteveffâ-yı merkūmun mahlûlünden tevliyet-i mezkûre kozbekcilerden işbu merkūm Mustafa Ağa’ya tevcîh olunmuş olup ol-vechile babamız nân-parasından dûr olup mağdûriyetimize binâen tevliyet-i mezkûre babamız müteveffâ-yı merkūmun mahlûlünden ve mezbûr Mustafa Ağa’nın ref‘inden benimle karındaşım mezbûra ber-vech-i iştirâk tevcîh olunmak murâdımızdır deyü istid‘â ve merkūm Mustafa dahi cevâbında tevliyet-i mezkûre mezbûrânın babaları müteveffâ-yı merkūm Mustafa’nın mahlûlünden bâ-mukābele-i nân ve ber-vech-i te’bîd bana hatt-ı hümâyûn tevcîh buyurulmağla binâen-aleyh zabt ü tasarruf ederim deyip ve hâmiş-i arzuhâlde mastûr derkenârda tevliyet-i mezkûrenin meşrûtiyetine dâir nesne mezkûr olmadığından mâ‘adâ cihât-ı sâire misillü evlâda intikāl eder kabîlden olmayıp kadîmden beri bâ-mukābele-i nân verilügeldiğine binâen işbu merkūm Mustafa Ağa’ya dahi müteveffâ-yı merkūmun mahlûlünden bâ-mukābele-i nân ve ber-vech-i te’bîd bâ-hatt-ı hümâyûn tevcîh buyurulmuş olmağla ol-vechile müdde‘î-i mezbûrun tevliyet-i mezkûre iddi‘âsı şer‘an ve kānûnen mesmû‘a ve mu‘tebere olmayıp merkūm Mustafa Ağa’nın uhdesinde kemâ-kân ibkā olunmak iktizâ eylediği ba‘de’t-tefhîm merkūm Mustafa Ağa dahi re’y-i âsafâneleri üzere kazâ-i mezbûra varıp mescid-i şerîfe ve imâret-i âmire-i mezkûrelerin hizmet-i lâzımelerini bi’n-nefs mahâllinde şart-ı vâkıf üzere idâre ve rü’yete müte‘ahhid olmağla bu sûretde şart-ı mezkûr derciyle istihkâmı hâvî bâlâsı tuğrâ-yı garrâ ile müveşşah yedine bir kıt‘a fermân-ı âlî-şân inâyet ve ihsân buyurulmak bâbında istirhâm eylediği İstanbul Mahkemesi’nden huzûr.<br><br>Fî 23 Receb sene [1]323.</p>          <br><a title="Önceki sayfa" style="text-decoration:none" href="./ayrmetin.php?idno=31943"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31945"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b543"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o594"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>