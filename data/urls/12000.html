﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 127<br>Hüküm no: 82<br>Orijinal metin no: [55-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kotini bt. Gavril’e ait ev, dükkân ve gedik hisselerine el koyan Kozima v. Toma’dan hisselerin geri alınması için Gülüstanoğlu Yeratmos’a vekâlet verilmiş olduğu</b><br><br>Cemal, isbât-ı vekâlet<br><br>Numara: 2, 40 guruş<br><br>Konya vilâyet-i celîlesi dâhilinde Niğde sancağına tâbi‘ Nevşehir kazâsı kurâsından Meleköyü karyesinde sâkine Devlet-i Aliyye teba‘asının Rum milleti nisvânından Kotini bt. Gavril v. Angeli’nin zevci olup tarafından ber-vech-i âtî vekâlet iddi‘â eden teba‘a ve millet-i merkūmeden ve Dersaâdet’de Balıkpazarı’nda sâkin bakkāl esnâfından işbu bâ‘isü’r-rakīm Gülüstanoğlu Yeratmos v. Todori m. zikri âtî dükkân ve menzil ve gedik âlâtı hisselerine bi’l-emâne vaz‘-ı yedi mütehakkık olan kezâlik teba‘a ve millet-i merkūmeden Kozima v. Toma muvâcehesinde üzerine da‘vâ ve takrîr-i kelâm edüp esbak gümrük emîni merhûm Hasan Ağa Vakfı musakkafâtından mahrûse-i Galata’ya muzâfe kasaba-i Kasımpaşa’da Asmalı Mescid civârında Sarı Lütfi mahallesinde Sofyalı sokağında vâki‘ dokuz ve on bir numaralar ile murakkam ma‘lûmü’l-hudûd ve’l-müştemilât şehriye on akçe icâre-i müeccelelü fevkınde bir bâb menzili müştemil bir bâb bakkāl dükkânı ve dükkân-ı mezkûr derûnunda mevcûde cennet-mekân Gāzi Sultan Mahmud Hân-ı sânî -tâbe serâhû- Hazretleri Evkāf-ı celîleleri müstegallâtından beyne’l-esnâf gedik ta‘bîr olunur yevmî altı akçe icâre-i müeccelelü âlât-ı lâzıme-i ma‘lûmeden herbirinin südüsden sülüs hisse-i şâyi‘aları gāibe-i merkūmenin bâ-temessükât-ı mütevellî ve nizâm bi’l-icâreteyn taht-ı tasarrufunda ve merkūm Kozima hısas-ı şâyi‘a-i mezkûrelere gāibe-i merkūmenin teslîmiyle bi’l-emâne vâzı‘ü’l-yed olup ancak gāibe-i merkūme ber-vech-i muharrer mutasarrıfa olduğu hısas-ı şâyi‘a-i mezkûreleri merkūmun yedinden nez‘ ü kabza ve ba‘de’l-kabz bedel-i misilleri ve mütevellîleri re’yleriyle âhara [56] ferâğa ve bedellerini ahz ü kabza ve makbûzumu kendüye irsâl ü îsâle ve husûs-ı mezkûr mütevakkıf olduğu umûrun küllîsine yedimde olup işbu sene-i mübâreke Zilka‘deti’ş-şerîfesinin dördüncü günü târihiyle müverraha kazâ-i mezkûr nâibi Hafız Süleyman Efendi’nin imzâ ve hâtemini hâviye bir kıt‘a vekâlet hücceti ve hüccet-i mezkûre zahrında muharrer Konya Bidâyet Mahkemesi’nin memhûr bir kıt‘a mazbatası mantûkunca kazâ-i mezkûr mahkemesinde nâib-i mûmâ-ileyh huzûrunda tarafından beni gıyâbımda kabûlüme mevkūfe vekâlet-i mutlaka-i sahîha-i şer‘iye ile vekîl nasb ü ta‘yîn edüp haber-i vekâlet bana vâsıl oldukda ben dahi vekâlet-i mezkûreyi kabûl etmemle suâl olunup hısas-ı şâyi‘a-i mezkûrelerden keff-i yed ve vech-i lâyıkıyla bana teslîme merkūm Kozima’ya tenbîh olunmak bi’l-vekâle matlûbumdur dedikde gıbbe’s-suâl merkūme Kozima dahi cevâbında hısas-ı şâyi‘a-i mezkûreler gāibe-i merkūmenin bi’l-icâreteyn taht-ı tasarrufunda ve kendüsü dahi ber-minvâl-i muharrer bi’l-emâne vâzı‘ü’l-yed olduğunu ikrâr mâ‘adâ müdde‘î-i merkūmun vekâlet müdde‘âsını inkâr etmekle hüccet ve mazbata-i mezkûreler mütâla‘a olundukda hüccet-i mezkûrenin mühr[ü] mutâbık ve me‘âli vekâlet-i mezkûreyi beyândan ibâret idiği cânib-i fetvâhâneden tahşiye ve temhîr olunduğuna ve mazmûnu vekîl-i merkūmun takrîr-i meşrûhuna muvâfık ve mazbata-i mezkûre dahi hüccet-i mezkûreyi müeyyid ve musaddık bulunduğuna binâen zikr olunan hüccet-i şer‘iyenin tezvîr ve tasnî‘den sâlim olduğu münfehim ve Mecelle-i Ahkâm-ı Adliye’nin bin sekiz yüz yirmi birinci mâddesi mûcebince bu misillü tezvîr ve tasnî‘den sâlim olan senedât-ı şer‘iyenin mazmûnuyla bilâ-beyyine amel ve hüküm câiz olmağla mûcebince müdde‘î-i merkūmun vekâletine ba‘de’l-hükm hısas-ı şâyi‘a-i mezkûrelerden keff-i yed ve vech-i lâyıkıyla müdde‘î-i merkūm Yeratmos’a teslîme merkūm Kozima’ya tenbîh olunmağın mâ-vaka‘a bi’t-taleb ketb olundu.<br><br>Fî 17 Zilhicce sene [1]300<br><br>Şühûd[ü’l-hâl]: ( )</p>          <br><a title="Önceki sayfa" style="text-decoration:none" href="./ayrmetin.php?idno=11999"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12001"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b127"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o342"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>