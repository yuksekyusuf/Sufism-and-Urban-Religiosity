﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 313<br>Hüküm no: 349<br>Orijinal metin no: [49b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Lasone bt. Yani’nin, Hallâc Lefter v. Nikola aleyhine açtığı hallâc dükkânı gediği davasında iddiasını ispat edemediğinden muarazadan men edildiği</b><br><br>Hallâc gediği nizâ‘ı mu‘ârazadan men‘<br><br>Ma‘rûz<br><br>Sâhibe-i arzuhâl mu‘arrefetü’ş-şahs Lasone bt. Yani nâm Nasrâniye meclis-i şer‘-i enverde Hallâc Lefter v. Nikola zimmî muvâcehesinde İstanbul’da Dîvânyolu nâm mahalde kâin bir bâb hallâc dükkânı derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûmenin nısfı zevcim Kostandi zimmînin <<yedlerinde mülkü ve nısf-ı karındaşı>> ve nısf-ı âharı karındaşı Yani zimmînin yedlerinde mülkü iken müte‘âkiben hâlik ve âlât-ı mezkûre hasran benimle zevcim mezbûrun kızı Sofya Nasrâniyeye mevrûs olmuşken âlât-ı muharrere-i mezkûreyi mersûm Lefter zimmî müstakillen fuzûlî zabt etmekle suâl olunup hisse-i irsiyyemden keff-i yedine tenbîh olunmak murâdımdır deyü eylediği da‘vâsını mersûm Lefter inkâr edip ve ikāmet-i beyyine edemediğinden gayri mersûme Lesona Nasrâniye şerîre ve müzevvire ve dâima bu makūle da‘vâları kendiye kâr ittihâz eylediğini esnâf-ı mezkûre muvâcehesinde haber vermeleriyle li-ecli’t-tedîb vatanı olan Trabzon kazâsına nefy ve iclâsı bâbında bir kıt‘a i‘lâm olunmuşdu deyü mersûm Lefter’in takrîrine mutâbık ibrâz eylediği i‘lâmın mazmûnunu mersûm Lesona Nasrâniye mu‘terife olduğundan mâ‘adâ esnâf-ı mezkûrenin kethüdâsı Mehmed Ağa b. Mehmed ve ustalarından el-Hâc Süleyman b. Mehmed ve Ali b. Hüseyin ve Halil b. el-Hâc Mehmed nâm kimesnelerden her biri dahi muvâcehesinde haber vermeleriyle mûcebiyle mersûme Lesona Nasrâniyenin da‘vâ-yı mezkûresi tezvîr ve mahz-ı celb-i mâl sevdâsıyla olduğu âşikâr olmağla mu‘ârazadan men‘ olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-15 S sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31102"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31104"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b313"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o613"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>