﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 399<br>Hüküm no: 493<br>Orijinal metin no: [94b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yanova seferinde şehit olan Hüseyin Çelebi’nin vârislerinden Mahmud Efendi’nin kendi hissesini aldığı</b><br><br>Mahmiye-i İstanbul’da Eminbey mahallesinde sâkin iken bundan akdem Yanova seferinde şehîd olan merhûm Hüseyin Çelebi b. Mustafa’nın verâseti li-ebeveyn karındaşı kıdvetü’l-emâsil ve’l-a‘yân Mahmud Efendi b. Mustafa’ya ve zevcesi kamer Hatun bt. Hasan Kethudâ’ya ve sinni bulûğa mütehammil olduğu hâlde bulûğunu mu‘terife olan sulbiye kızı Saliha’ya münhasıra olup mûmâ-ileyh Mahmud Efendi b. Mustafa meclis-i şer‘-i şerîf-i nebevîde bâ‘isetü’l-kitâb mezbûretân Kamer Hatun ve Saliha taraflarından husûs-ı âti’z-zikre vekîl olup hasm-ı şer‘î mahzarında bimâ hüve nehcü’s-sübût şer‘an vekâleti sâbite olan fahrü’l-akrân Mehmed Çelebi b. Seydi Ali mahzarında bi’t-tav‘ ve’r-rızâ ikrâr ve i‘tirâf edip mûrisim müteveffâ-yı mezbûr Hüseyin Çelebi’nin cümle-i muhallefâtından sekiz sehmden üç sehm hisse-i şer‘iyem ki cem‘an yüz altmış beş bin <<cem‘an>> on üç [akçe] olur meblağ-ı mezbûr yüz altmış beş bin on üç akçeden yüz altmış bin akçe alıp kabz eyledim bâkī beş bin on üç akçeden ferâgat edip min-ba‘d müteveffâ-yı mezbûrun nukūd ve akārından kat‘a alâkam kalmadı. Muhallefât-ı müteveffâ-yı mezbûra müte‘allik de‘âvî ve husûmâtdan (…) merkūmân Kamer Hatun ve Saliha’nın zimmetlerini ibrâ-i âm ve iskāt-ı tam ile ibrâ ve iskāt eyledim dedikde mukırr-ı mûmâ-ileyhi vekîl-i mezbûru tasdîkden sonra mâ-vaka‘a bi’t-taleb kayd olundu.<br><br>Tahrîren fî (…)</p>          <br><a title="Önceki sayfa" style="text-decoration:none" href="./ayrmetin.php?idno=35630"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35632"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b399"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o430"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>