﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 200<br>Hüküm no: 177<br>Orijinal metin no: [24b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine Hanım bt. Ali Ağa’nın bir nalbant dükkanı ile bir arsadaki hisselerini Fâtıma Hanım bt. İbrahim Ağa’ya sattığı</b><br><br>Mahmiye-i İstanbul’da Debbâğ Yunus Mahallesi sâkinelerinden Emine Hanım bt. Ali Ağa tarafından husûs-ı âti’l-beyâna vekîl olduğu zât-ı mezkûreyi ma‘rifet-i şer‘iyye ile ârifân İbrahim Çelebi b. Abdullah ve Ahmed Çelebi b. Ali şehâdetleriyle şer‘an sâbit olan Gülyub bt. Abdullah nâm hatun meclis-i şer‘-i şerîf-i enverde ve mahfil-i dîn-i münîf-i ezherde li-ebeveyn karındaşı kızı Fâtıma Hanım bt. İbrahim Ağa’nın vekîl-i müsecceli olan el-Hâc Mes‘ûd b. Ramazan muvâcehesinde bi’l-vekâle ikrâr ve takrîr-i kelâm edip Eyüb Sultan Vakfı’ndan olup Topçular nâm mevzi‘de vâki‘ ma‘lûmü’l-hudûd bahçe arsasından sekiz sehmden bir sehm-i şâyi‘i ile yine mahalle-i mezkûrede vâki‘ Sultan Bayezid Vakfı’ndan olup na‘lband dükkânında olan sekiz sehmden bir sehm-i şâyi‘ini vakfeyn-i mezkûreyn mütevellîleri izin ve ma‘rifetleriyle on guruş bedel mukābelesinde mezkûre Fâtıma Hanım’a ferağ ve tefvîz ol dahi ber-vech-i meşrûh tefevvüz ve kabûl eylediğinden sonra bedel-i mezkûr on guruşu mezkûre Fâtıma Hanım yedinden ahz u kabz eyledi baʻde’l-yevm zikr olunan bahçe arsasında ve na‘lband dükkânında olan bir sehm hisse-i şâyi‘aları mezkûre Fâtıma Hanım’ın hakk-ı müfevvazı olup müvekkilem mezkûre Emine Hanım’ın alâka ve medhali kalmamışdır dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 4 min-Cumâdelûlâ sene 1121<br><br>Şuhûdü’l-hâl: Abbas Ağa b. Abdullah, Hasan Çelebi b. Mustafa, Süleyman Çelebi b. Receb, Mustafa Çelebi b. Şa‘ban ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4455"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4457"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b200"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o641"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>