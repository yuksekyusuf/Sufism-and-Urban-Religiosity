﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 144<br>Hüküm no: 120<br>Orijinal metin no: [31a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçiler Kethudâsı Mustafa’nın Cebehâne-i âmire için teslim ettiği unun parasını İstanbul Gümrük Emini İbrahim Ağa’dan aldığı</b><br><br>Mahmiye-i İstanbul’da vâki‘ Ekmekçiler Kethudâsı olan el-Hâc Mustafa b. el-Hâc Süleyman nâm kimesne meclis-i şer‘-i hatîr-i lâzımü’t-tevkīrde sâbıkā İstanbul’da Gümrük-i kebîr emîni olan umdetü’l-emâcid ve’l-ekârim câmi‘ü’l-mehâmid ve’l-mehâsin izzetlü el-Hâc İbrahim Ağa b. Ahmed Ağa tarafından husûs-ı âti’z-zikri tasdîka vekîl-i şer‘îsi olan diğer el-Hâc İbrahim Ağa b. el-Hâc Ahmed nâm kimesne mahzarında ikrâr-ı tâm ve takrîr-i kelâm edip târih-i kitâb senesi Cemâziyelevveli’nin on sekizinci gününden sene-i mezkûre Ramazan-ı şerîfi gurresine gelince yüz iki günde bâ-hatt-ı hümâyûn Cebehâne-i âmire neferâtı ta‘yînâtlarıʼçün kabzına me’mûr olanlara bey‘ ve teslîm eylediğim bin beş yüz otuz keyl-i İstanbûlî dakīkin bin keyli yüz yirmişer akçe ve beş yüz otuz keyli [31b] yüz on beşer akçeden min-haysü’l-mecmû‘ yüz seksen bin dokuz yüz elli akçe kıymetlerini müvekkil-i mûmâ-ileyhin mutasarrıf olduğu gümrük-i mezkûr mukāta‘ası mâlından bâ-fermân-ı âlî havâle buyurulmağın emîn-i müvekkil-i mûmâ-ileyh el-Hâc İbrahim Ağa meblağ-ı mecmû‘ yüz seksen bin dokuz yüz elli akçeyi tamamen bana edâ ve teslîm ben dahi mûmâ-ileyh yedinden ber-vech-i muharrer tamamen ve kâmilen ahz u kabz eyledim. Fîmâ-ba‘d bâlâda zikrolunan bin beş yüz otuz keyl-i İstanbûlî dakīk kıymeti olan yüz seksen bin dokuz yüz elli akçeden emîn-i mûmâ-ileyh yedinden ve zimmetinde bir akçe ve bir habbe bâkī kalmadı dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâdî aşer min-Zilka‘deti’ş-şerîfe li-sene selâse ve erba‘în ve mie ve elf.<br><br>Şuhûdü’l-hâl: Mehmed Ağa b. Mehmed, Mehmed Çelebi b. Abdullah, Abdullah b. Mustafa, Mustafa Çelebi b. Abdullah, Du‘âcı İbrahim Halîfe b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=5873"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5875"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b144"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o442"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>