﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 202<br>Hüküm no: 174<br>Orijinal metin no: [34b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer Ağa, Eyüb Ağa ve Mustafa Ağa’nın, Mehmed Ağa, Eski Hüseyin Ağa ve Çolak Ali Odabaşı aleyhine açtıkları davalarının reddedildiği</b><br><br>Ma‘rûz[-ı dâ‘î-i devlet-i aliyyeleridir ki]<br><br>Âsitâne-i aliyyede vâki‘ külahçı esnâfının kethüdâları es-Seyyid el-Hâc İbrahim Efendi ve Yiğitbaşı es-Seyyid Halil ve fes külahı bey‘ eden esnâfından Ömer Ağa ve Eyüb Ağa ve Mustafa Ağa İstanbul mahkemesinde meclis-i şer‘-i münîrde fes külahı bey‘ eden esnâfından Mehmed Ağa b. Mehmed ve Eski Hüseyin Ağa b. Mehmed ve Çolak Ali Odabaşı b. İbrahim nâm kimesneler muvâcehelerinde esnâfımızın Âsitâne-i aliyyede i‘mâl eylediğimiz fes külahlarından mâ‘adâ mahrûse-i Bursa ve memâlik-i sâireden tüccârının Âsitâne-i aliyyeye getirdikleri fes külahlarını esnâfımız beyninde halen ve tahammüllerimize göre tevzî‘ tarîkiyle tüccârından iştirâ-birle dükkânımızda ibâdullâha bey‘ etmek âdet-i kadîmemizden iken mezbûrûn Mehmed Ağa ve Eski Hüseyin Ağa ve Çolak Ali Odabaşı bu esnâda kendi halleriyle mahrûse-i Bursa’dan getirdikleri ma‘lûmü’l-mikdâr fes külahlarını âdetimize mugāyir cümle esnâfa tevzî‘ etmeyüp her biri müstakillen kendi dükkânında bey‘ etmekle suâl olunup her birinin mâlı olarak getirdiği fes külahlarını âdet-i kadîmemize binâen esnâfımız beyninde tevzî‘ etmek içün merkūmûna cebr olunsun deyü takrîr-i meşrûhları üzere tasaddî eyledikleri da‘vâları meşrû‘a ve iltifâta şâyân olmamağla ol vechile merkūmûna suâl dahi teveccüh etmeyüp mûcebiyle müdde‘ûn-ı merkūmûn da‘vâ-yı mezkûreleriyle mezbûrûn Mehmed Ağa ve Eski Hüseyin Ağa ve Çolak Ali Odabaşı’ya bî-vech-i şer‘î mu‘ârazadan men‘ olundukları mahkeme-i merkūmeden huzûr [-ı âlîlerine i‘lâm olundu.]<br><br>Fî 24 S sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32599"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32601"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b202"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o555"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>