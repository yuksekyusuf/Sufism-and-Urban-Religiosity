﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 359<br>Hüküm no: 304<br>Orijinal metin no: [59a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hanife bt. Ali’nin, annesinin ölümüne sebep olan imam ve mekteb hocası Hasan Efendi b. Mustafa ile 900 guruş diyete sulh olduğu</b><br><br>900 guruşa diyet sulhü ve tecîli<br><br>Ma‘rûz<br><br>Sâdır olan fermân-ı âlîlerine imtisâlen Galata’ya muzâfe Beşiktaş nâhiyesi nâibi Mehmed Celaleddin Efendi dâ‘îlerinin keşif i‘lâmında tahrîr olunduğu üzre nâhiye-i mezbûreye tâbi‘ Dolmabağçe karyesinde Süleymâniye mahallesinde sâkine iken târih-i i‘lâmdan iki gün mukaddem fevt olan Hanife Hatun bt. Ali’nin sadriye kızı ve bi’l-ihbâr hasran vârisesi mu‘arrefetü’z-zât Emine Hatun bt. Mehmed meclis-i şer‘-i münîrde mahalle-i mezbûre imâmı ve mekteb hocası Hasan Efendi b. Mustafa muvâcehesinde benim sagīr oğlum Hüseyin geçen Çarşamba günü sekizde Dolmabağçe’de sıbyân ile oynarken mezbûr Hüseyin Efendi sagīr-i mezbûr mukaddemâ kendi mektebinde okuyup ba‘dehû ahz ve âhar mektebe verildiğine nefsâniyeten sagīr-i mezbûru kendi mektebine getirtip bilâ-mûcib falaka ile darb eylediğini vâlidem mezbûre işitip varıp sagīr-i mezbûru kurtarmak murâd eylediğinde mezbûr Hasan Efendi vâlidem merkūmeyi dahi falaka ağacıyla bi-gayr-ı hakkın ense kökünden ve arkasından ve böğründen darb-ı şedîd ile darb ve kara bere etmekle vâlidem mezbûre dahi ağzından kan gelerek menzilime gelip on iki sâ‘at mürûrunda darb-ı mezkûrdan müteessiren fevt olmağla mûcib-i şer‘îsini taleb ederim deyü da‘vâ eylediğimde ol dahi cevâbında sagīr-i mezbûr zikrolunan Dolmabağçe’de şalgam tarlasına girip telef eylediğinden sahibi bana şikâyet etmeğin ben dahi getirtip li-ecli’t-tedîb ayaklarına birkaç değnek darb eylediğimden sagīr-i mezbûr gidip anasına ve ceddesine ifâde ettikde onlar dahi ma‘an mektebe gelip şütûm-ı galîza ile bana şetm ve falaka ile onlar beni darb etmeleriyle hâlâ boğazımda eser-i cerh vardır deyü darbını külliyen inkâr etmekle ben ber-vech-i muharrer müdde‘âmı beyâna havâle olunmuşdum el-hâletü hâzihî muslihûn tavassutuyla beynimiz ıslâh ve te’lîf olunup ben ber-vech-i muharrer tesâddî eylediğim da‘vâmdan mezbûr Hasan Efendi ile bi’t-tav‘ ve’r-rızâ dokuz yüz guruş üzerine sulh olduğumda ol dahi sulh-ı mezkûru kabûl ve bedel-i sulh-ı merkūm dokuz yüz guruşun üç yüz guruşunu çend-rûz zarfında ve bâkī altı yüz guruşunu dahi târih-i i‘lâmdan beher şehr ikişer yüz guruş <<verip>> vererek üç ay hitâmında bana edâya ta‘ahhüd ben dahi ta‘ahhüdünü kabûl ve ol vechile imhâl etmemle bedel-i sulh-ı mezkûr dokuz yüz guruşdan mâ‘adâ bi’l-cümle husûs-ı mezkûra ve sâir cemî‘ hukūk-ı şer‘iyeye müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile ibrâ ve ıskāt ve her birimiz ber-vech-i muharrer âharın ibrâsını kabûl eyledik deyü mukırre-i mezbûre Hanife Hatun’un cemî‘ takrîr-i meşrûhunu mezbûr Hasan Efendi tasdîk ve ibrâdan müstesnâ bedel-i sulh-ı merkūm dokuz yüz guruş zimmetinde müdde‘iyye-i mezbûre<<ye>> Emine Hatun’a deyni olduğunu ikrâr ve i‘tirâf ve vech-i meşrûh üzre edâya ta‘ahhüd eylediği İstanbul Mahkemesi’nden huzûr.<br><br>Fî 12 Ş sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33730"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33732"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b359"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o562"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>