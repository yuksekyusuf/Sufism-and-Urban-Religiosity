﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 132<br>Hüküm no: 121<br>Orijinal metin no: [46b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Müteveffâ Mehmed Efendi b. Şaban’ın hayatta iken Gürcü asıllı Üftâde ve Eflak asıllı Sâliha bt. Abdullah isimli câriyelerini azat ettiği</b><br><br>İşbu râfi‘atü’l-kitâb orta boylu açık kaşlı kara gözlü ve burnu üzerinde çiçek alâmeti var Gürciyyetü’l-asl Üftâde ve yine orta boylu açık kaşlı kara yağız yüzünün sağ yanında beni var Eflakiyyetü’l-asl Sâliha bt. Abdullah nâm câriyeler meclis-i şer‘-i şerîfde mahmiye-i Galata tevâbi‘inden Kasımpaşa’da Kulaksız mahallesinde vefât eden merhûm Mehmed Efendi b. Şaban’ın zevce-i metrûkesi ve vârisesi Aynî Hâtun bt. Ferhad tarafından husûs-ı âti’z-zikre vekîl olup ber nehc-i şer‘î vekâleti sâbite olan Mahmud Çelebi b. Mustafa muvâcehesinde üzerine takrîr-i da‘vâ edip bizi mevlâmız merhûm-ı mezbûr [47a] Mehmed Efendi hâl-i hayâtında ve kemâl-i sıhhatinde hasbeten lillâhi te‘âlâ mâlından âzâd ve i‘tâk edip biz mu‘taka olmuşken mezbûre Aynî Hâtun bize mülkiyyet üzre vaz‘-ı yed eder suâl olunup kasr-ı yed ettirilmesin taleb ederiz deyip gıbbe’s-suâl vekîl-i mezbûr müvekkilesinin mezbûrân Üftâde ve Sâliha’ya vâzı‘atü’l-yed idiğini ikrâr ve vech-i muharrer üzre mezbûrânın mu‘taka olduklarını inkâr edip câriye-i mezbûrândan da‘vâlarına mutâbık beyyine taleb olundukda udûl-i müslimînden Dergâh-ı âlî divân kâtiblerinden mefharü’l-küttâb Mehmed Efendi b. Murad ve Yusuf Bey b. Mustafa nâm kimesneler li ecli’ş-şehâde meclis-i şer‘a hâzırân olup gıbbe’l-istişhâd fi’l-vâki‘ merhûm-ı mezbûr Mehmed Efendi hâl-i hayâtında ve kemâl-i sıhhatinde evsâf-ı mezkûre ile muttasıfe olan mezbûrân Üftâde ve Sâliha’yı hasbeten lillâh mâlından âzâd ve mülkünden ihrâc eyledi biz bu husûsa bu minvâl üzre şâhidleriz şehâdet dahi ederiz deyû edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiyye şehâdetleri makbûle olmağın mûcebi ile ıtklarına hükm olundu. Hurrire fi’t-târihi’l-mezbûr<br><br><br>Şuhûdü’l-hâl: Kemâ sebeka</p>          <br><a title="Önceki sayfa" style="text-decoration:none" href="./ayrmetin.php?idno=20169"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20171"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b132"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o176"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>