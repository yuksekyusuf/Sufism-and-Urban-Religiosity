﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 53<br>Hüküm no: 30<br>Orijinal metin no: [5a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail Ağa’nın oğlu Mehmed Şükrü’den satın almış olduğu ev hissesinin kendisine teslimi</b><br><br>Hademe-i hazret-i âsafîden Hacı Mehmed Kavvâs’a teslîm<br><br>Sâhib-i arzuhâl nakkaş esnâfından İsmail Ağa b. Mehmed Emin nâm kimesne mahfil-i şer‘iyyâtda mezbûrun sulbî kebîr oğlu derûn-ı arzuhâlde mezkûrü’l-ism Mehmed Şükrü Efendi muvâcehesinde İstanbul’da Ebulfeth Gāzî Sultân Mehmed Han -aleyhi’r-rahmetü ve’l-gufrân- hazretleri câmi‘-i şerîfi kurbünde Kumrulu Mescidi nâm-ı diğer Mimarsinan mahâllesinde vâki‘ iki tarafdan Mehmed Efendi b. Ali b. Abdullah menzili ve bir tarafdan Emine Hatun bt. Abdullah b. Abdurrahman menzili ve taraf-ı râbi‘i tarîk-i âm ile mahdûd ve arsası Dilber Hatun Vakfı’na senevî kırk akçe mukāta‘a-i kadîmeli ve üzerinde mevcûde bi’l-cümle ebniyesi mülk ma‘lûmü’l-müştemilât bir bâb menzil oğlum mezbûr Mehmed Şükrü Efendi’nin müstakillen yedinde malı ve mülkü iken oğlum mezbûr Mehmed Şükrü Efendi ber-minvâl-i muharrer mâlik olduğu ebniye-i memlûke-i mezkûrenin nısf hisse-i şâyi‘asını yedinde ibkā ve nısf-ı şâyi‘-i âharını yedimde olup iki yüz elli iki senesi Zilka‘desi’nin on yedinci günü târîhiyle müverraha ol târîhde Yoros? nâhiyesinde nâibü’ş-şer‘ bulunan Numan Efendi’nin imzâ ve hatemini hâviye bir kıt‘a hüccet-i şer‘iyye nâtıka olduğu üzere tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ile iki yüz elli guruş semen-i medfû‘ ve makbûza bana bey‘ ve temlîk ve vech-i lâyıkı üzere teslîm eylediğinde, ben dahi ber-vech-i muharrer iştirâ ve temellük ve tesellüm ve kabz ü kabûl etmiş iken oğlum mezbûr Mehmed Şükrü Efendi ebniye-i memlûke-i mezkûrede şirâen mâlik olduğum nısf hisse-i şâyi‘a-i merkūmeyi bu esnâda fuzûlî ve bi-gayrı hakkın zabt ve hâlâ vaz‘-ı yed eder olmağla suâl olunup nısf hisse-i şâyi‘a-i mezkûreden keff-i yed ve mahâllinde bana teslîme oğlum mezbûr Mehmed Şükrü Efendi’ye tenbîh olunmak murâdımdır deyü hüccet-i mezkûreyi ibrâzıyla da‘vâ etdikde, ol dahi cevâbında kazıyye minvâl-i muharrer üzere olduğunu ve mazmûn-ı hüccet-i mezkûreyi bi-tamâmihî tâyi‘an ve kat‘iyyen ikrâr ve tasdîk etmeğin mûcebince ebniye-i memlûke-i mezkûrenin nısf hisse-i şâyi‘asından keff-i yed ve müdde‘î-i mezbûr İsmail Ağa’ya redd ü teslîme mezbûr Mehmed Şükrü Efendi’ye tenbîh olunduğu huzûr-ı [âlîlerine i‘lâm olundu]<br><br>Fî-gurreti Ş sene [12]73.<br><br>el-Hâc İbrahim</p>          <br><a title="Önceki sayfa" style="text-decoration:none" href="./ayrmetin.php?idno=38265"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38267"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b053"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o192"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>