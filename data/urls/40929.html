﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 618<br>Hüküm no: 650<br>Orijinal metin no: [99b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ruşen b. Mehmed b. Hasan Kethüda’nın İsmail Efendi b. Derviş Halil b. Hasan Kethüda’nın varisi olduğunu ispat ettiği</b><br><br>Bi’l-fi‘il Hayrabolu kasabasında icrâ-yı ahkâm-ı şer‘iyye eden Fazlullah Efendi b. Mehmed kıbelinden unvânı ile mu‘anven ve tarihiyle mahtûm ve bin altmış yedi senesi Zilka‘desi’nin yirmi dördüncü günüyle müverrah nakl-i şer‘î vârid olup mazmûnu kazâ-i Hayrabolu’ya tâbi‘ Macarlar nâm karyeden Ruşen b. Mehmed b. Hasan Kethüdâ’dan meşhûdün-bih-i âti’l-beyân vechi üzere istişhâd-ı şer‘î sudûrundan sonra karye-i mezbûre sükkânından Abdünnebi b. Ali b. Abdullah ve Musa Dede b. Bâli b. Abdullah nâm kimesneler nakl ve tahvîl için mahall-i cerh ve ta‘dîle hâzırân olup fi’l-asl karye-i mezbûreden olup hâlâ vezîr-i a‘zam hazretlerinin baştezkirecesi iken Boğazhisar’da vefât edip tezkiresi bi’l-fi‘il atebe-i aliyye-i sultaniyyede başdefterdar olan düstûr-ı mükerrem İbrahim Paşa hazretlerinin yedinde mazbûta olan İsmail Efendi b. Derviş Halil b. Hasan Kethüdâ’nın müsteşhid-i mezbûr Ruşen li-ebeveyn karındaşı oğlu ve bi’l-usûbeti’n-nesebiyye vârisi olup yedinde müsteşhid-i mezbûrun babası mezbûr Mehmed ile müteveffâ-yı mezbûrun babası merkūm Derviş Halil li-ebeveyn karındaşlar olup babaları mezbûr Hasan Kethüdâ ve vâlideleri Kamer nâm hâtun ve maskat-ı re’sleri karye-i mezbûrdur ol vechile mezbûr Ruşen müteveffâ-yı mezbûrun hasran vârisidir bundan gayrı vârisi ve terekesine müstahıkkı olduğu ma‘lûmumuz değildir biz bu husûsa şâhidleriz şehâdet dahi ederiz deyu edâ-i şehâdet-i şer‘iyye eylediklerinde gıbbe ri‘âyeti şerâiti’l-kabûl şehâdetleri makbûle olduğunu müştemil olmağın kitâb-ı merkūm mahmiye-i Edirne’de Dîvân-ı Hümâyûn-ı sa‘âdet-makrûnda ma‘kūd mahfil-i kazâda mezbûr Ruşen talebiyle paşa-yı mûmâ-ileyh hazretleri muvâcehesinde feth ve kırâat ve istintak olundukda cevâbında muhallefât-ı müteveffâ-yı mezbûra vâzı‘u’l-yed olduğunu ikrâr lâkin kitâb-ı merkūmun mevlânâ-yı mezbûr kıbelinden vürûdunu inkâr edicek müsteşhid-i mezbûr Ruşen’den müdde‘âsını mübeyyine beyyine taleb olundukda şühûd-ı tarîkdan olup zeyl-i kitâb-ı naklde isimleri mektub olan Müslimînden Derviş b. Mustafa ve Halil Beşe b. Ali nâm râcil meclis-i ma‘kūd-ı mezbûra li-ecli’ş-şehâde hâzırân olup gıbbe’l-istişhâdi’ş-şer‘î fi’l-vâki‘ işbu kitâb-ı nakli mûmâ-ileyh Fazlullah Efendi’nin olup bizim huzûrumuzda imzâlayıp ve mühürleyip zeylindeki hat ve zahrındaki hateme bizi işhâd eyledi biz bu husûsa şâhidleriz şehâdet dahi ederiz deyu herbiri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın mûcibiyle ba‘de’l-hüküm mâ-vaka‘a bi’t-taleb ketb olundu.<br><br>Fi’s-sâmin ve’l-ışrîn min-Cumâdelûlâ li-seneti’l-mezbûre<br><br>Şühûdü’l-hâl: İvaz Ağa muhzırbaşı, Ali Beş eb. Mustafa çukadâr, İbrahim Bey b. ( ), Süleyman Bey b. ( ) muhzır.</p>          <br><a title="Önceki sayfa" style="text-decoration:none" href="./ayrmetin.php?idno=40928"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40930"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b618"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o813"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>