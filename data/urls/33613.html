﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 246<br>Hüküm no: 186<br>Orijinal metin no: [38b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Asvador v. Arakil’in, Agik v. Arsen’den 291 guruş alacak davasının geçersiz olduğu</b><br><br>Cihet-i havâleden 291 guruş 26 para men‘<br><br>Ma‘rûz<br><br>İşbu târihden üç buçuk sene mukaddem hâlik olan Sarrâf Arakil v. Filibos zimmînin verâseti zevce-i metrûkesi Sima Nasrâniye ile sulbî kebîr oğulları Mıgırdıç ve Asvador zimmîler ve sulbiye kebîre kızları Margarit ve Takohi Nasrâniyelere ba‘de’l-inhisâr mersûm Asvador zimmî bi’t-terâzî dâ‘îhânelerinde ma‘kūd meclis-i şer‘-i münîrde habbâz esnâfından sahib-i arzuhâl Agik v. Arsen zimmî muvâcehesinde mersûm Agik zimmî otuz üç senesi hilâlinde babam mersûm Arakil zimmîye cihet-i karzdan zimmetinde deyni olan bin beş yüz kırk guruş ile babam mesfûru sağlığında esnâf-ı merkūmeden olup bundan akdem hâlik olan Markar zimmî üzerine sağlığında havâle eder oldukda babam mersûm muhayyer olup dilerse meblağ-ı merkūmu yine mersûm Agik zimmîden almak üzre havâle ve her biri bu vech üzre havâleyi kabûl ettiklerinden sonra babam mersûm meblağ-ı mezkûrun ancak beş yüz kırk guruşunu mersûm Markar zimmîden alıp mâ‘adâsını her birinden kable’l-ahz ve’l-istifâ hâlik ve bâkī kalan bin guruş benimle verese-i sâiresi mesfûrûna mevrûs olmağla meblağ-ı bâkī-i merkūmdan mes’ele-i mirasımız üzre benim hisse-i irsiyeme isâbet eden iki yüz doksan bir guruş yirmi altı para iki akçeyi mersûm Agik zimmîden bi’l-verâse taleb ederim deyü da‘vâ ol dahi külliyen inkâr etmekle müdde‘î-i mersûm Asvador zimmî da‘vâ-yı mezkûresini isbâta kādir olamayıp talebiyle mersûm Agik zimmîye bi’l-muvâcehe vech-i şer‘î üzre yemîn verilmeğin mûcibince müdde‘î-i mersûm Arakil zimmî da‘vâ-yı mezkûresiyle mersûm Agik zimmîye bilâ-beyyine mu‘ârazadan men‘ olunduğu İstanbul Mahkemesi’nden huzûr.<br><br>Fî 27 min-Ca sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33612"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33614"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b246"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o582"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>