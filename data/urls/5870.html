﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 141<br>Hüküm no: 116<br>Orijinal metin no: [30a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Uzuncaâbad ve Hasköy kazalarının Kıbtiyân cizyelerinin tahsili</b><br><br>Bâ-imzâ-i hazret-i efendi.<br><br>Mahrûse-i Edirne’de Üskübcü Hızır mahallesi ahâlîsinden olup mahmiye-i İstanbul’da müsâfiren sâkin Mehmed Ağa b. Habib nâm kimesne meclis-i şer‘-i şerîf-i enverde râfi‘u’l-kitâb Kaşıkçı Mustafa Efendi b. Ahmed mahzarında ikrâr-ı tâm ve takrîr-i kelâm edip mahrûse-i mezbûre kurbünde Uzuncaâbad ve Hasköy kazâlarında vâki‘ Kıbtiyân tâifesinin maktû‘ları ve cibâyeti bundan akdem bâ-fermân-ı âlî mezbûr Kaşıkçı Mustafa Efendi’nin ahd-i iltizâmında iken tarafından mahrûse-i mezbûrede sâkin gāib ani’l-meclis Berber Veli nâm kimesneye der-uhde ve iltizâm ol dahi iltizâm ve kabûl eylediğinden sonra mezbûr Kaşıkçı Mustafa Efendi Vezîriazam-ı sâbık İbrahim Paşa’nın kethudâsı maktûl Mehmed Paşa’ya istinâd ile bedel-i iltizâma sen kefîlsin deyü beni üç ay habs ve girih etmekle dört bin dört yüz yetmiş yedi [30b] guruşumu cebren ve bi-gayr-ı hakkın yedimden ahz u kabz eyledi deyü mezbûr Kaşıkçı Mustafa Efendi’den mahmiye-i İstanbul’da hilâfeten müvellâ olan Mukīmzâde Yahya Efendi huzûrunda da‘vâ eylediğimde ol dahi kazıyye vech-i muharrer üzere olup yedimden bi-gayr-ı hakkın dört bin dört yüz [yetmiş] yedi guruş kabzını i‘tirâf etmekle yedimde olan fetvâ-yı şerîfe mûcebince meblağ-ı mezbûru bana red ve teslîme mezbûr Kaşıkçı Mustafa Efendi’ye kıbel-i şer‘den hükm ve tenbîh ve yedime bir kıt‘a hüccet-i şer‘iye ve i‘lâm verilmişidi. El-hâletü-hâzihi meblağ-ı mezbûrdan iki bin guruşu mezbûr Kaşıkçı Mustafa Efendi bana red ve teslîm ben dahi yedinden kabz ve tesellüm edip mâ‘adâ iki bin dört yüz yetmiş yedi guruşa vesâire müte‘allika âmme-i da‘vâdan mezbûr Kaşıkçı Mustafa Efendi’nin zimmetini ibrâ ve ıskāt eylediğimde ol dahi kabûl edip bana red ve teslîm eylediği iki bin guruşa müte‘allika da‘vâdan benim ve âmme-i da‘vâdan mezbûr Berber Veli’nin zimmetlerimiz ibrâ etmekle suâl olunup tarafına hüccet-i şer‘iye i‘tâ olunmak murâdımdır dedikde gıbbe’s-suâl merkūm Kaşıkçı Mustafa Efendi cevâbında fi’l-vâki‘ hâl mukırr-ı mezbûr Mehmed Ağa’nın takrîr-i meşrûhu üzere olup mezbûr Mehmed Ağa’nın ve Berber Veli’nin âmme-i de‘âvî ve mutâlebât ve eymân ve muhâsamâtdan zimmetlerin ibrâ ve ıskāt eylediğini ikrâr ve i‘tirâf etmekle mâ-vaka‘a bi’t-taleb ketb olundu.<br><br>Fi’l-yevmi’r-râbi‘ min-Zilka‘deti’ş-şerîfe li-sene selâse ve erba‘în ve mie ve elf.<br><br>Şuhûdü’l-hâl: Veli Ağa b. Rıdvan, el-Hâc Abdurrahman Ağa b. Mustafa, Ahmed Efendi b. Mustafa, el-Hâc Süleyman b. Yusuf, Süleyman Efendi.</p>          <br><a title="Önceki sayfa" style="text-decoration:none" href="./ayrmetin.php?idno=5869"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5871"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b141"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o443"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>