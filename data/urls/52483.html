﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 170<br>Hüküm no: 173<br>Orijinal metin no: [55b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Serkiz zimminin varislerinin yalıdaki hisselerinin ifrazını yaptıkları</b><br><br>Medîne-i Üsküdar’a tâbi‘ Kuzguncuk karyesinde sâkin iken bundan akdem hâlik olan tüccâr kalfalarından Serkiz v. Avanes nâm zimmînin zevce-i metrûkesi Nazlı bt. Haçador nâm Nasrâniye hisse-i irsiyesini âhar terekeden istîfâ etmekle karye-i mezbûrede vâki‘ zikri âtî yalı ta‘bîr olunur mülk menzil beş sehm i‘tibârıyla ikişer sehmden dört sehmi sulbî kebîr oğulları Kivork ve Abraham nâm zimmîlere ve bir sehmi sulbiye kebîre kızı Hatune Nasrâniyenin ber-vech-i muharrer iştirâken mülkleri olmağla karye-i mezbûrede vâki‘ bir tarafdan leb-i deryâ ve bir tarafdan Köprülüzâde Ahmed Paşa yalısı ve bir tarafdan İskele meydanı ve bir tarafdan tarîk-i âm ile mahdûd ve büyût-ı adîde ve mâ’-i lezîzi müştemil mülk menzili merkūmûn Kivork ve Abraham ve Hatune’den her biri bi’t-terâzi beynlerinde taksîm murâd ettikleri ecilden merkūm Kivork zimmî asâleten ve mezbûre Hatune Nasrâniye tarafından ber-vech-i âtî vekîl olduğu zât-ı mezbûreyi bi’l-ma‘rifeti’ş-şer‘iyye ârifân Papa Toros v. Arastakis ve Miyerza v. Artin nâm zimmîler şehâdetleriyle sâbit olan Sekyas v. Ağya nâm zimmî vekâleten meclis-i şer‘-i şerîf-i enverde işbu râfi‘ü’s-sifr Abraham nâm zimmî muvâcehesinde her biri bi’l-asâle ve bi’l-vekâle ikrâr ve takrîr-i kelâm edip zikri mürûr eden yalı ta‘bîr olunur mülk menzili bi’t-terâzi beynlerinde tevzî‘ ve taksîm ve hisselerini ifrâz ettiklerinde mersûm Abraham hissesi’çün İskele meydanı tarafından vâki‘ fevkānîde üç oda ve bir sofa ve önünde dehliz ve tahtânîde bir oda ve câmekân ve hamam ve matbah ve bir mikdâr bahçe ve mâ’-i lezîzi müştemil olup alâmât-ı fâsıla vaz‘ olunmağla gerek müştemilât ve gerek bahçe arsaları ki cümlesi be-hesâbı terbî‘î dört yüz on altı buçuk zirâ‘ olmağla vech-i meşrûh üzere mersûm Abraham zimmînin iki sehm hissesi’çün ta‘yîn ve tahsîs olunup alâmât-ı fâsıla vaz‘ eylediklerinden sonra mersûm Abraham zimmîye teslîm ol dahi ber-vech-i muharrer kabz ve tesellüm ve kabûl etmekle mersûm Abraham’ın hissesi’çün ifrâz olunan müştemilât ve bahçe ve müfrez mâ’-i lezîz merkūm Abraham zimmînin mülk-i mahzı ve hakk-ı sırfı olmuşdur keyfe mâ yeşâ ve yahtâr mutasarrıf olsun dediklerinde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâmin ve’l-ışrîn min-Muharremi’l-harâm li-seneti ihdâ ve hamsîn ve mi’ete ve elf.<br><br>Şuhûdü’l-hâl: Hüseyin Efendi İmâm-ı Tülbentçi, İbrahim Ağa b. Himmet, Berber Süleyman Çelebi b. Abdullah, el-Hâc Yusuf b. Abdullah, Mustafa Çelebi b. Ahmed.<br><br>Kiragos v. Serkiz, Parsih v. Karabet, İsayi v. Karabet, Rafail v. Karabet, Sahak v. Mardıros.</p>          <br><a title="Önceki sayfa" style="text-decoration:none" href="./ayrmetin.php?idno=52482"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52484"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b170"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o283"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>