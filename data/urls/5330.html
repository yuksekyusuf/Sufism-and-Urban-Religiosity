﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 396<br>Hüküm no: 406<br>Orijinal metin no: [93b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa’nın ulemâya şart ettiği menzilinin Ali Efendi’ye tevcih olunduğu</b><br><br>Ashâb-ı hayrâtdan Ahmed Ağa b. Salih nâm sâhibü’l-hayrın süknâsı ulemâdan bir recül-i sâlihe meşrûta vakfı olup mahmiye-i İstanbul’da Ereğli Mahallesi’nde vâki‘ bir tarafdan Gülşenî Halveti Tekkesi ve bir tarafdan silâhdâr kâtibi Mehmed Ağa menzili ve bir tarafdan imâma meşrûta menzil ve bir tarafdan tarîk-i âm ile mahdûd fevkānî iki oda ve iki sofa ve bi’r-i mâ ve bahçe ve kenîfi ve dükkân ve matbahı müştemil menzile tevcîh-i hâkimü’ş-şer‘le mutasarrıf olan es-Seyyid İbrahim b. es-Seyyid Abdülgaffar nâm kimesne ulemâ ve sulehâdan Ali Efendi b. İbrahim’e kendi hüsn-i rızâsıyla menzil-i mezbûru kasr-ı yed etmekle mûcebince hâkim-i muvakki‘-ı sadr-ı kitâb -tûbâ-lehû ve hüsnü meâb- efendi hazretleri dahi menzil-i mahdûd-ı mezkûru mezbûr Ali Efendi’ye tevcîh etmeğin tasarrufi’çün işbu sahîfe-i sahîha ketb ve imlâ olundu.<br><br>Fi’l-yevmi’s-sâbi‘ ve’l-ışrîn min-Şa‘bâni’l-mu‘azzam li-sene selâse ve erba‘în ve mi’e ve elf.<br><br>Şuhûdü’l-hâl: İmâm Mustafa Efendi b. Ahmed an-mahalle-i mezbûr, Müezzin Mustafa Halîfe b. Ali, Ahmed Ağa b. Ahmed, Halil Ağa b. Osman, el-Hâc Ahmed Ağa b. Mehmed, Mehmed Çelebi b. İbrahim, Mustafa Çelebi b. Abdullah, Ahmed Efendi b. Osman, Ömer Efendi b. Ahmed, Mustafa b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5329"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5331"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b396"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o671"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>