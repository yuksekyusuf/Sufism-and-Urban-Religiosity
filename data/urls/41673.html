﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 201<br>Hüküm no: 143<br>Orijinal metin no: [42b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen Yorgaki’nin varisleri arasındaki alacak davasının sulhla sonuçlandığı</b><br><br>Mahrûse-i Edirne’de Tahtakale mahâllesinde sâkin iken bundan akdem hâlik olan Yorgaki v. Hıristo nâm zimmînin verâseti vâlidesi Vafna bt. Gorina ve zevce-i metrûkesi Sare bt. Kaplan’a ve sulbiye sagīre kızı Horobsina ve sagīr oğlu Gogoş’a münhasıra olduğu şer‘an zâhir oldukdan sonra zâtını ta‘rîf-i şer‘î ile mu‘arrefe olup kendi tarafından asil ve sagīrân-ı mezbûrân’ın vâlideleri ve tesviye-i emirlerine kıbel-i şer‘den mansûb vasîleri olan mezbûre Sare mahmiye-i İstanbul’da meclis-i şer‘de hâlik-i mezbûrun vâlidesi ve sagīrân-ı mezbûrânın mukaddemâ vasîleri olan işbu ba‘isü’s-sifr mezbûre Vafna muvâcehesinde ikrâr ve takrîr-i kelâm edip zevcem mezbûr Yorgaki hâlik oldukda vâlidesi mezbûre Vafna sagīrân-ı mezbûrânın tesviye-i emrlerine benden mukaddem vasîleri olmağla vesâyetden azl ve yerine ben vasî oldukdan sonra mezbûre Vafna zamân-ı vesâyetinde zevcem hâlik-i mezbûrun muhallefâtından [43a] gāibân ani’l-meclis Halıcı Kılab v. Sava ve şerîki Sava v. Gorgi nâm zimmîler zimmetlerinde olan altmış bin sağ akçeyi mezbûre Vafna’nın ma‘rifetiyle tahsîl ve meblağ-ı mezbûrdan mezbûre Vafna’nın südüs hissesine isâbet eden on bin akçeyi mezbûre Vafna ahz u kabz edip ve mâ‘adâsı olan elli bin sağ akçe benim ile sagīrân-ı mezbûrânın hisseleri için ben ahz u kabz edip bu vech üzere mezbûre Vafna yedinde bir nesne zuhûr etmemekle bu vech üzere zevcim hâlik-i mezbûrun muhallefâtından bana isâbet eden hisseye müte‘allıka âmme-i da‘vâ ve mutâlebâtdan ben mezbûre Vafna’nın zimmetini ibrâ-i âm ile ibrâ ve iskāt eyledim dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ ve’l-ışrîn min-Saferi’l-hayr li-sene sitte aşere ve mi’e ve elf.<br><br>Şuhûdü’l-hâl: Süleyman Çavuş b. ( ), Mehmed Çelebi b. ( ), Peyker Mehmed Çavuş b. ( ), el-Hâc Yusuf b. ( )<br><br>Yani v. Sava, Mako v. Dobniçe, Papas v. Marko.</p>          <br><a title="Önceki sayfa" style="text-decoration:none" href="./ayrmetin.php?idno=41672"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41674"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b201"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o650"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>