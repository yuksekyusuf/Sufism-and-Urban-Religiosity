﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 176<br>Hüküm no: 182<br>Orijinal metin no: [56b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şehit olan Kıbtî İbrahim’in varislerinin emanet eşya davasında sulh oldukları</b><br><br>Aslında zimmî-i Kıbtî tâifesinden olmağla şeref-i İslâm ile müşerref olup târîh-i kitâbdan dört sene mukaddem İran seferi muhârebesinde merhûm Abdullah Paşa ma‘iyyetinde şehîden fevt olan İbrahim b. Abdullah’ın verâseti sulbî kebîr oğulları Kasım ve Halil nâm Kıbtîler ile sulbiye sagīre kızı Sultane’ye münhasıra olduğu şer‘an tahakkukundan [sonra] kendi tarafından asıl ve karındaşı mezbûr Halil tarafından ber-vechi- âtî vekîl olduğu Durmuş b. Ahmed ve Mustafa b. Abdullah nâm Kıbtîler şehâdetleriyle şer‘an sâbit olan mezbûr Kasım asâleten [ve] vekâleten ve sagīre-i mezbûrenin anası ve tesviye-i emrine bâ-hüccet-i şer‘iyye vasiyesi olup zâtı ta‘rîf-i şer‘î ile mu‘arrefe olan Kalice bt. Görgi nâm Nasrâniye-i Kıbtiye vesâyeten ve müteveffâ-yı mezbûrun karındaşı Koca Mustafa b. Abdullah nâm Kıbtî asâleten medîne-i Üsküdar’da meclis-i şer‘-i şerîf-i enver ve mahfil-i dîn-i münîf-i ezherde medîne-i mezbûreye muzâfe Adalar nâhiyesine tâbi‘ Kartal karyesinde sâkin işbu râfi‘ü’s-sifr Yalalı v. Pelo nâm zimmî muvâcehesinde her biri bi’l-asâle ve bi’l-vesâye ve bi’l-vekâle ikrâr ve takrîr-i kelâm edip mûrisimiz müteveffâ-yı mezbûrun karındaşı Koca Mustafa ile iştirâken mâlları olan dört sini ve iki leğen ve iki sahan ve üç ibrik ve iki sefer tâbesi ve iki güğüm ve üç tencere ve altı dikilmiş Şam alacası ve üç fistan ve bir kapama ve bir bogasi kaftan ve bir sarık ve bir gömlek ve bir sîm bıçak ve iki çift sîm bilezik ve bir top Şam alacası ki cümlesinin kıymeti üç yüz guruş olmağla târîh-i kitâbdan on sekiz sene mukaddem zimmî-i mesfûra eşyâ-i mezkûre bi-tarîkı’l-vedî‘a def‘ ü teslîm edip ol dahi kabz ve tesellüm etmekle eşyâ-i mezkûreyi zimmî-i mesfûrdan bi’l-asâle ve bi’l-vesâye ve bi’l-vekâle taleb ve da‘vâ eylediğimizde ol dahi cevâbında mukaddemâ Kartal karyesinde subaşı olan Hasırîzâde Mustafa Ağa[ya] eşyâ-i mezkûreyi def‘ ü teslîm eyledim deyü cevâb verip ol vechile te‘addîsi zâhir ve tazmîn iktizâ edip lâkin eşyâ-i mezkûre müstehlek olduğundan kıymeti üç yüz guruş olduğunu inkâr etmekle beynimizde münâza‘ât-ı kesîre ve muhâsamât-ı ekîde vâkı‘a olmuşidi el-hâletü hâzihi beynimize muslihûn tavassut edip bizi da‘vâ-yı mezkûremizden mersûm Yalalı zimmî ile seksen guruş üzerine inşâ-i akd-i sulh eylediklerinde biz dahi sulh-ı mezbûru kabûl ve bedel-i sulh olan meblağ-ı merkūm seksen guruşu bi-kadri’l-hısâs alıp kabz eyledik ba‘de’l-yevm bâlâda tafsîl ü ayân olan eşyânın aynlarına ve gerek kıymetlerine müte‘allıka mersûm Yalalı zimmî ile vechen mine’l-vücûh ve sebeben mine’l-esbâb kat‘â da‘vâ ve husûmetimiz kalmayıp âmme-i de‘âvî ve kâffe-i mutâlebâtdan mersûm Yalalı zimmînin zimmetini bi’l-asâle ve bi’l-vekâle ibrâ ve iskāt eyledik dediklerinde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ min-Saferi’l-hayr li-seneti ihdâ ve hamsîn ve mi’ete ve elf.<br><br>Şuhûdü’l-hâl: Mehmed Efendi b. Ahmed, Mustafa Bey b. Ahmed, el-Hâc Hanefi b. Mehmed, Hasan Bey b. Ramazan, Osman Bey b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=52491"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52493"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b176"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o282"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>