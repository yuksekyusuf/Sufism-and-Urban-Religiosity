﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 652<br>Hüküm no: 764<br>Orijinal metin no: [97b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Bey b. Bali ile kardeşi Mümine’nin tasarruflarında olan vakıf odaların arasına tahta havlu yapılması için mahallinde keşif yapıldığı</b><br><br>Keşif.<br><br>Mahmiye-i İstanbul’da Nahılbend mahallesi sükkânından Ahmed Bey b. Bali nâm kimesne meclis-i şer‘de takrîr-i kelâm edip mahalle-i mezbûrede vâki‘ merhûm Hayyât Hamza Vakfı’ndan olup gallesi mahalle-i mezbûre imâmına ve mü’ezzinine meşrûta olan müte’ehhilîn odalarında bir bâb odaya icâre-i mu‘accele ve beher şehr otuz akçe ücret-i mü’eccele ile tasarrufumda olup ve bir bâb odasında dahi minvâl-i muharrer üzere kız karındaşım Mümine Hatun mutasarrıfe olmağla mârrü’z-zikr odaların beyninde duvar olmayıp iştirâken tahta havlu binâ etmek üzere her birimiz râzı olmuşuzdur kıbel-i şer‘den mârrü’z-zikr odaların üzerlerine varılıp ba‘de’n-nazar tahrîr olunması matlûbumdur dedikde savb-ı şer‘den Mevlânâ Mehmed Efendi irsâl olunup ol dahi hâssa mi‘mârlardan Üstâd Hüseyin b. Abdullah ve Ali Halîfe ile zikrolunan odaların üzerine varıp mütevellîsi olan el-Hâc Dilaver Çavuş huzûrunda ba‘de’l-keşf ve’n-nazar mezbûre Mümine ber-vech-i iştirâk tahta havlu etmek üzere râziye ve müte‘ahhide olmağın vâki‘ hâli mevlânâ-yı mezbûr mahâllinde tahrîr ba‘dehû ma‘an irsâl olunan Hasan b. Hüseyin ile meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’s-sâbi‘ min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Mefharu’l-a‘yân İshak Efendi b. eş-Şeyh İbrahim Efendi, Abdurrahman Çavuş b. Abdullah, Rahmetullâh Halîfe b. Mustafa el-müezzin, Mehmed b. Abdullah, Mustafa Çavuş b. Nasuh, İslam Çavuş b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=25650"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25652"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b652"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o968"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>