﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 191<br>Hüküm no: 274<br>Orijinal metin no: [65b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kasım’ın oğullarının, babalarının azatlısı Cafer hakkında açtıkları davadan vazgeçtikleri</b><br><br>Oldur ki Kasım nâm kimesnenin sulbî oğulları olan Ahmed Bey ve Mehmed Bey ve Mustafa Bey nâm kimesneler mahfil-i şer‘-i kavîmde bundan akdem mahmiye-i Galata’da vefât eden Kara Süleyman nâm kimesnenin sulbî oğlu Cafer nâm kimesnenin sulbiye kızı Râziye nâm sagīresi fevt oldukda mezbûre Râziye’nin kız karındaşı olan Kerime’nin vasiyy-i muhtâr olan işbu hâmilü’l-kitâb fahrü’l-emâsil ve’l-akrân kapıcı Mustafa b. Abdullah nâm kimesne mahzarında ikrâr ve i‘tirâf eyleyip sagīre-i mezbûrenin dedesi olan mezkûr Cafer babamız mezbûr Kasım’ın mu‘takıdır deyû da‘vâ etmiş idik el-hâletü hâzihî sagīre-i mezbûrenin metrûkâtından akçe ve esbâb ve emlâk her ne ise zikr olunan meblağa müte‘allik olan da‘vâdan fâriğ olduk eğer bir dahi da‘vâ ve nizâ‘ sâdır olursa inde’l-hükkâmi’l-kirâm mesmû‘a ve makbûle olmaya dedikde mukırrûn-ı mezbûr Ahmed ve Mehmed ve Mustafa’nın vech-i meşrûh üzre olan ikrârlarını mezbûr Mustafa Bey vicâhen tasdîk ve şifâhen tahkīk eyledikde mâ vaka‘a kayd şüd. Tahrîren fî evâsıtı Rebî‘ilâhir sene 999.<br><br><br>Şuhûdü’l-hâl: Ali b. Sinan, Mustafa Çelebi b. Mehmed, Behram b. Mehmed, Piyâle Bey b. Abdullah, ve Abdullah b. el-Hâc Abdülkādir Halîfe, Musa b. İshak, kürkçü Hasan [b.] Bâli, Mahmud b. Ahmed Dîdebân, es-Seyyid İlyas b. es-Seyyid Ali, İbrahim b. Hüseyin, Mehmed b. Mustafa, Ali b. Bâli, Mahmud b. Abdullah, Yusuf Reis b. Abdullah, Mehmed Bey b. Ahmed ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=18753"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18755"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b191"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o380"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>