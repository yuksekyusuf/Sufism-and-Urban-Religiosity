﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 333<br>Hüküm no: 514<br>Orijinal metin no: [51a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarayil bt. Kamal’in mahzenini kendisine kiraya vermesi için Emine Hatun’a zor kullanılması yolundaki isteğinin meşru olmadığı</b><br><br>Şahsı mu‘arrefe Sarayil bt. Kamal Yahûdiye Galata’da mahfil-i kazâda bâ‘isetü’l-i‘lâm mu‘arrefetü’z-zât Emine Hatun bt. el-Hâc Veliyüddin muvâcehesinde ben bundan akdem mahrûse-i Galata’da Câmi‘-i cedîd Mahallesi’nde kafesçi dükkânı ittisâlinde mezbûre Emine Hatun’un mutasarrıfe olduğu bir bâb kârgir mahzende beher şehr icâre-i kadîme ile müşâhereten müsteciri iken mezbûre Emine Hatun bundan mukaddemce fesh-i îcâr ile mahzen-i mezkûrdan beni ihrâc ve icâre-i kadîmesine ziyâde meblağ zamla mahzen-i merkūmu işbu hâzır bi’l-meclis İsak Yahûdi’ye îcâr ve teslîm etmişidim lâkin benden mukaddem mahzen-i mezkûrda müsteciren mütemekkin olan gāib ani’l-meclis Venedikli müste’men Yahûdi mahzen-i merkūmun hâli gediği benimdir deyü bana bir kıt‘a temessük vermiş olmağla mücerred yedimde gāib-i mersûmun temessüğü olduğunu binâen mahzen-i mezkûrda icâre-i kadîmesiyle beni iskâna mezbûre Emine Hatun’a cebr olunsun deyü tasaddî eylediği da‘vâsı takrîr-i meşrûhu üzere meşrû‘a olmayıp mezbûre Emine Hatun’a suâl dahi teveccüh etmemekle bî-vech mu‘ârazadan men‘ olunduğu bi’[l]-iltimâs huzûr-ı âlîlerine i‘lâm olundu.<br><br>Fî 11 Ra sene 1221.</p>          <br><a title="Önceki sayfa" style="text-decoration:none" href="./ayrmetin.php?idno=22709"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22711"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b333"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o454"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>