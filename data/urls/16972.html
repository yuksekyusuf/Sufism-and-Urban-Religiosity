﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 97<br>Hüküm no: 19<br>Orijinal metin no: [3a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tado Aspolat isimli zimmînin kendisini bıçakla yaralayan Gaspar v. Bağdik ile anlaşmaya vardığı</b><br><br>Maʻrûz;<br><br>Havâss-ı refîʻa muzâfâtından Hasköy’de Abdüsselâm Mahallesi’nde kefere odaları ahâlîsinden Tado Aspolat nâm zimmî mârru’z-zikr odalar ahâlîsinden işbu hâmilü’l-iʻlâm Gaspar v. Bağdik nâm zimmî ile Eyüb mahkemesinde meclis-i şerʻde terâfuʻ etdiklerinde mesfûr Gaspar târîh-i iʻlâmdan bir gün mukaddem mahalle-i mezbûre sâkinelerinden Gülazer nâm Nasrâniye’nin menzili önünde gece sâʻat birde bıçak ile sol elim pazusu üzerinden amden ve bi-gayr-ı hakkın darb ve cerh etmekle mûcib-i şerʻîsini taleb ederim deyü eylediği daʻvâ-yı mezbûresini mesfûr Gaspar bi’l-külliye baʻde’l-inkâr müddeʻî-i mesfûr Tado Aspolat müddeʻâsını beyân etmeden vesâtet-i muslihîn ile münkir-i mesfûr Gaspar ücret-i cerrâhı vermek üzere müddeʻî-i mesfûr daʻvâ-yı mezbûresinden fâriğ olup husûs-ı mezkûra müteʻallika âmme-i deʻâvîden mesfûr Gaspar’ın zimmetini ibrâ ve iskāt edip birbirleriyle katʻ-ı nizâʻ eyledikleri baʻde’t-tescîl Karaağaç bahçesi Bölükbaşısı Hüseyin kulları iltimâsıyla huzûr-ı âlîlerine iʻlâm olundu.<br><br>Fî 10 min-Zilkaʻde sene 1159</p>          <br><a title="Önceki sayfa" style="text-decoration:none" href="./ayrmetin.php?idno=16971"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16973"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b097"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o769"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>