﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 460<br>Hüküm no: 526<br>Orijinal metin no: [72b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmügülsüm Hatun bt. Ahmed’in dükkanını kocası Ali Çavuş b. Abdullah’ın borcuna mahsuben Ca‘fer Ağa Vakfı’na istiğlal yoluyla sattığı</b><br><br>Mahmiye-i İstanbul’da Ca‘fer Ağa Mahallesiʼnde sâkine olup zâtı ta‘rîf-i şer‘î ile mu‘arrefe olan Ümmügülsüm Hatun bt. Ahmed meclis-i şer‘-i şerîf-i enverde mârru’z--zikr Ca‘fer Ağa Vakfı’na bi’l-fi‘il mütevellî olan işbu bâ‘isü’l-vesîka Abdurrahman Çelebi b. Hüseyin nâm kimesne mahzarında ikrâr ve takrîr-i kelâm edip zevcim işbu hâzır bi’l-meclis Ali Çavuş b. Abdullah’ın vakf-ı mezbûra altmış sekiz guruş asl-ı mâl deyni olup ben dahi meblağ-ı mezbûra bi’l-emr ve’l-kabûl kefîl olmağla hâlâ yedimde mülk ve hakkım olup mahalle-i mezbûrede vâki‘ bir tarafdan Sâliha Hatun mülkü ve iki tarafdan Ümmügülsüm Hatun mülkü ve bir tarafdan tarîk-i âm ile mahdûd bir bâb tahtânî oda ile iki kepenk bir dükkânımı mütevellî-i mezbûra bi-tarîkı’l-istiğlâl altmış guruşa bey‘ ve teslîm ve semen-i mezbûru cihet-i kefâletden deynim olan altmış sekiz guruşun altmış guruşuna takās eylediğimde ol dahi ber-vech-i muharrer iştirâ ve mukāssa ve kabûl eyledikden sonra mütevellî-i mezbûr yine mebî‘-i mezbûru ba‘de’t-tahliyyeti’ş-şer‘iyye ve’t-tekābuzi’l-mer‘î târih-i kitâbdan bir sene tamamına değin yedi buçuk guruşa bi’t-tevliye bana îcâr ve teslîm ben dahi istîcâr ve tesellüm edip asl-ı deynden bâkī kalan sekiz guruşu târih-i kitâbdan üç gün tamamında edâya ta‘ahhüd eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 23 min-Recebi’l-mürecceb sene 1121<br><br>Şuhûdü’l-hâl: Mustafa Çelebi b. Şa‘ban, Hasan Çelebi b. Mustafa, Hüseyin b. Hasan, Ali b. İvaz ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4804"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4806"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b460"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o593"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>