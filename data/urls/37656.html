﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 874<br>Hüküm no: 712<br>Orijinal metin no: [162a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şehbaz Hatun vefat eden Mustafa Ağa’nın kendisine para vasiyet ettiğini ispat ettiği</b><br><br>Husûs-ı âti’l-beyânın mahallinde istimâ‘ ve tahrîri iltimâs olunmağın savb-ı şer‘-i enverden me’zûnen irsâl olunan Mevlânâ Hâfız Mehmed Efendi b. eş-Şeyh Mustafa mahmiye-i İstanbul’da Kabasakal Sinan Ağa mahallesinde sâkin iken bundan akdem vefât eden Mustafa Ağa b. Ahmed’in menziline varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i mübîn ettikde müteveffâ-yı mezbûrun verâseti zevce-i menkûha-i metrûkesi Afife Hatun bt. Abdullah ile li-ebeveyn kız karındaşı İsmihan Hatun’a münhasıra oldukdan sonra müteveffâ-yı mezbûrun mu‘takası ve mûsâ-lehâsı olduğunu iddi‘â eden zâtı ta‘rîf-i şer‘î ile mu‘arrefe olan hâfızatü’l-kitâb Şehbaz bt. Abdullah meclis-i ma‘kūd-ı mezbûrda mezbûre Afife Hatun tarafından husûs-ı âti’l-beyânda müseccel vekîli ve müteveffâ-yı mezbûrun vesâyâsını tenfîze vasiyy-i muhtârı olan eş-Şeyh Mehmed Efendi b. Şa‘bân mahzarında üzerine da‘vâ ve takrîr-i kelâm edip seyyidim müteveffâ-yı mezbûr Mustafa Ağa b. Ahmed b. Mehmed hâl-i marazında fevtinden on beş gün mukaddem bi-emrillâhi te‘âlâ dâr-ı fenâdan saray-ı bekāya irtihâl eylediğimde cemî‘ malımın sülüsünden bana otuz guruş verile deyü vasiyet edip musırran alâ-îsâihî fevt olup cemî‘ malının sülüsü meblağ-ı mûsâ-bih-i mezkûra müsâ‘id iken mezbûr Mehmed Efendi bana teslîmden imtinâ‘ eder suâl olunsun dedikde gıbbe’s-suâl ve’l-inkâr müdde‘iye-i mezbûreden sıdk-ı makāline beyyine taleb olundukda udûl-ı ahrâr-ı ricâl-i Müslimînden olup mahalle-i mezbûrede sâkin Müezzin el-Hâc Abdullah b. Hasan ve Kayyum Mustafa Çelebi b. Osman li-ecli’ş-şehâde meclis-i ma‘kūd-ı mezbûra hâzırân olup isre’l-istişhâd fi’l-hakīka müteveffâ-yı mezbûr Mustafa Ağa b. Ahmed b. Mehmed hâl-i marazında bi-emrillâhi te‘âlâ dâr-ı fenâdan saray-ı bekāya irtihâl eylediğimde malımın sülüsünden işbu mu‘takası Şehbaz bt. Abdullah’a otuz guruş verile deyü huzûrumuzda vasiyet edip musırran alâ-îsâihî fevt oldukda cemî‘ malının sülüsü meblağ-ı mûsâ-bih-i mezkûr otuz guruşa vâfî ve kâfîdir biz bu husûsa bu vech üzere şâhidleriz şehâdet dahi ederiz deyü herbiri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm vâki‘ hâli mevlânâ-yı mezbûr mahallinde ketb ü tahrîr edip ba‘dehû ma‘an irsâl olunan Hüseyin b. Mehmed ve Mustafa b. Mehmed ile meclis-i şer‘a gelip alâ-vukū‘ihi inhâ ve takrîr etmeğin mâ-vaka‘a kayd-şüd.<br><br>Fî 24 Cumâdelâhire sene 1110<br><br>Şuhûdü’l-hâl: Mehmed Efendi b. Abdüllatif, Mustafa Çelebi b. Mehmed Efendi, Derviş Bey b. Mustafa, el-Hâc Hasan b. Ali, Mustafa Çelebi b. Hasan, İbrahim Çelebi b. Hasan, Mustafa Çelebi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=37655"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37657"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0874"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1082"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>