﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 134<br>Hüküm no: 83<br>Orijinal metin no: [12b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman b. Ali’nin Niğde kazası Adramason köyündeki ev ve iki adet bağı ile tarla hisselerini İsmail Beşe’ye satması</b><br><br>Anadolu’dan mübâya‘a-i emlâk<br><br>Vilâyet-i Anadolu’da Niğde kazâsına tâbi‘ Adramason nâm karye ahâlisinden olup mahmiye-i İslâmbol’da Samatyakapısı hâricinde sâkin Süleyman b. Ali nâm kimesne meclis-i şer‘-i hatîr-i lâzımü’t-tevkīrde yine karye-i mezbûr ahâlisinden olup mahmiye-i mezbûrede Ali Paşa Hanı’nda sâkin işbu bâ‘isü’l-kitâb İsmail Beşe b. Mehmed nâm kimesne mahzarında ikrâr ve takrîr-i kelâm edip yedimde mülk ve hakkım olup karye-i mezbûrede vâki‘ bir tarafdan Köseç Hüseyin menzili ve bir tarafdan ammim Ebûbekir menzili ve bir tarafdan Molla Abdullah menzili ve bir tarafdan tarîk-i âm ile mahdûd tahtânî üç bâb oda ve bir mikdâr havluyu müştemil bir bâb mülk menzil ile karye-i mezbûre hâricinde kâin Ağın bağları demekle arîf nâm mahâlde Gölbaşı’nda vâki‘ ma‘lûmü’l-hudûd tahmînen on dokuz karık mikdârı kürûmu mülk bir kıt‘a bağ ve Fidanlar nâm mahâlde kâin ma‘lûmü’l-hudûd tahmînen yirmi karık mikdârı kürûmu mülk bir kıt‘a bağ ki cem‘an bir bâb mülk menzil ve iki kıt‘a bağlarımı tarafeynden îcâb ve kabûlü hâvî bey‘-i bâtt-ı sahîh-i şer‘î ve safka-i vâhide ile mezbûr İsmail Beşe’ye doksan beş guruşa bey‘ ve temlik ve mahâllinde kabza taslît ve yine karye-i mezbûre hâricinde kâin lede’l-ahâli ve’l-cîrân ma‘lûmü’l-hudûd altı kıt‘a tarlalarda dahi dört sehm i‘tibârıyla taht-ı tasarrufumda olan bir sehmi dahi yirmi beş guruş bedel mukābelesinde bâ-ma‘rifet-i sâhib-i arz mezbûr İsmail Beşe’ye ferâğ ve tefvîz ve mahâllinde zabta taslît eylediğimde ol dahi ber-vech-i muharrer iştirâ ve temellük ve tefevvüz ve kabûl eyledikden sonra semen-i mezkûr doksan beş guruş ile bedel-i merkūm yirmi beş guruş ki cem‘an yüz yirmi guruşu mezbûr İsmail Beşe yedinden tamamen ahz ü kabz edip meblağ-ı mezkûrun gabn ve tağrîrine müte‘allika âmme-i de‘âvîden mezbûr İsmail Beşe’nin zimmetini ibrâ ve ıskāt eylediğimde ol dahi ibrâmı kabûl eyledi, ba‘de’l-yevm menzil-i mahdûd-ı mezkûr ile zikr olunan iki kıt‘a bağlar mezbûr İsmail Beşe’nin mülk-i müşterâsı ve tarla-yı mezkûrların bir sehmi dahi dâhil-i havza-i tasarrufu olup benim kat‘a alâka ve medhalim kalmamışdır, mahâllinde mutasarrıf olsun dedikde gıbbe’t-tasdîki’ş-şer‘î mâ-vaka‘a.<br><br>Fî 14 Zilka‘de sene 1196<br><br>Şühûdü’l-hâl: Es-Seyyid Molla Mehmed b. es-Seyyid İsmail Müezzin, Şekerci Ahmed Ağa b. Mustafa, Hüseyin Beşe b. Mehmed, Hacı Hasan b. Osman, Molla Ali b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=10625"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10627"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b134"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o684"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>