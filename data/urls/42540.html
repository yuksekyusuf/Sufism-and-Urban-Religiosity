﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 352<br>Hüküm no: 434<br>Orijinal metin no: [86b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed b. Mustafa’nın Bursa’nın Yenişehir kazası eski kadısı Abdurrahman Efendi aleyhindeki alacak davasında haksız olduğu</b><br><br>Ma‘rûz,<br><br>Vilâyet-i Anadolu’da Yenişehir-i Bursa kazâsında sâkin Ahmed b. Mustafa b. Mehmed’in karındaşı ve tarafından husûs-ı âti’l-beyânda vekîl olduğu Mehmed b. Hasan ve Mustafa b. Abdullah nâm kimesneler şehâdetleriyle sâbit olan Molla Numan mahfil-i şer‘iyyâtda sâbıkā kazâ-i mezbûr nâibi bâ‘is-i i‘lâm es-Seyyid Abdurrahman Efendi muvâcehesinde mezbûr es-Seyyid Abdurrahman Efendi bundan akdem kazâ-i mezbûrda nâibü’ş-şer‘ iken müvekkil-i mezbûr Ahmed’in malından ve yedinden yirmi beş guruşunu bi-gayr-ı hakkın ahz u kabz etmekle meblağ-ı mezbûru merkūm es-Seyyid Abdurrahman Efendi’den hâlâ bi’l-vekâle taleb ederim deyü da‘vâ etdikde ol dahi cevâbında müvekkil-i mezbûr Ahmed ile târîh-i i‘lâmdan iki ay mukaddem İstanbul’da Etmeydanı kurbünde Emin Ağa nâm kimesnenin menzilinde nakid üç guruş ile bir mavi şâlî biniş mukābelesinde sulh olup bedel-i sulh olan nakd-i mezbûr üç guruş ile zikr olunan mavi binişi yedimden ba‘de’l-ahz mâ‘adâsına ve bi’l-cümle sâire müte‘allika âmme-i de‘âvîden benim zimmetimi ibrâ-i âm ile ibrâ ve iskāt etmiş idi deyü ba‘de’d-def‘ ve’l-inkâr, dâfi‘-i merkūm es-Seyyid Abdurrahman Efendi ber-vech-i muharrer def‘ini es-Seyyid Mehmed Emin b. Osman ve Mehmed Ali b. Mehmed nâm şâhidân-ı âdilân şehâdetleriyle muvâcehesinde vech-i şer‘î üzere isbât etmeğin mûcebiyle vekîl-i mezbûr Molla Numan husûs-ı mezkûr için mezbûr es-Seyyid Abdurrahman Efendi’ye bî-vech mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 3 Muharremi’l-harâm sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42539"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42541"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b352"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o529"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>