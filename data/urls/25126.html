﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 271<br>Hüküm no: 239<br>Orijinal metin no: [29b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un miras davasından üzerine düşen hissenin parasını Fâtıma bt. Receb’den tahsil ettiği</b><br><br>Sulh ve ibrâ.<br><br>Sâbıkā Doksan iki cemâ‘atinin odabaşısı olup mahmiye-i İstanbul’da Karaköykapısı kurbünde vefât eden Ahmed Çelebi b. Mehmed’in verâseti zevce-i metrûkesi Fâtıma bt. Receb’e ve sagīre kızı Âişe’ye ve li-ebeveyn kız karındaşı Âişe Hatun’a münhasıra olduğu ve tashîh-i meselesi sekiz sehimden olup sihâm-ı mezbûrenin bir sehmi zevcesine ve dört sehmi kız karındaşı mezbûre Âişe’ye isâbet eylediği şer‘an zâhir oldukdan sonra mezbûre Âişe tarafından husûs-ı câ’i’z-zikre vekîl olup mezbûrenin zâtını ma‘rifet-i şer‘iye ile ârifân Mehmed Odabaşı b. Eyüb ve el-Hâc Kenan Paşa b. Abdullah şehâdetleriyle şer‘an vekâleti sâbite olan birinci ağa bölüğüne mahsûs oda ahâlîsinden Ahmed Beşe b. Süleyman meclis-i şer‘de müteveffâ-yı mezbûrun metrûkâtına vâzı‘atü’l-yed idiği şer‘an zâhir olan mezbûre Fâtıma’nın hâlâ zevci ve tarafından ikrâr-ı âti’z-zikri tasdîka vekîl-i şer‘îsi olan Mustafa Odabaşı b. Hüseyin mahzarında bi’l-vekâle ikrâr ve takrîr-i kelâm edip müteveffâ-yı mezbûrun cümle terekesinden müvekkilem mezbûre Âişe’ye intikāl eden üç sehm hissesinden şerâ’it-i hüccet-i sulhü hâvî tehârüc-i şer‘î tarîki üzere mezbûre Fâtıma Hatun müvekkilem mezbûre Âişe ile on yedi bin akçe üzerine inşâ-i akd-i sulh eyledikde müvekkilem dahi sulh-i mezbûru kabûl ve bedel-i sulh olan meblağ-ı mezbûru tamamen alıp kabz edip mâ‘adâdan mezbûre Fâtıma’nın zimmetini ibrâ-i âm ile ibrâ ve ıskāt eyledi dedikde kasr-ı mezbûru cârî ve sâdır olan cemî‘ kelimâtında vekîl-i mezbûr bi’l-muvâcehe tasdîk ve bi’l-müşâhede tahkīk etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’s-sânî ve’l-işrîn min-Şa‘bâni’l-mu‘azzam li-sene isnâ ve seb‘în ve elf.<br><br>Şuhûdü’l-hâl: İskender b. Hacı, Davud b. Kasım, Süleyman b. İsa, Ömer b. Süleyman, Ahmed b. Süleyman, Sinan b. İsa, Hasan b. Mustafa, Ahmed b. Mahmud</p>          <br><a title="Önceki sayfa" style="text-decoration:none" href="./ayrmetin.php?idno=25125"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25127"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b271"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1037"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>