﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 104<br>Hüküm no: 93<br>Orijinal metin no: [21b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Soğanlık köyünden Mehmed'in Mustafa tarafından dövüldüğü iddiasını ispat edemediği</b><br><br>Soğanlık’da Boduroğlu.<br><br>Medîne-i Üsküdar muzâfâtından Adalar nâhiyesine tâbi‘ Soğanlık nâm karye sâkinlerinden Mehmed b. İsmail nâm kimesne tarafından husûs-ı âti’z-zikri da‘vâ[ya] vekîl olup İbrahim Bey b. Ali ve Ali Beşe b. Ramazan nâm kimesneler şehâdetleriyle şer‘an vekâleti sâbite ve sübût-ı vekâletine hükm-i şer‘î lâhık olan babası mezbûr İsmail b. Ahmed meclis-i şer‘-i şerîfde işbu râfi‘u’l-kitâb Mustafa b. Ali nâm kimesne mahzarında üzerine da‘vâ ve takrîr-i kelâm edip mezbûr Mustafa târîh-i kitâbdan dört gün mukaddem karye-i mezbûrede vâki‘ câmi‘-i şerîf karşusunda beyne’s-salât oğlum müvekkili mezbûr Mehmed’in başının sol cânibinden üç yerine asâ-yı kebîr ile darb ve mecrûh eyledi, suâl olunup mûceb-i şer‘îsi icrâ olunmak matlûbumdur dedikde gıbbe’s-suâl ve’l-inkâr müdde‘î-i mezbûr[dan] müdde‘âsını mübeyyine beyyine taleb olundukda isbât-ı beyyineden izhâr-ı acz ile istihlâf etmeğin mezbûr Mustafa ber-vech-i meşrûh üzere müvekkili [22a] merkūm Mehmed’in başının sol cânibinden üç yerine asâ-yı kebîr ile darb ve mecrûh etmediğine yemîn teklîf olundukda ol dahi alâ-vefki’l-mes'ûl half billâhi’l-azîm etmeğin mûcebiyle müdde‘î-i merkūm bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fi’l-yevmi’l-hâdî ve’l-ışrîn min-Cemâziyelâhire li-sene ışrîn ve mi'e ve elf.<br><br>Şuhûdü’l-hâl: Süleyman Efendi b. Mahmud el-İmâm, el-Hâc Mehmed b. Ahmed, Hüseyin Çelebi b. Mehmed, Mahmud Çavuş b. Emrullah, Abdülbaki Beşe b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=36544"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36546"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b104"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o393"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>