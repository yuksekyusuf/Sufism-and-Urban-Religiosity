﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 269<br>Hüküm no: 297<br>Orijinal metin no: [40b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul’daki tülbentçi esnafının nizamı</b><br><br>Tülbentçilerin nizâmına dâir i‘lâm<br><br>Ma‘rûz<br><br>Âsitâne-i aliyyede vâki‘ tülbentçi esnâfından ashâb-ı arzuhâl Kapril ve Asfan ve Begos ve oğlu Mıgırdıç ve Karabet ve Mikayil ve Avanis ve Kigork ve diğer Kapril ve Mardros ve Haçador ve Serupa ve Avanis ve Mardıros ve diğer Kigork ve Almaya ve Avanes ve Avadis ve Avan ve Estefan ve Serkiz ve Agob ve Boğos ve Sekyas ve Karabet ve diğer Haçador ve âhar Haçador ve âhar Karabet ve Asvador ve Rafael ve diğer Avanes ve diğer Serupa ve diğer Asvador ve diğer Kapril ve Avak ve Kirhor ve Sahak ve diğer Agob ve Bedros ve Artin vesâirleri Haremeyni’ş-şerîfeyn müfettişi müderrisîn-i kirâmdan Mehmed Atâullah Efendi ile du‘âhânemizde ma‘kūd meclis-i şer‘-i münîrde esnâf-ı mezkûre kethüdâsı el-Hâc Abdülgani Ağa hâzır olduğu hâlde esnâf-ı mezkûreden el-Hâc Abdi b. Mehmed Selim ve el-Hâc Ömer b. el-Hâc Hasan nâm kimesneler ile ve âhar Kapril v. Tevan ve Kayseriyeli Mardıros v. Artin zimmîler muvâcehelerinde merkūmân el-Hâc Abdi ve el-Hâc Ömer ve mersûmân Kapril ve Mardıros vesâir ma‘lûmü’l-esâmî esnâfımızdan Müslim ve zimmîler kendi hallerinde olmayıp ta‘dîl ve tesviyeyi hâvi fukarâ ve zu‘afânın nef‘ini muhtevî cümlemizin ittifâkıyla olan nizâmımızın ihtilâline bâ‘is ve bâdi olduklarına binâen merkūmûndan bu vechile emn ü rahatımız yokdur deyü bi’l-muvâcehe iştikâ ve merkūmûn dahi fîmâ ba‘d kendi kâr [u] kesbleriyle meşgūl ve umûr-ı esnâfa dâir şürût ve nizâmımıza mugāyir hareketde olmamak üzere her biri ta‘ahhüd ve hilâfına hareket eder olur ise ehl-i İslâmı kal‘a-bend ve ehl-i zimmeti vaz‘-ı kürek olmak üzere râzılar olduklarını nâtık kıbel-i şer‘den bir kıt‘a i‘lâm-ı şer‘î i‘tâ olunmuşken merkūmân el-Hâc Abdi ve el-Hâc Ömer ile mersûmân Kapril ve Kayseriyeli Mardıros ve gāibân ani’l-meclis Feyzullah ve Avadis ve i‘lâm-ı mezkûrda ismi muharrer olmayan Atnaş zimmî işbu yedimizde olan tuğra-yı garrâ ile mu‘anven bir kıt‘a fermân-ı âlîşân nâtık olduğu üzere Âsitâne-i aliyyede ma‘dûd ve mu‘teber ve mukayyed yüz altmış aded gedik ashâbı olan ustalarından her biri kendi malı olan tülbentini Medîne-i Üsküdar’da Ayazma’da vâki‘ mücessem basmahâne ve Yenikapı hâricinde kâin basmahâne ve Fazlıpaşa Sarayına getirip nevbet ile bastırıp her biri âharın nevbetine izinsiz tecâvüz etmemek cümle esnâfımızın ittifâkıyla olan şürût-ı nizâmımızdan iken merkūmûn fermân-ı âlîye adem-i itâ‘atlerinden mâ‘adâ hâlâ basmacılar Kethüdâsı el-Hâc Abdullah nâm kimesneyi tahrîk ve iğfâl eylediklerine binâen ol dahi nizâmımız üzere nebvet ile irsâl eylediğimiz tülbenti işlemeyip geriye red ve ol vechile dükkânlarımız tehî kalıp bâ-fermân-ı âlî verilen şürût-ı nizâmımız muhtel ve müşevveş ve ahvâllerimizin perîşanına bâ‘is olmalarıyla merkūmûndan her vechile emn ü rahatımız meslûb olmuşdur deyü iştikâ eylediklerinde merkūmân el-Hâc Abdi ve el-Hâc Ömer ile mersûmân Kapril ve Mardıros inkârlarından mâ‘adâ fîmâ ba‘d ber-mûceb-i emr-i âlî verilen nizâma ri‘âyet ve itâ‘at etmek üzere ta‘ahhüd ve hilâfına hareket eder olur ise ehl-i İslâmı kal‘a-bend ve ehl-i zimmeti vaz‘-ı kürek ile tedîblerine râzılar oldukları İstanbul Mahkemesi’nden huzûr-ı âlîlerine i‘lâm olundu.<br><br>Fî-7 min-Muharremi’l-harâm sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31050"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31052"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b269"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o622"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>