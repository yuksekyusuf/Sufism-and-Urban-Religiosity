﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 209<br>Hüküm no: 225<br>Orijinal metin no: [41a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Beşe’nin cariyesi olup hürriyetini ispat eden Şerife Zemzem’in serbest bırakılması</b><br><br>Ma‘rûz,<br><br>Sâbıkā rıkka inkıyâdını mu‘terife orta boylu, kara kaşlı, kara gözlü esmerü’l-levn Müslimetü’l-mille bâ‘ise-i i‘lâm Şerife Zemzem mahfil-i şer‘iyyâtda rakīka olup Gürciyyetü’l-asl câriye-i memlûkesi olmak üzere kendüye vaz‘-ı yedi mütehakkık olan Osman Beşe b. Abdullah mahzarında ben vilâyet-i Anadolu’da Ruha kazâsına tâbi‘ Karakeçili nâm karye ahâlîsinden Süleyman Çavuş b. Abdullah’ın firâşından hâsıla ve zevcesi hürretü’l-asl Şerife Fâtıma bt. Yusuf’dan mütevellide olup, bana ve ebeveynime kat‘an rıkk târî olmamış hürretü’l-asl iken mezbûr Osman Beşe rakīka olup câriye-i memlûkesi olmak üzere hâlâ bana bi-gayr-ı hakkın vaz‘-ı yed eder. Suâl olunup benden kasr-ı yedine tenbîh ve sebîlim tahliye olunmak murâdımdır deyü da‘vâ ve mezbûr Osman Beşe cevâbında müdde‘iye-i mezbûre Şerife Zemzem’i târîh-i i‘lâmdan beş ay mukaddem İstanbul’da Esir pazarında Esirci tâifesinden Kumkapılı Ömer Beşe’den Gürciyyetü’l-asl câriyesi olmak üzere üç yüz elli beş guruş semen-i medfû‘a iştirâ etmiş idim, mülk-i müşterâm olmak üzere vaz‘-ı yed ederim deyü mevsûfe-i mezbûreye vaz‘-ı yedini ikrâr ve ber-vech-i muharrer hürriyetini ba‘de’l-inkâr müdde‘iye-i mevsûfe-i mezbûre Şerife Zemzem ber-vech-i muharrer hürriyetini lede’t-tezkiye şehâdetleri makbûle olan Ruhalı es-Seyyid Abdurrahman b. Mehmed ve es-Seyyid Ebubekir b. Kara Musa ve es-Seyyid el-Hâc İbrahim b. Hüseyin nâm kimesneler şehâdetleriyle muvâcehesinde vech-i şer‘î üzere isbât etmeğin mûcebiyle müdde‘iye-i mevsûfe-i mezbûre Zemzem’in hürriyetine ba‘de’l-hükm ve’t-tenbîh sebîli tahliye olunduğu huzûr-ı âlîlerine i‘lâm olundu.<br><br>Fî 16 Şevvâl sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42330"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42332"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b209"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o575"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>