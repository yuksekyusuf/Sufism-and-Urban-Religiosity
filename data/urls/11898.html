﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 623<br>Hüküm no: 567<br>Orijinal metin no: [182a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Evkafı mütevellisi İsmail Çelebi’nin Çukadar Ali Bey tarafından vakfedilen evi teslim alması</b><br><br>Mahrûsa-i İstanbul’da vâki‘ Haremeyn-i Şerîfeyn Evkāfı’na bi’l-fi‘il mütevellî olan fahrü’l-akrân İsmail Çelebi b. Mehmed meclis-i şer‘-i şerîf-i lâzımü’t-teşrîfde takrîr-i kelâm edip mahrûsa-i Üsküdar’da Karakadı mahallesinde sâkin iken vefât eden merhûm Çukadâr Ali Bey hâl-i sıhhatinde mahalle-i mezbûrede vâki‘ bir tarafı yine kendi vakfı ile ve bir tarafı vakıf menzil ile ve bir tarafı Tenbel Mescidi imâmına meşrût olan menzil ile ve taraf-ı âharı tarîk-i âm ile mahdûd olan menzilini vakf edip süknâsını evvelâ nefsine ba‘dehû karındaşı oğlu Ahmed Çelebi b. Derviş Bey’e ba‘dehû Haremeyn-i Şerîfeyn fukarâsına şart edip hâlâ meşrûtün-aleyhâ olanlardan ferd kalmamağla menzil-i merkūm cânib-i vakf-ı şerîfe âid olmuşdur, savb-ı şer‘den üzerine varılıp arsası mesâha ve müştemilâtı tahrîr olunmak matlûbumdur deyicek, kıbel-i şer‘-i şerîfden Mevlânâ Ali Efendi irsâl olunup ol dahi mi‘mârân-ı hâssadan Hasan Çelebi b. Hüseyin nâm mi‘mâr ve zeyl-i kitâbda mastûrü’l-esâmî olan Müslimîn ile menzil-i mezbûre üzerine varıp mu‘âyene ettiklerinde bennâ zirâ‘ı ile tûlen on beş buçuk ve arzen sekiz zirâ‘ bi-hesâb-ı şatrancî yüz yirmi dört zirâ‘ arsa üzerinde mebnî iki bâb beyt-i ulvî ve iki bâb beyt-i süflî ve bir sofa ve bir harâba müşrif ahırı ve kenîfi müştemil olduğunu mevlânâ-yı mezbûr mahallinde tahrîr edip ba‘dehû meclis-i şer‘de gelip inhâ ve takrîr ettikden sonra mâ-hüve’l-vâkı‘ ketb olundu.<br><br>Fî-evâsıtı Cemâziyelâhir li-sene tis‘a ve selâsîn ve elf.<br><br>Şühûdü’l-hâl: Fahrü’l-müderrisîn İbrahim Efendi el-kassâm, es-Seyyid Fazlullah Efendi b. es-Seyyid Mehmed el-imâm, Yusuf Ağa b. Abdülmennan, İsmail Çelebi b. Mehmed el-bevvâb, Derviş Çelebi b. Hüseyin, Ali b. Yahya, Mehmed b. Veli ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11897"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11899"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b623"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o644"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>