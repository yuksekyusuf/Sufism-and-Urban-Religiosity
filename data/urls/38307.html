﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 92<br>Hüküm no: 71<br>Orijinal metin no: [13b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Damyol v. Nikola’nın borcu karşılığında İspiro v. Dimitri’ye sattığı tarla ve çayır yerlerinin satış işleminin geçersiz olması</b><br><br>Çizmeci Ahmed Kavvâs’a teslîm.<br><br>Ma‘rûz,<br><br>Vilâyet-i Rumeli’de Ohri sancağına tâbi‘ Boravis karyesi ahâlîsinden ve Devlet-i aliyye teba‘asının Rum milletinden Ekmekçi tablakârı arzuhâl eden Damyol v. Nikola mahfil-i şer‘iyyâtda yine karye-i mezbûre ahâlîsinden <<Ekmekçi işçisi>> olup zikri âtî tarla ve çayır yerlerine hâlâ vaz‘-ı yedi inde’ş-şer‘i’l-enver zâhir ve mütehakkık olan derûn-ı arzuhâlde mezkûrü’l-ism Ekmekçi tablakârı İspiro v. Dimitri muvâcehesinde ben işbu târîh-i i‘lâmdan beş sene mukaddem merkūm İspiro’nun malından ve yedinden iktirâz ve kabz ve umûruma sarfla istihlâk eylediğim yedi yüz yetmiş beş guruş deynim mukābelesinde arazi-i mîriyeden olarak bâ-temessük-i sâhib-i arz müstakillen taht-ı tasarrufumda bulunan karye-i mezkûre hudûdu dâhilinde vâki‘ her biri ma‘lûmü’l-hudûd ve’l-müştemilât dokuz kıt‘a tarla ve üç kıt‘a çayır yerlerini bilâ-izn-i sâhib-i arz merkūm İspiro’ya kat‘iyyen ferâğ ve teslîm etmiş idim. Lâkin ferâğ-ı mezkûra henüz re’y-i sâhib-i arz munzam olmadığından ben ferâğ-ı mezkûrumdan rücû‘ etmemle el-hâletü hâzihi deynim olan meblağ-ı mezkûru yedimden ahz ü kabz birle zikirleri mürûr eden tarlahâ ve çayır yerlerinden keff-i yed ve mahâllerinde bana teslîme merkūm İspiro’ya tenbîh olunmak murâdımdır deyü ba‘de’d-da‘vâ ve’l-istintâk ol dahi cevâbında zikr olunan tarlahâ ve çayır yerlerine el-yevm vaz‘-ı yedini ikrâr u i‘tirâf edip lâkin müdde‘î-i merkūm Damyol ber-vech-i muharrer mutasarrıf olduğu zikirleri mesbûk dokuz kıt‘a tarla ve üç kıt‘a çayırlarını mücerred fi’l-vâki‘ bilâ-izn-i sâhib-i arz deyn-i meblağ-ı mezkûr mukābelesinde bana kat‘iyyen ferâğ ve tefvîz ve mahâllerinde teslîm eylediğinde ben dahi ber-minvâl-i muharrer tefevvüz ve kabûl edip ol vechile zikirleri sebkat eden dokuz kıt‘a tarla ve üç kıt‘a çayır yerleri benim dâhil-i havza-i tasarrufum olmuş olmağla binâen-aleyh redd ü teslîmden ibâ vü imtinâ‘ ederim deyü makām-ı def‘de îrâd eylediği kelâmı re’y-i sâhib-i arz henüz munzam olmadığını mukır ve mu‘terif bulunduğundan mesmû‘a ve iltifâta şâyân olmadığı merkūm İspiro’ya [14a] ba‘de’t-tefhîm mûcebiyle meblağ-ı mezkûr yedi yüz yetmiş beş guruşu müdde‘î-i merkūmun ahz ü kabz birle zikirleri güzerân eden dokuz kıt‘a tarla ve üç kıt‘a çayırlarından keff-i yed ve mahâllerinde müdde‘î-i merkūm Damyol’a red ve teslîme merkūm İspiro’ya tenbîh olunduğu huzûr-ı [âlîlerine i‘lâm olundu].<br><br>Fî 6 Ra sene [12]73.<br><br>Raşid.</p>          <br><a title="Önceki sayfa" style="text-decoration:none" href="./ayrmetin.php?idno=38306"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38308"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b092"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o183"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>