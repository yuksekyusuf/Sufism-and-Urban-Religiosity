﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 2 Numaralı Sicil (H. 970 - 971 / M. 1563)<br>cilt: 11,&nbsp;sayfa: 238<br>Hüküm no: 360<br>Orijinal metin no: [65a-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Âbide bt. Molla Muslihiddin’in, Mevlânâ Mehmed Çelebi b. Mevlânâ Nuh’dan muhâlaa yoluyla boşanması</b><br><br>Âbide bt. Molla Muslihiddin nâm hâtun kıbelinden celbe ve ibrâya ve husûs-ı âtîye mezbûr hâtunun karındaşları olan Mehmed Çelebi ve Bünyamin Çelebi b. Muslihiddin nâm kimesneler şehâdetleri ile âti’z-zikr vekâlet-i mutlakası sâbit olan Mevlânâ Muslihiddin b. Ömer nâm kimesne meclis-i şer‘-i şerîf ve mahfil-i dîn-i münîfde mezbûre Âbide Hâtun’un zevci olan Mevlânâ Mehmed Çelebi b. Mevlânâ Nuh mahzarında ikrâr ve takrîr-i merâm edip bundan akdem mezbûr Mehmed Çelebi müvekkile-i merkūmeme otuz beş bin akçe mehr ile nikâh etmiş idi, hâlâ mezbûr Mehmed Çelebi müvekkile-i merkūmemin mehrinin on sekiz bin akçesin verip ve bir mikdârın tuta Mihmân nâm bir câriye verecek olup ve müvekkile-i merkūmem mehr-i mezbûrun bâkīsinden ferâgat etmek üzre ve nafaka-i iddeti üzre ve sâir hukūk-ı zevciyyeti üzre benim ile muhâla‘a eyledi ve ben dahi vech-i meşrûh mezbûr ile muhâla‘a edip zikr [olunan] on sekiz bin akçeyi ve câriye-i mezbûreyi bî-kusûr alıp kabz eyledim ve mezbûr Mevlânâ Mehmed Çelebi’nin zimmetini cemî‘ da‘vâdan ve eymân ve muhâsamâtdan müvekkile-i merkūmem kıbelinden ibrâ-i âmla ibrâ ve iskāt eyledim dedikde mukırr-ı mezbûru cemî‘ ikrârında mezbûr Mehmed Çelebi bi’l-muvâcehe tasdîk ve ibrâsını kabûl edicek mâ-vaka‘a bi’t-taleb kayd olundu. Fî 15 Zilhicce sene 970.<br><br><br>Şuhûdü’l-hâl: Fahrü’l-ulemâ’i’l-izâm Şah Mehmed Çelebi Efendi el-müderris, Umdetü’l-ulemâ ve’l-ahâlî Mevlânâ Molla Çelebi el-müderris, Fahrü’l-müderrisîn Mevlânâ Sinan Çelebi el-müderris, Abdi Çelebi b. Haydar en-nâib, es-Seyyid Atâullah b. es-Seyyid Ahmed, el-Hâc Ahmed b. Ali el-muhzır, Abdi b. Ahmed el-muhzır, Muharrem b. Hüseyin el-muhzır ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=9332"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=9334"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt002&bsm=blt002b238"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt002&bsm=blt002o382"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>