﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 249<br>Hüküm no: 207<br>Orijinal metin no: [30b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nikola b. Dimo’nun babasından kendisine intikal eden miras hissesinin satışından alacağı olduğu iddiasıyla Yani v. Yorgi aleyhine açtığı davada iddiasını ispat edemediği</b><br><br>Mahrûse-i Galata muzâfâtından kasaba-i Beşiktaş’da Sinan Paşa mahallesinde sâkin iken bundan akdem hâlik olan Duka v. Dimo nâm zimmînin verâseti zevce-i metrûkesi ( ) nâm Nasrâniye ile sulbiye kebîre kızı İline ve sulbiye sagīre kızı Melatina ve Marita’ya ve li-ebeveyn er karındaşı Nikola nâm zimmîye münhasıra olduğu şer‘an mütehakkık oldukdan [sonra] mezbûr Nikola meclis-i şer‘-i hatîrde işbu râfi‘ü’s-sifr Yani v. Yorgi nâm zimmî muvâcehesinde üzerine da‘vâ ve takrîr-i kelâm edip karındaşım hâlik-i mezbûrun terekesinden olup mahalle-i mezbûrede vâki‘ lede’l-ahâlî ve’l-cîrân ma‘lûmü’l-hudûd menzil ve yine kasaba-i mezbûre bağları kurbünde Kaldırım ve Fundalık nâm mevzi‘lerde vâki‘ inde’l-ahâlî ve’l-cîrân ma‘lûmü’l-hudûd bağlar ve menzil-i mezbûr dâhilinde vâki‘ beynimizde adedi malum (…) ve sâir bağa müte‘allik âlâtı ba‘de helâkihî yirmi dört sehm i‘tibâr olunmağla sihâm-ı mezbûreden benim hisseme isâbet eden beş sehm hisse-i mu‘ayyene-i müfrezemi mezbûr Yani’ye yirmi bin fıddî râyic fi’l-vakt akçeye bey‘-i bâtt-ı sahîh-i şer‘î ile bey‘ ve teslîm ol dahi ba‘de’l-iştirâ ve’t-tesellüm semen-i mezbûrdan bana bir def‘a dört bin akçe ve bir def‘a dahi bin beş yüz akçe ki cem‘an [beş bin] beş yüz akçesini def‘ ve teslîm edip bâkī kalan on dört bin beş yüz akçeyi dahi taleb eylediğimde edâdan imtinâ‘ eder suâl olunup alıverilmesi matlûbumdur dedikde gıbbe’s-suâl mezbûr Yani cevâbında fi’l-vâki‘ müdde‘i-i mezbûr Nikola zikrolunan menzil ve bağlarda olan beş sehm hisse-i mu‘ayyenesini bana bundan akdem meblağ-ı mezbûr yirmi bin mezbûru’n-na‘t akçeye bey‘ ve teslîm ben dahi ba‘de’l-iştirâ ve’t-tesellüm semen-i mezbûrdan dört bin akçesini mezbûr Nikola yedimden ahz u kabz edip bâkī dahi taleb eylediğinde beynimizde münâza‘ât-ı kesîre cereyânından sonra beynimize muslihûn tavassut edip semen-i mezbûrdan zimmetimde bâkī kalan on altı bin akçe da‘vâsından beni mezbûr Nikola ile bin beş yüz akçe üzerine sulh eylediklerinde ol dahi sulh-ı mezbûru kabûl ve bedel-i sulh olan meblağ-ı mezbûr bin beş yüz akçeyi tamâmen yedimden ahz u kabz edip mâ‘adâ olan on dört bin beş yüz akçe da‘vâsından zimmetimi ibrâ-i âm ile ibrâ ve ıskāt edip vech-i muharrer üzere sulh ve ibrâsını bin altmış üç senesi Şa‘bânü’l-mu‘azzamı’nın yirmi sekizinci gününde kasaba-i mezbûrede hilâfe-müvellâ olan Mevlânâ Halil Efendi huzûrunda ikrâr ve mevlânâ-yı mezbûr dahi vech-i muharrer üzere ikrârını ba‘de’t-tahrîr yedime hüccet-i şer‘iyyeyi vermişidi deyu def‘ ve târih-i mezbûruyla müverraha ve mevlânâ-yı mezbûrun imzâ ve hatemini hâviye ve mazmûnu min külli’l-vücûh takrîr-i meşrûhunu nâtıka hüccet-i şer‘iyye ibrâz edicek akībe’l-istintâk müdde‘î-i mezbûr Nikola mazmûn-ı hüccet-i merkūmeyi bi-tav‘ihî mu‘terif olmağın mûcibiyle bî-vech ta‘arruzdan men‘ olunup mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sânî aşer min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: İsa Bey b. Ahmed, el-Hâc Ca‘fer b. Abdullah, İsmail Çelebi b. Yunus, Osman Beşe çukadâr, Mehmed Çelebi b. Haydar ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40485"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40487"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b249"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o882"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>