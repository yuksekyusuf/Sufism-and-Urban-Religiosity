﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 164<br>Hüküm no: 108<br>Orijinal metin no: [23b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kahveci Abdullah Ağa b. Muhyiddin’in vârislerinin, Osman Ağa b. Abdülhamid ile havaî kahve gediği niza’ında 650 guruşa sulh oldukları</b><br><br>Hevâî kahve gediği semeni istirdâdı da‘vâsından 650 guruşa sulh<br><br>Ma‘rûz<br><br>Mahrûse-i Galata’ya muzâfe kasaba-i Kasımpaşa’da Piyale Paşa mahallesinde sâkin iken bundan akdem vefât eden Kahveci Abdullah Ağa b. Muhyiddin’in verâseti vâlidesi Hanife Hatun bt. Hasan ile li-ebeveyn er karındaşı Süleyman Efendi’ye ba‘de’l-inhisâ[r] kendi nefsinden asîl ve vâlidesi mezbûre Hanife Hatun tarafından husûs-ı âtîde vekîl-i sâbitü’l-vekâlesi sahib-i arzuhâl merkūm Süleyman Efendi meclis-i şer‘-i münîrde derûn-ı arzuhâlde mezkûru’l-ism el-Hâc Osman Ağa b. Abdülhamid muvâcehesinde Molla Mustafa b. Hasan nâm kimesne hazır olduğu hâlde mezbûr el-Hâc Osman Ağa bin iki yüz otuz dört senesi Şa‘bânü’l-mu‘azzamının on dokuzuncu günü İstanbul’da Tercüman Yunus mahallesinde vâki‘ aklâm-ı hümâyûndan birinde mukayyed olmayan bir bâb kahve dükkânı derûnunda mevcûde hevâî kahveci gediği ta‘bîr olunur eşyâ-i ma‘lûmeyi dükkân-ı mezbûrda oturup kahvecilik etmek şartıyla bin beş yüz guruşa mûrisimiz müteveffâ-yı mezbûr Abdullah Ağa’ya bey‘ ve gedik-bahâ nâmıyla mâlından ol mikdâr guruşunu alıp ba‘dehû fevt ve eşyâ-i mezkûre benimle vâlidem müvekkilem mezbûreye mevrûs oldukda ben dahi eşyâ-i mezkûreyi şart-ı mezkûr ile bi’l-asâle ve bi’l-vekâle semen-i ma‘lûm ve makbûza hâzır-ı mezbûr Molla Mustafa’ya bey‘ eylediğimden sonra dükkân-ı mezkûrun bi’l-icâreteyn mutasarrıfı mukayyed gedik olmadığından hâzır-ı mezbûru bâ-i‘lâm-ı şer‘î dükkân-ı mezkûrdan ihrâc etmekle ol dahi şart-ı mezkûr ile olan bey‘in fesâdına binâen kezâlik bâ-i‘lâm-ı şer‘î hükm-i hâkimü’ş-şer‘le eşyâ-i mezkûreyi benimle vâlidem müvekkilem mezbûreye red ve teslîmle verdiği semeni şer‘an istirdâd etmişdi el-hâletü hâzihî ben dahi eşyâ-i mezkûreyi merkūm Osman Ağa’ya red ile mûrisimiz müteveffâ-yı mezbûrdan aldığı semen-i mezkûr bin beş yüz guruşu bi’l-asâle ve bi’l-vekâle istirdâd ederim deyü tesâddî eylediğim da‘vâmdan mezbûr el-Hâc Osman Ağa ile bi’t-tav‘ ve’r-rızâ altı yüz elli guruşa bi’l-asâle ve bi’l-vekâle sulh olduğumda ol dahi sulh-ı mezkûru ba‘de’l-kabûl bedel-i sulh-ı mezkûrdan mâ‘adâya ve bi’l-cümle husûs-ı mezkûra ve sâir cemî‘ hukūk-ı şer‘iyyeye müte‘allika âmme-i da‘vâdan tarafeynden her birimiz âharın zimmetini kabûlü hâvî asâleten ve vekâleten ibrâ eyledik deyü mukırr-ı asîl ve vekîl mezbûr Süleyman Efendi’nin bi’l-cümle takrîr-i meşrûhunu merkūm el-Hâc Osman Ağa tasdîk ve bedel-i sulh-ı merkūm altı yüz elli guruş zimmetinde asîl ve müvekkile-i mezbûreye deyni olduğunu ikrâr ve i‘tirâf ve edâya ta‘ahhüd eylediği İstanbul Mahkemesi’nden huzûr.<br><br>Fî 26 Ra sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33534"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33536"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b164"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o597"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>