﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 340<br>Hüküm no: 296<br>Orijinal metin no: [109-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Satılan cariyenin ayıplı olduğunun tesbitiyle iadesi</b><br><br>5250 [guru]ş hüküm<br><br>[Ma‘rûz]<br><br>Medîne-i Üsküdar’da Rum Mehmedpaşa mahallesinde sâkine sâhibe-i arzuhâl Şerife Hatice Hanım bt. el-Hâc Mustafa b. Abdullah tarafından husûs-ı âti’l-beyânda vekîl olduğu zâtını ârifân Mustafa <<Efendi>> Behçet Efendi b. Hafız Ahmed ve Mehmed Râşid Ağa b. Abdulkadir şehâdetleriyle sâbit olan Hafız Mehmed Efendi b. İbrahim meclis-i şer‘-i münîrde derûn-ı arzuhâlde mezkûrü’l-ism Esirci el-Hâc Abdurrahman Ağa b. el-Hâc Musa muvâcehesinde müvekkilem mezbûre Şerife Hatice Hanım’ın şehri sâbıkın yedinci günü cemî‘ uyûbdan sâlime olmak üzere beş bin iki yüz elli guruş semen-i medfû‘ ve makbûza mezbûr el-Hâc Abdurrahman Ağa’dan iştirâ ve kabz eylediği işbu hâzıratü bi’l-meclis kara gözlü açık kaşlı tahmînen on yaşında bir re’s Çerkes câriye kasığının sol tarafında cerha şişi ile mu‘ayyebe ve ayb-ı merkūm şirâ târihinden kadîm ve inde’t-tüccâr noksân-ı semen îcâb eder uyûbdan olup ve ayb-ı merkūm elân câriye-i mezkûrede mevcûd ve şirâ târihinden kadîm olduğunu hâlâ Reisü’l-etibbâ-i hazret-i cihân-dârî ve Sadr-ı vâlâ-yı Rumeli devletlü atûfetlü Abdülhak Efendi hazretleri hâmiş-i arzuhâlde mastûr olduğu üzere i‘lâm dahi etmeleriyle redd-i mebî‘ ve istirdâd-ı semen murâdımdır deyü tevcîh-i husûmet bulundukdan sonra bi’l-vekâle da‘vâ ettikde mezbûr el-Hâc Abdurrahman Ağa dahi cevâbında câriye-i mezbûreyi müvekkile-i merkūme Şerife Fatıma Hanım’a ber-vech-i muharrer bey‘ini ve semen-i mezkûru kabzını ikrâr <<ve i‘tirâf>> ve ayb-ı mezkûrun kıdemini inkâr etmekle müdde‘î-i vekîl-i mezbûr Hafız Mehmed Efendi ayb-ı mezkûr câriye-i mezbûrede şirâ târihinden kadîm olduğunu huzzâk-ı etibbâdan Mehmed Ataullah Efendi b. Mehmed Emin ve es-Seyyid Mehmed Eşref Efendi b. Mehmed Ârif nâm şâhideyn-i mu‘addileyn şehâdetleriyle bi’l-muvâcehe ber-nehc-i şer‘î ba‘de’l-isbât müvekkilesi mezbûre Şerife Hatice Hanım dahi bi’n-nefs gelip zâtı ba‘de’t-ta‘rîfi’ş-şer‘î vech-i şer‘î üzere tahlîf olunmağın mûcebiyle câriye-i mezbûreyi geriye ahz ve makbûzu olan semen-i merkūm beş bin iki yüz elli guruşu mezbûre Şerife Hatice Hanım’a redd ü teslîme mezbûr el-Hâc Abdurrahman Ağa’ya tembîh olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 19 Ra sene [12]58</p>          <br><a title="Önceki sayfa" style="text-decoration:none" href="./ayrmetin.php?idno=34948"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34950"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b340"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o596"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>