﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 302<br>Hüküm no: 272<br>Orijinal metin no: [36a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Uncu Karabet’in Yağcı Vasil’de olan alacağının vekili vasıtasıyla tahsil olunması</b><br><br>200 guruş hüküm<br><br>Ma‘rûz<br><br>Arzuhâl eden Uncu Karabet v. Adam nâm zimmî tarafından zikri âtî meblağ-ı taleb ve da‘vâ ve ahz ü kabza vekîl olduğu el-Hâc Ebûbekir Ağa b. Mustafa ile Manuk v. İstefan zimmî şehâdetleriyle sâbit olan Artin v. Bedros zimmî meclis-i şer‘-i hatîrde derûn-ı arzuhâlde mersûmü’l-ism Yağcı Vasil v. Silyestir nâm zimmî muvâcehesinde müvekkilim mersûm Karabet zimmînin mesfûr Vasil zimmî zimmetinde işbu yedimde olan bir kıt‘a Rumiyyü’l-ibâre temessük mantûkunca cihet-i karzdan iki yüz otuz guruşdan bâkī iki yüz guruş alacak hakkı olmağla meblağ-ı bâkī-i merkūmu mesfûr Vasil zimmîden bi’l-vekâle taleb ederim deyü da‘vâ etdikde ol dahi cevâbında ber-vech-i muharrer ikrâr, lâkin ben târih-i i‘lâmdan [37a] dört sene mukaddem malımdan bir kîse derûnunda mevdû‘ adedi nâ-ma‘lûm bir mikdâr akçeyi deynim mukābilinde dayinim müvekkil-i mesfûr Karabet zimmîye verip ol dahi şerîkim olup bundan akdem kendüye iflâs târî olan gāib ani’l-meclis Yorgi zimmîye iki yüz otuz guruşu bana deynin olmak üzere zikr olunan kîseyi teslîm, gāib-i mersûm dahi ba‘de’l-ahz yine bana teslîm edip ol-vechile benim müvekkil-i mesfûre deynim kalmayıp vech-i meşrûh üzere edâ etmiş idim deyü eylediği takrîri def‘a sâlih cevâb-ı şer‘î olmamağla alâ-mûcebi i‘tirâfihî meblağ-ı bâkī-i merkūm iki yüz guruşun müvekkil-i mesfûr Karabet zimmî için müdde‘î-i vekîl-i mersûma edâ ve teslîme mesfûr Vasil zimmî ilzâm olunduğu İstanbul Mahkemesi’nden huzûr-ı [âlîlerine i‘lâm olundu.]<br><br>Fî 7 Ra sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31679"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31681"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b302"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o637"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>