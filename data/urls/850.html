﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 139<br>Hüküm no: 133<br>Orijinal metin no: [26b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arapgir? köyü cami imam ve hatibliğinin Ali b. Mehmed’den alınarak asıl sahibi Ali b. Mustafa’ya geri verilmesi</b><br><br>Sâdır olan fermân-ı âlîlerine imtisâlen işbu arz [ve der]kenâra nazar olundukda medîne-i Arapgir? kurâlarından Taylıalalı? karyesinde vâki‘ câmi‘-i şerîfde ber-vech-i hasbî hatîb olan Ali b. Mustafa Hasan mezkûr berat-ı âlîşân mutasarrıf iken yedin[de] olan berat-ı şerîf bi-kazâillâhi te‘âlâ ihrâk bi’n-nâr olduğundan diğer Ali b. Mehmed nâm kimesne hilâf-ı inhâ ile fevt oldu [deyü] ciheteyni bir-takrîb kendüye tevcîh ettirmiş ise de mezbûr Ali b. Mustafa hâl-i hayatda ve hatta sıhhatde olup imâmet ve hitâbet hizmetlerinde ale’d-devam mukīm olup ve diğer Ali b. Mehmed bir-takrîb tevcîh ettirdiği berat-ı şerîfi ketm ü ihfâ edip mezbûr Ali’ye gadr-i küllî olduğunu mahâllinde meclis-i şer‘-i şerîfde karye-i mezbûr ahâlîsinden cemm-i gafîr ile haber verdiklerini medîne-i mezbûre nâibi Ali Şâkir Efendi dâ‘îlerinin mühr-i mutâbık arzıyla inhâ eder, fi’l-hakīka ciheteyn-i mezkûreyn merkūm Ali b. Mustafa Hasan’ın bilâ-veled fevt olup mahlûlünden diğer oğlu Ali’[ye] bin iki yüz kırk bir senesi mâh-ı Recebi’l-ferdin on beşinci günü târihiyle tevcîh olduğu askerî rûznâmçesi derkenârından müstebân olmağın ve merkūm Ali b. Mustafa hâl-i hayatda olup ve hizmetinde kusûru olmadığı ve mazmûn-ı arzı kazâ-i mezbûr ahâlîsinden Der-aliyye’de müsâfiren sâkinler Mustafa Efendi b. Ali ve Ahmed Efendi b. Osman nâm kimesneler alâ-tarîkı’ş-şehâde haber vermeleriyle zâhir ve nümâyân olmağın bu sûretde sahib-i bâ‘is-i arz bilâ-veled fevt oldu deyü hilâf-ı inhâsından binâen mezbûr diğer Ali b. Mehmed’in ref‘inden merkūm Ali b. Mustafa’ya tevcîh ve yedine müceddeden berat-ı şerîf-i âlîşân sadaka ve ihsân buyurulmak iktizâ eylediği huzûr.</p>          <br><a title="Önceki sayfa" style="text-decoration:none" href="./ayrmetin.php?idno=849"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=851"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b139"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o183"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>