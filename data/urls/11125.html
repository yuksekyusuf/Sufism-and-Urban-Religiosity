﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 505<br>Hüküm no: 582<br>Orijinal metin no: [84a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine bt. Hasan’dan aldığı borca karşılık evini vefaen ferağ eden Zeliha parayı ödediğinden evinin geri verilmesi</b><br><br>Mahmiye-i İslâmbol’da Davudpaşa mahallesinde sâkine ve zâtı mu‘arrefe Emine bt. Hasan nâm hatun Davudpaşa Mahkemesi’nde meclis-i şer‘-i hatîrde kezâlik zâtı mu‘arrefe Zeliha bt. ( ) nâm hatun mahzarında merhûm Hazînedârbaşı Vakfı’nın mütevelliyesi tarafından vekîli kâtib-i vakf eş-Şeyh es-Seyyid Nureddin Efendi hâzır olduğu hâlde mezbûre Zeliha Hatun bin yüz doksan iki senesi mâh-ı Cumâdelâhirin on dördüncü günü yedimden ve mâlımdan istidâne ve kabz eylediği iki yüz guruş deyni mukābelesinde vâlidesi olup bundan akdem fevt olan Fatıma bt. Mustafa nâm hatun târih-i mezbûreden hâl-i hayatında vakf-ı merkūm müsakkafâtından mahalle-i mezbûrede kâin mutasarrıfe olduğu ma‘lûmü’l-hudûd ve’l-müştemilât bir bâb vakıf menzilini vefâen bana ferâğ ve tefvîz ve ben dahi ber-vech-i muharrer tefevvüz ve kabûl etmiş idim. Hâlâ menzil-i mezkûru mezbûre Zeliha Hatun’a red birle meblağ-ı merkūm iki yüz guruşu mezbûre Zeliha Hatun’dan taleb ederim deyü ba‘de’d-da‘vâ ve’l-istintâk mezbûre Zeliha Hatun dahi cevâbında târih-i mezbûrda müdde‘iye-i mezbûre Emine Hatun’dan ancak yüz seksen guruş istidâne ve kabzını ve mukābelesinde vâlidesi müteveffât-ı mezbûre hâl-i hayatında menzil-i mezkûrunu vefâen ferâğını ikrâr lâkin ziyâde yirmi guruşu ba‘de’l-inkâr müdde‘iye-i mezbûre Emine Hatun ziyâde müdde‘âsını beyâna ba‘de’l-havâle mertebe-i ikrârı olan yüz seksen guruşu müdde‘iye-i mezbûre Emine Hatun’a edâ ve teslîme mezbûre Zeliha Hatun’a menzil-i mezkûru mezbûre Zeliha Hatun’a geri ferâğ ve tefvîze mezbûre Emine Hatun’dan her birine tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 15 min-Şa‘bâni’l-mu‘azzam sene 1196</p>          <br><a title="Önceki sayfa" style="text-decoration:none" href="./ayrmetin.php?idno=11124"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11126"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b505"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o612"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>