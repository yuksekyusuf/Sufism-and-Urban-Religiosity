﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 576<br>Hüküm no: 393<br>Orijinal metin no: [94b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rıdvan Bey’in, merhum Şişeci Bali Beşe’nin çocuklarına vasî tayin olduğu ve çocukların terekesini Bali’nin karısı Canfeda’dan talep ettiği</b><br><br>İşbu sahibüˈl-kitâb Rıdvan Bey b. Abdülvahhab meclis-i şer‘-i hatîrde medîne-i Hazret-i Ebâ Eyyûbeˈl-Ensârî mahallâtından Kiremitçi Süleyman mahallesinde sâkin iken bundan akdem vefât eden Şişeci Bali Beşe b. Behramˈın verâseti zevce-i metrûkesi Canfeda bt. Abdullah ile sulbî sagīr oğlu Ali ve mezbûre Canfedaˈnın batnında hâsıl hamle münhasıra olduğu şer‘an zâhir ve müte‘ayyin oldukdan sonra tereke-i müteveffâ-yı mezbûre vâzi‘atüˈl-yed olan mezbûre Canfeda mahzarında üzerine da‘vâ ve takrîr-i kelâm edip müteveffâ-yı mezbûr hâl-i marazında bi-emrillâhi te‘âlâ vefâtımdan sonra zevcem mezbûre Canfeda sümün hissesini kabz ettikden sonra oğlu mezbûre ve firâşımdan hâsıla hamle isâbet eden seb‘a-i esmânı terekeyi hadd-i bulûğlarına değin hıfz ve hallerini zabta beni vasî-i muhtâr nasb ve ta‘yîn ve ben dahi ba‘deˈl-kabûl musırratan alâ-hâzeˈl-ikrâr vefât edip sıhhati hayatında alâ-ruûsiˈl-işhâd ikrâr ve işhâd dahi etmekle hâlâ mezbûre Canfedaˈdan sagīr-i mezbûr ile haml-i mezkûrun hisselerini tereke-i müteveffâ-yı mezbûrdan taleb ederim suâl olunsun dedikde gıbbeˈs-suâl veˈl-inkâr ve isre- talebiˈl-beyyine udûl-ı Müslimînˈden olup es-Seyyid Yusuf Çelebi b. es-Seyyid Ali ve İbrahim Çelebi b. Mustafa ve Altıncı Mehmed Çelebi b. Mahmud ve Ahmed Çelebi b. Mehmed nâm kimesneler li-ecliˈş-şehâde meclis-i şer‘a hâzırân olup isreˈl-istişhâd fiˈl-hakīka müteveffâ-yı mezbûr bâlâda tafsîli mürûr ettiği vech üzere mezbûr Rıdvan Beyˈi huzûrumuzda vasî-i muhtâr nasb ve ta‘yîn ol dahi kabûl eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde isre ri‘âyeti şerâ’itiˈl-kabûl gıbbe ri‘âyet-i şerâ’itiˈl-kabûl şehâdetleri makbûle oldukdan sonra mûcebiyle hüküm birle mâ vaka‘a biˈt-taleb ketb olundu.<br><br>Fiˈl-yevmiˈl-işrîn min-Zilhiccetiˈş-şerîfe sene [10]84<br><br>Şuhûdüˈl-hâl: Mehmed Efendi el-imâm, Mehmed Çelebizâde Taştaş, Ahmed Çelebi b. Mehmed, Mustafa Bey b. Murad, el-Hâc İbrahim b. Mehmed, Ahmed Beşe b. Osman, Mehmed Çelebi b. Mehmed, Ali b. Mehmed, Mehmed Çelebi b. Ömer, Ahmed b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=21456"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21458"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b576"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o933"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>