﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 324<br>Hüküm no: 384<br>Orijinal metin no: [72b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Hamza Ağa’nın küçük kızlarına intikal eden menzil hisselerinin diğer varislerin hisseleriyle birlikte satılmasına izin verilmesi</b><br><br>Mahmiye-i İstanbul’da Sultan Selim Hân -aleyhi’r-rahmetü ve’l-gufrân- câmi‘-i şerîfi ve ma‘bed-i latîfi kurbünde Koğacıdede mahallesi ahâlîsinden iken bundan akdem cezîre-i Girid’de vefât eden Hamza Ağa b. Ebubekir’in verâseti sulbiye kebîre kızı Ümmühani Hatun ile sulbiye-i sagīre kızları Âişe ve Hadîce ve li-ebeveyn er karındaşları Şa‘bân Ağa ve Ali ve Veli Ağa’ya münhasıra olduğu şer‘an mütehakkık oldukdan sonra sagīretân-ı mezbûretân Âişe ve Hadîce’nin vasiyy-i muhtârları olan fahrü’l-akrân Ali Ağa b. Osman nâm kimesne meclis-i şer‘-i şerîf-i enver ve mahfil-i münîf-i ezherde takrîr-i kelâm ve ta‘bîr ani’l-merâm edip müteveffâ-yı mezbûrun terekesinden olup mahalle-i mezbûrede vâki‘ bir tarafdan müteveffâ-yı mezbûrun bi-tarîkı’l-vasiye vakfı olan menzil ve bir tarafdan umdetü’l-müderrisîn ve’l-mehâdîmü’l-kirâm Abdullah Efendizâde Mustafa Efendi mülkü ve bir tarafdan Tekye Mescidi demekle ma‘rûf mescid-i şerîfe mürûr eden tarîk-i âm ve bir tarafdan ba‘zan Mahmud Efendi Vakfı ve ba‘zan Sebzehâne kâtibi Ömer Efendi mülkü ile mahdûd mûmâ-ileyh Mustafa Efendi’nin mülkü tarafında birisi kubbeli ve ikisi kubbesiz üç bâb oda ve taraf-ı mukābilinde iki bâb oda ve bir kebîr orta sofa ve dehliz-i kebîr ve bir kenîf ve bir tahta-pûş ve tahtânî bir kârgîr mahzen ve üç bâb oda ve bir kebîr mahtab ve mahtab-ı mezbûr içinde zîr-i zemînde bir kârgîr mahzen ve bir kilâr ve bir matbah ve câmekânlı iki halvetli iki kurnalı bir kenîfli bir hamam ve bir fırın ve hamâm-ı mezbûra muttasıl sokak kapılı tahtânî iki oda ve bir sofa ve bir kenîf ve zât-ı eşcâr-ı müsmire ve gayr-ı müsmire hadîka ve hadîka-i mezbûre içinde bir su kuyusu ve bir sokak kapısı ve âhar hudûdundan müteveffâ-yı mezbûrun vakfı tarafında arzen iki zirâ‘ altı parmak arsa-i hâliyeyi müştemil olan menzilden kibâr-ı verese hisselerini âhara bey‘ etmek murâd etmekle tenkīs ve taksîm olunduğu sûretde sagīretân-ı mezbûretânın hisseleri müntefi‘un-bih olmayıp sagīretân-ı mezbûretâna küllî zarâr müterettib olduğundan mâ‘adâ menzil-i mezkûr harâb olup ba‘zı mevâzi‘i tecdîd ve ba‘zı mevâzi‘i imâret ve meremmet olunmağa eşedd-i ihtiyâc ile muhtâc olup ve imâret ve meremmet olunduğu takdîrce hâsılı harcına vefâ etmemeğin sagīretân-ı mezbûretâna her vechile enfa‘ olmağın hisselerini semen-i misli ile âhra bey‘ eylemek bi’l-vesâye murâdımdır. Hakīkat-i hâl işbu hâzır bi’l-meclis olup zeyl-i rakīmde isimleri terkîm olunup ebniye ve sukūf ahvâline ıttılâ‘-ı tâm ve kemâl-i vukūfları olan bî-garaz udûl-ı Müslimîn ve sikāt-ı muvahhidînden suâl olunup sagīretân-ı mezbûretânın menzil-i mezkûrdan hisselerini semen-i misli ile âhara bey‘e cânib-i şer‘-i şerfden bana izin verilmek matlûbumdur dedikde hakīkat-i hâl Müslimîn-i mezkûrînden suâl olundukda fi’l-hakīka menzil-i mezkûr tenkīs ve taksîm olunduğu sûretde sagīretân-ı mezbûretânın hisseleri müntefi‘un-bih olmayıp sagīretân-ı mezbûretâna küllî zarâr müretteb olduğundan mâ‘adâ menzil-i mezbûr harâb olup ba‘zı mevâzi‘i tecdîd ve ba‘zı mevâzi‘i imâret ve meremmet olunmağa eşedd-i ihtiyâcla muhtâc olup ve imâret ve meremmet olunduğu takdîrce hâsılı harcına vefâ etmediği herbiri alâ-tarîkı’ş-şehâde ihbâr eylediklerinde menzil-i mesfûrdan sagīretân-ı mezbûretânın hisselerini bey‘ sagīretân-ı mezbûretâna enfa‘ olduğu lede’ş-şer‘i’l-mutahhar mütehakkık ve mütekarrir olmağın menzil-i mezkûrdan sagīretân-ı mezbûretân hisselerini semen-i misli ile âhara bey‘e vasiyy-i mezbûr Ali Ağa’ya cânib-i şer‘-i şerîfden izin verilmeğin mâ-hüve’l-vâki‘ bi’l-ibtigā ketb ü imlâ olundu.<br><br>Fi’l-yevmi’s-sânî aşer min-Şa‘bâni’l-mu‘azzam li-sene ihdâ ve semânîn ve elf.<br><br>Şuhûdü’l-hâl: Umdetü’l-müderrisîn ve’s-sâdâti’l-kirâm es-Seyyid Ebussuud Efendi, Abdullah Efendi b. Yusuf, Ahmed Efendi b. Mustafa Ağa, Abdurrahman Efendi el-imâm, Ali Çelebi b. Ahmed, el-Hâc Mehmed b. Sinan tâbi‘-i Osman Efendi, fahrü’l-kuzât Mehmed Efendi, es-Seyyid Şeyh Mehmed Efendi b. Abdülbaki Efendi, Derviş Çelebi b. Ivaz, Şah Mehmed Çelebi b. Abdülhalim, umdetü’l-a‘yân ve’l-ekfâ Hasan Ağa, Ömer Efendi b. İsmail.</p>          <br><a title="Önceki sayfa" style="text-decoration:none" href="./ayrmetin.php?idno=2701"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2703"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b324"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o551"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>