﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 2 Numaralı Sicil (H. 970 - 971 / M. 1563)<br>cilt: 11,&nbsp;sayfa: 286<br>Hüküm no: 461<br>Orijinal metin no: [80a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Can Habib bt. Abdullah’ın muhallefâtının eşine, onun vefatıyla da eşinin kardeşine intikal ettiği</b><br><br>Oldur ki, Mısr-ı Kahire müteferrikalarından Ali b. Yusuf nâm kimesne Dîvân-ı âlî lâ-zâle mehbitan? li’l-feyzi’l-bârîye hâzır olup emâcid-i mükerremeyn-i deftereyn katlarında ve bi’l-fi‘il mahrûse-i İstanbul’da hâssa beytülmâl emîni olan Mustafa Çelebi b. Behmen ve kâtibi Derviş Çelebi b. Lütfi mahzarlarında ikrâr ve takrîr-i merâm edip bundan akdem mahrûse-i İstanbul’da Kâtib Muslihiddin mahallesinde mütemekkin olup ve mahalle-i mezbûrede fevt olup muhallefâtından vasiyyet ettiği sülüs-i malından ve bi hasebi’ş-şer‘i’ş-şerîf verâseti sâbit olan sadriye kızı hissesinden mâ‘adâ yirmi bin iki yüz kırk altı akçesi hâlâ emîn-i mezbûr yedinden sene dokuz yüz altmış bir Saferi’nin dokuzunda Hızâne-i âmireye teslîm olunan Can Habib bt. Abdullah nâm hâtun benim li eb ve üm karındaşım olan dergâh-ı âlî müteferrikalarından Ali b. Çırak nâm kimesnenin menkûhası olup fevt oluncaya değin taht-ı nikâhında idiğini sâbıkan mezbûr karındaşım hâl-i hayâtında emâcid-i mükerremeyn-i mezbûreyn katlarında ve mezbûrân emîn ve kâtib mahzarlarında da‘vâ eyledikde gıbbe’s-suâl ba‘de’l-inkâr mahalle-i mezbûreden Hızır b. Kasım ve Eyne Hâce b. Nasûh nâm kimesneler şehâdetleriyle ve Dîvân-ı âlî kâtiblerinden Mehmed b. Mustafa ve Mahmud b. Abdullah nâm kimesneler tezkiyelikleri ile verâsetini isbât eyleyip mezbûrenin muhallefâtından rub‘ hissesin kabz etmezden evvel vefât edip ben mezbûr karındaşımın Hızâne-i âmirede olan muhallefâtı bahâsını Dîvân-ı âlî’de emâcid-i mükerremeyn-i mezbûreyn katlarında ve merkūmân emîn ve kâtib mahzarlarında isbât-ı verâset edip hüccet-i şer‘iyye ile kabz eyledim deyû husûs-ı kaziyyeyi müştemil ve mazmûnu bimâ hüve tarîki’s-sübût şer‘an sâbit hüccet-i şer‘iyye ibrâz eyleyip hâlâ müteveffât-ı mezbûreden mezbûr karındaşıma âid olan hisse-i şer‘iyyeyi dahi taleb ederim deyû da‘vâ ettikde hüccet-i şer‘iyye mûcebi ile hükm olundu. Fî evâsıtı Saferi’l-hayr sene 971.<br><br><br>Şuhûdü’l-hâl: ( )</p>          <br><a title="Önceki sayfa" style="text-decoration:none" href="./ayrmetin.php?idno=9433"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=9435"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt002&bsm=blt002b286"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt002&bsm=blt002o366"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>