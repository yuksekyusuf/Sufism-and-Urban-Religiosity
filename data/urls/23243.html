﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 69<br>Hüküm no: 15<br>Orijinal metin no: [8-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Âkile ve bâliğa olan Fâtıma bt. İbrahim’in vasîsinde bulunan mallarının kendisine teslim edildiği</b><br><br>Mahmiye-i İstanbul mahallâtından Gül Câmi‘i mahallesinde sâkine Fâtıma bt. İbrahim nâm hâtun meclis-i şer‘-i hatîr-i lâzımü’t-tevkīrde vasîsi fahrü’l-akrân Mustafa b. Ali mahzarında bi’t-tav‘i’s-sâf ikrâr ve i‘tirâf edip bundan akdem babam merhûm-ı mezbûr fevt oldukda ben sagīre olmağın merkūm Mustafa Ağa vasîm olup babam merhûmdan intikāl eden emvâlimi kabz ve zabt etmişdi hâlen ben âkile ve bâliğa olup emvâlimi bi-nefsihî hıfz ve sıyânete kemâl-i iktidârım olmağın vasîyy-i merkūmun makbûzu olan otuz bin râyic fi’l-vakt akçeyi vasîyy-i merkūmdan alıp kabz eyledim ba‘de’l-yevm babam merhûm-ı mezbûrdan intikāl eden mâlımdan vasîyy-i merkūm zimmetinde bir akçe ve bir habbe kalmayıp zimmetini husûs-ı mezbûra müte‘allik cemî‘ da‘vâ ve husûmâtdan zimmetini ibrâ eyledim dedikde merkūm Mustafa Ağa dahi bi’l-muvâcehe tasdîk edicek mâ hüve’l-vâki‘ bi’t-taleb ketb olundu. Tahrîren fî evâhiri Şa‘bâni’l-mu‘azzam li sene semânin ve selâsin ve elf.<br><br><br>Şuhûdü’l-hâl: El-Hâc Ahmed b. Mehmed, Mehmed Halîfe b. el-Hâc Hasan el-Müezzin, Yusuf b. Mustafa, Ahmed b. Himmet, el-Hâc Mustafa b. el-Hâc Ali, Ali Beşe b. Abdullah er-Râcil, Kasım Beşe b. Mustafa, Yusuf b. Abdullah, Ali b. Abdullah ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=23242"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23244"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b069"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o566"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>