﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 363<br>Hüküm no: 397<br>Orijinal metin no: [155-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Matbuatta yanlış neşriyatın önüne geçilmek üzere Dahiliye Nezareti’nde bir İstihbarat kalemi kurulması</b><br><br>Bâb-ı Âlî<br><br>Dâire-i Sadâret-i Uzmâ<br><br>Mektûbî Kalemi<br><br>Aded: 123<br><br>Taraf-ı Âlî-i Cenâb-ı Meşîhat-penâhî’ye,<br><br>Ma‘rûz-ı bende-i dîrîneleridir ki,<br><br>Mukarrerât-ı devlet hakkında matbû‘ât-ı mahâlliyede fıkarât-ı mütehâlife görülmekte olup evrâk-ı havâdis tarafından yanlış neşriyât vukū‘undan tevellüd edecek sû-i tefsîrât ve te’sîrât müstağnî-yi beyân bulunduğundan buna mahâl kalmamak için gerek Takvîm-i Vekāyi‘ İdâresi’ne ve gerek icrâat-ı hükûmet hakkında ma‘lûmât talebiyle mürâca‘at eden matbû‘ât-ı mahâlliye ve ecnebiye muhbirlerine mukarrerât ve teblîgātdan neşrinde mahzûr olmayanlara dâir ma‘lûmât-ı lâzıme verilmek üzere Dâhiliye Nezâreti’nde bir İstihbârât Kalemi teşkîli nezâret-i müşârün-ileyhânın iş‘ârı üzerine münâsib görülmüş ve kalem-i mezkûrca devâirden taleb olunacak o kabîl ma‘lûmâtın i‘tâsı devâir-i merkeziyeye teblîğ edilmiş olmağla Bâb-ı Vâlâ-yı Meşîhat-penâhîlerince de ma‘lûmât-ı matlûbenin i‘tâsı için bir merci‘-i mahsûs ta‘yîni ve teshîlât-ı lâzıme irâesi bâbında emr u irâde hazret-i men-lehu’l-emrindir.<br><br>Fî 29 Şevval sene 326 ve fî 11 Teşrîn-i sânî sene 324.<br><br>Sadrıa‘zam<br><br>Kâmil</p>          <br><a title="Önceki sayfa" style="text-decoration:none" href="./ayrmetin.php?idno=36321"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36323"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b363"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o499"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>