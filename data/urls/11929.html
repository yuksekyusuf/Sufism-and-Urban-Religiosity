﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 49<br>Hüküm no: 11<br>Orijinal metin no: [5-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Teberdarân-ı Hâssa’dan Mehmed Şerif Efendi’nin vefatıyla küçük çocuklarına intikal eden ev hisselerinin satılması için izin verilmesi</b><br><br>İzin, İbrahim<br><br>Numara: 93, 75 guruş<br><br>Medîne-i Üsküdar’da Rum Mehmedpaşa mahallesinde sâkin iken bundan akdem vefât eden teberdârân-ı hâssadan Mehmed Şerif Efendi b. Receb’in sulbî sagīr oğulları Receb ve Abdullah ve İbrahim’in vâlideleri ve tesviye-i umûrlarına bâ-hüccet-i şer‘iye vasiyyeleri zâtı ta‘rîf-i şer‘î ile mu‘arrefe işbu bâ‘isetü’l-vesîka Fatıma Seher Hanım bt. Abdullah m. bi’l-vesâye takrîr-i kelâm ve ta‘bîr ani’l-merâm edüp nezâret-i Evkāf-ı Hümâyûn’a mülhak evkāfdan merhûme Hâce Âişe Sultan Vakfı musakkafâtından mahalle-i mezbûrede vâki‘ ma‘lûmü’l-hudûd ve’l-müştemilât yedi numara ile murakkam şehriye otuz akçe icâre-i müeccelelü bir bâb menzilin nısf hisse-i şâyi‘ası müteveffâ-yı mezbûrun hayatında bâ-sened-i hâkānî bi’l-icâreteyn taht-ı tasarrufunda olup ba‘de vefâtihî sagīrân-ı mezbûrâna hasbe’l-âde islâsen intikāl edüp lâkin menzil-i mezkûr müşrif-i harâb olarak hâsılı harcına vefâ etmeyip bekāsı sagīrân-ı mezbûrân haklarında muzır ve gayr-ı müfîd olduğundan mâ‘adâ sagīrân-ı mezbûrânın nafaka ve kisveye dahi eşedd-i ihtiyâçları olmağla sagīrân-ı mezbûrânın nısf hisse menzil-i mezkûru bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh, hâsıl olan nemâsıyla infâk ve iksâ olunmak sagīrân-ı mezbûrân haklarında her vechile enfa‘ ve evlâ olduğuna binâen işbu yedimde olup hâlâ medîne-i mezkûre nâibi Mehmed Salim Efendi ile Dokuzuncu Dâire-i Belediye taraflarından i‘tâ olunan memhûr bir kıt‘a tahmîn-i bedel pusulası mantûkunca sagīrân-ı mezbûrânın nısf hisse menzil-i mezkûru bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla beş bin elli guruş mukābelesinde bâ-re’y-i mütevellî âhara ferâğa izin taleb şüd.<br><br>Fî 3 Ramazan sene [1]300<br><br>Şühûdü’l-hâl: Şirket-i Hayriye vapurlarında ikinci makinist Mustafa Ağa b. Mustafa, Saray-ı Cedîd teberdârlarından el-Hâc Hüseyin Ağa b. Mustafa ve gayruhum.<br><br>Derûn-ı hüccetde bast ü beyân olunduğu üzere vasiyye-i mezbûre Seher Hanım sagīrân-ı mezbûrânın nısf hisse menzil-i mezkûrlarının bedel-i misli idiği mütehakkık olan beş bin elli guruş mukābelesinde Mehmed Ağa b. Osman’a ol dahi der-akab vasiyye-i mezbûre Fatıma Seher Hanım’a ba‘de’l-ferâğ vasiyye-i mezbûre Fatıma Seher Hanım sagīrân-ı mezbûrânın mâllarından ve li-ecli’l-idâne vasî nasb olunan mezbûr Mehmed Ağa yedinden istidâne ve kabz eylediği lira-yı Osmânî yüz guruş hesâbıyla beş bin elli guruş deyni mukābelesinde nısf hisse menzil-i mezkûru sagīrân-ı mezbûrâna vefâen ferâğ edeceğinden ol-vechile Defter-i hâkānîde ferâğları icrâ ve temessükleri tahşiye olunmak üzere işbu mahalle şerh verildi.</p>          <br><a title="Önceki sayfa" style="text-decoration:none" href="./ayrmetin.php?idno=11928"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11930"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b049"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o367"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>