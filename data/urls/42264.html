﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 165<br>Hüküm no: 158<br>Orijinal metin no: [28a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un kefaletten dolayı Bölükbaşı Saka Mehmed Beşe’de olan alacağının tahsil olunması</b><br><br>Ma‘rûz,<br><br>İstanbul’da Kızıltaş mahallesinde sâkine ve zâtı ta‘rîf-i şer‘î ile mu‘arrefe olan bâ‘ise-i i‘lâm Âişe bt. Abdullah nâm hatun mahfil-i şer‘iyyâtda bundan akdem Bölükbaşı Saka Mehmed Beşe b. Ali muvâcehesinde işbu hâzır bi’l-meclis vasîsi olduğum sagīr oğlum Mehmed’in Babası müteveffâ Hasan Ağa’dan müntakil bi’l-vesâye yedimde olan mâl-ı mevrûsundan gāib ani’l-beled arka sakāsı Piri Beşe b. Abdullah b. Abdülkerim zimmetinde kendi evânımla cihet-i karzdan alacağım olan dört yüz guruşun edâsına mezbûr Mehmed Beşe bi’l-emr ve’l-kabûl kefâlet-i sahîha-i şer‘iyye ile kefîl ve zâmin olmağla meblağ-ı mezbûr yüz guruşunu kefîl-i mezbûrdan ahzetmiş idim. Hâlâ bâkīsi olan üç yüz guruşu dahi ber-vech-i muharrer kefâletine binâen mezbûr Mehmed Beşe’den bi’l-vesâye taleb ederim deyü da‘vâ etdikde mezbûr Mehmed Beşe dahi kaziyye minvâl-i muharrer üzere olduğunu ikrâr ü i‘tirâf etmeğin alâ-mûcibi i‘tirâfihî meblağ-ı bâkī-i mezbûr üç yüz guruşu vasiyy-i mezbûra bi-hükmi’l-kefâle tamâmen edâ ve teslîme merkūm Mehmed Beşe’ye tenbîh olunduğu huzûr-ı âlîlerine i‘lâm olundu.<br><br>Fî 25 Şa‘bân sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42263"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42265"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b165"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o588"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>