﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 454<br>Hüküm no: 303<br>Orijinal metin no: [72a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Behram’ın, merhum Bali Beşe b. Behram’daki alacağını varislerden talep ettiği</b><br><br>İşbu bâ‘isetüˈr-rakīm Âişe bt. Behram meclis-i şer‘de Medîne-i Hazret-i Eyübˈde Kiremitçi Süleyman mahallesinde sâkin iken bundan akdem vefât eden Bali Beşe b. Behramˈın verâseti zevce-i metrûkesi Canfeda bt. Abdullah sagīr oğlu Aliˈye ve merkūme Canfedaˈnın batnında hâsıl hamle münhasıra olduğu şer‘an zâhir oldukdan sonra mezbûre Canfeda tarafından husûs-ı âtiˈl-beyâna vekîl olup mezbûrenin zâtını ma‘rifet-i şer‘iye ile ârifân olan Mustafa Bey b. Murad ve el-Hâc İbrahim b. Abdullah şehâdetleriyle şer‘an vekâleti sâbite olan es-Seyyid Yusuf Çelebi b. es-Seyyid Halil ile sagīr-i mezbûrun ve haml-i mezkûrun kıbel-i şer‘den mansûb vasîleri olan Rıdvan Beşe b. Abdullah mahzarlarında üzerlerine da‘vâ ve takrîr-i kelâm edip müteveffâ-yı mezbûr ile benim li-üm karındaşım olur merkūm Bali Beşeˈden mukaddem fevt olan Hasan Beşe nâm kimesnenin muhallefâtından benim kırk esedî hisse-i şer‘iyemi mezbûr Bali Beşe kabz edip bana edâ etmezden mukaddem vefât edip hâl-i hayatında meblağ-ı mezbûr bana deyni olduğunu huzûr-ı Müslimînˈde ikrâr ve işhâd dahi etmekle hâlâ mezbûre Canfeda ile vasî-i mezbûrun vâzi‘uˈl-yed oldukları terekeden taleb ederim suâl olunsun dedikde gıbbeˈs-suâl veˈl-inkâr müdde‘iyye-i mezbûreden müdde‘âsına beyyine taleb olundukda udûl-ı Müslimînˈden Mehmed Çelebi b. Hasan ve Mustafa Bey b. Murad ve li-ecliˈş-şehâde meclis-i şer‘a hâzırân olup isreˈl-istişhâd fiˈl-hakīka müteveffâ-yı mezbûr Bali Beşe hayatında mezbûr Âişeˈnin ve benim li-üm karındaşımız olup mukaddemâ fevt olan Hüseyin Beşe nâm kimesnenin muhallefâtından kırk esedî hissesini kabz eyledim hâlâ mezbûre Âişeˈye meblağ-ı mezbûr zimmetimde deynimdir huzûrumuzda ikrâr ve bizi işhâd eyledi bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde isre-ri‘âyet-i şerâyitiˈl-kabûl şehâdetleri makbûle oldukdan sonra müdde‘iyye-i mezbûre ba‘deˈt-tahlîf mûcebiyle hüküm birle mâ vaka‘a.<br><br>Fiˈt-târihiˈl-mezbûr.<br><br>Şuhûdüˈl-hâl: es-Sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=21366"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21368"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b454"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o956"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>