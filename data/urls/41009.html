﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 682<br>Hüküm no: 730<br>Orijinal metin no: [112a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Hasan Çelebi b. Mustafa’nın merhum Abdi Paşa’daki alacağına kefaletinden dolayı Hasan Bey b. İbrahim aleyhine açtığı davada beş yüz elli guruşa sulh olduğu</b><br><br>Mahmiye-i İstanbul’da vâki‘ Gül Câmi‘-i Şerifi mahallesi sükkânından fahrü’s-sâde mecma‘u’s-siyâde es-Seyyid Hasan Çelebi b. Mustafa meclis-i şer‘de râfi‘ü’l-kitâb Hasan Bey b. İbrahim mahzarında tav‘an ikrâr ve takrîr-i kelâm edip bundan akdem medîne-i Edirne’de maktûlen müteveffâ olan merhûm Abdi Paşa zimmetinde cihet-i deyn-i şer‘îden kâmil bin kıt‘a esedî guruş hakkım olup meblağ-ı mezbûr bin kıt‘a esedî guruşa mezbûr Hasan Bey emr ve kabûlü hâviye kefâlet-i sahîha-i şer‘iyye ile kefîl olmuşidi hâlâ meblağ-ı mezbûru müteveffâ-yı merkūm Abdi Paşa dahi hâl-i hayâtında ve ba‘de vefâtihî tereke-i vâfiyyesinden ahz ve istîfâ etmediğim ecilden meblağ-ı mezbûru kefîl-i mersûm Hasan Bey’den da‘vâ ve taleb ettiğimde mâ-beynimizde münâza‘ât-ı kesîre vâkı‘a olmuşidi el-hâletü hâzihî Müslimûn ve muslihûn tavassut ile beni beş yüz elli guruş üzerine sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr beş yüz elli aded esedî guruşu mezbûr Hasan Bey yedinden alıp kabz edip min ba‘d meblağ-ı mezbûr bin kıt‘a esedî guruşa müte‘allika mezbûr ile da‘vâ ve nizâ‘ım kalmayıp meblağ-ı mezbûrdan zimmetini ibrâ-i âm ile ibrâ ve ıskāt ettim ba‘de’l-yevm bi’l-asâle ve’l-vekâle benden mezbûr Hasan Bey’in üzerine da‘vâ sâdıre olursa lede’l-hükkâmi’l-kirâm mesmû‘a olmaya dedikde mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’r-râbi‘ min-Şevvâli’l-mükerrem li-sene semân ve sittîn ve elf.<br><br>Şühûdü’l-hâl: Süleyman Ağa mîr-alay-ı İnebahtı, el-Hâc Ebûbekir b. Abdullah, Ali Bey, Mehmed Beş b. Bayram el-yesârî, Yusuf Ağa b. ( ) el-bevvâbü’s-sultânî, Hasan Ağa Ustazâde, Hasan Ağa âh-i Abdi Paşa, Ahmed Ağa âh-i Abdi Paşa.</p>          <br><a title="Önceki sayfa" style="text-decoration:none" href="./ayrmetin.php?idno=41008"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41010"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b682"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o801"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>