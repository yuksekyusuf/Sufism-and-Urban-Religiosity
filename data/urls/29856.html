﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 458<br>Hüküm no: 565<br>Orijinal metin no: [237-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Emin ve eşi Hanife’nin vefat eden küçük çocuklarından dolayı Ebe Saliha aleyhindeki diyet davasında anlaşma sağlanması</b><br><br>Sagīrin altı gün mürûrunda göbeğini kat‘ ba‘dehû ibrâ<br><br>Mahmiye-i İstanbul’da Küçükpazar’da zikri âtî Mustafa nâm sagīrin ebeveyni olduğu mütehakkık olan Mehmed Emin b. Mustafa ve mu‘arrefetü’z-zât Hanife bt. Ahmed Çarşamba günü dîvân-ı hazret-i Sadr-ı a‘zamîde ma‘kūd meclis-i şer‘-i şerîf-i enverde Kasımpaşa’da sâkin kavâbileden kezâlik mu‘arrefetü’z-zât işbu bâ‘isetü’l-kitâb Saliha bt. Ali mahzarında her biri ikrâr ve takrîr-i kelâm edip zikr olunan sagīr oğlumuz takrîben yedi aylık iken sene-i mâziye Zilhiccesi’nin dokuzuncu günü tevellüd edip işbu mezbûre Saliha dahi ol vakitde hâzıra olduğu hâlde mu‘tâd üzere göbeğini kesip ismini Mustafa tesmiye eylediğimizden altı gün sonra gelip hilâf-ı mu‘tâd sagīr-i mezbûrun mikrâs ile amden tekrâr göbeğini kesip kat‘ ve cerh etmekle kanı münkatı‘ [238] olmayıp ol cerhden yirmi dört sâ‘at mürûrunda fevt olmağla mezbûre Saliha mûcebini taleb ve da‘vâ sadedinde olduğumuzda ol dahi inkâr etmeğin beynimizde münâza‘ât-ı kesîre vâkı‘a olmuş idi. El-hâletü hâzihi beynimize Müslimîn tavassut edip da‘vâ-i mezkûremizden mezbûre Saliha ile bizi otuz üç guruş üzerine sulh eylediklerinde biz dahi sulhu kabûl ve otuz üç guruşu ba‘de’l-hısas ahz u kabz edip oğlumuz sagīr-i mezbûr Mustafa’nın dem ü diyetine müte‘allıka âmme-i da‘vâ ve kâffe-i mutâlebâtdan mezbûre Saliha’nın zimmetini ibrâ-i küllî ile ibrâ ve iskāt eyledik dediklerinde ol dahi ibrâlarını kabûl etmeğin gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 17 min-Şa‘bân sene 1179.<br><br>Şuhûdü’l-hâl: Debbâğ el-Hâc Halil, Durmuş b. İbrahim, Ali b. Hasan, Molla Mehmed b. el-Hâc Mehmed, Hüseyin Odabaşı b. Hasan, Molla Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=29855"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29857"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b458"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o527"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>