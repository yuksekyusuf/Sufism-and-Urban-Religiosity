﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 258<br>Hüküm no: 294<br>Orijinal metin no: [56b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kürkçü Vasil’e olan borcunu ödeyerek eşyalarını rehinden kurtarması hususunda Dimitraki’ye tehbihte bulunulması</b><br><br>Ma‘rûz,<br><br>Kiremid mahallesinde sâkin arzuhâl eden Kürkçü Vasil zimmî mahfil-i şer‘iyyâtda arzuhâlde ismi mezkûr Dimitraki v. Yamandi zimmî muvâcehesinde bin yüz altmış dokuz senesi târîhiyle müverrah temessük mantûkunca mezbûr Dimitraki zimmetinde işbu meclis-i şer‘de mevcûd yedime irhân ve teslîm eylediği elmaslı bir çift altın bilezik ve iki elmaslı çelenk rehni mukābili cihet-i karzdan altı yüz yetmiş yedi guruş hakkım olmağla târîh-i i‘lâmdan dokuz ay mukaddem meblağ-ı mezbûru merkūm Dimitraki zimmîden taleb eylediğimde ol dahi altı yüz guruşunu ikrâr ve ziyâde yetmiş yedi guruşunu inkârından mâ‘adâ meblağ-ı mezbûr için üç seneden beri sana bilâ-devr-i şer‘î nakid seksen iki guruş ile yüz guruş kıymetli bir gök yâkut yüzük vermiş idim deyü beynimizde ba‘de’l-münâza‘a bâ-vesâtet-i muslihîn ber-vech-i muharrer matlûbum olan altı yüz yetmiş yedi guruşun beş yüz guruşundan mâ‘adâ ziyâdesi olan yüz yetmiş yedi guruşuna ve sâire müte‘allika âmme-i da‘vâdan ben mezbûr Dimitraki’nin ve üveyi oğlu gāib ani’l-meclis Manol zimmînin zimmetlerini ibrâ ve iskāt edip mezbûr Dimitraki dahi ber-vech-i muharrer benden taleb eylediği sâlifü’z-zikr seksen iki guruş ile zikr olunan gök yâkut yüzüğe ve sâire müte‘allika benim zimmetimi ibrâ ve iskāt edip her birimiz âharın ibrâsını dahi kabûl eylediğimizden sonra deyn-i mezbûrdan zimmetinde bâkī kalan beş yüz guruş hakkımın iki yüz seksen yedi [57a] guruşunu mukaddemâ yedinden ahz u kabz edip bâkī zimmetinde üç yüz on üç guruş hakkım kalmış idi, hâlâ meblağ-ı bâkī-i mezbûr üç yüz on üç guruşu bana edâ ve teslîme [ve] fekk-i rehin etmek üzere mezbûr Dimitraki’ye tenbîh olunmak matlûbumdur deyü da‘vâ etdikde mezbûr Dimitraki dahi kaziyye minvâl-i muharrer üzere olduğunu ikrâr ve tasdîk etmeğin alâ-mûcibi ikrârihi meblağ-ı bâkī-i mezbûr üç yüz on üç guruşu müdde‘î-i mezbûr Vasil zimmîye edâ ve teslîm ile fekk-i rehin etmek üzere merkūm Dimitraki’ye tenbîh olunduğu huzûr-ı âlîlerine i‘lâm olundu.<br><br>Fî 5 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42399"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42401"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b258"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o559"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>