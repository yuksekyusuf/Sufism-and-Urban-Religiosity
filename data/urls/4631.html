﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 331<br>Hüküm no: 352<br>Orijinal metin no: [48a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Mustafa b. Ahmed ile Hacı Abdullah Ağa b. İbrahim b. Ali arasındaki alacak-verecek davasında sulh oldukları</b><br><br>Medîne-i Eyüb’de Baba Haydar Mahallesi’nde sâkin el-Hâc Mustafa b. Ahmed nâm kimesne mahfil-i kazâda işbu râfi‘u’l-kitâb el-Hâc Abdullah Ağa b. İbrahim b. Ali nâm kimesne tarafından husûs-ı âti’l-beyânı tasdîka vekîl olduğu el-Hâc Ali b. Ömer ve Mustafa Ağa b. Ahmed nâm kimesneler şehâdetleriyle şer‘an sâbit olan Molla Mustafa b. Ali nâm kimesne mahzarında ikrâr ve takrîr-i kelâm edip bundan akdem cihet-i karz-ı şer‘îden zimmetinde dört yüz otuz guruş hakkım vardır deyü müvekkil-i mezbûrdan da‘vâ eylediğimde ol dahi inkâr etmekle beynimizde münâza‘ât-ı kesîre cereyân etmişidi el-hâletü hâzihî beynimize muslihûn tavassut edip da‘vâ-yı mezkûremden beni müvekkil-i mezbûr el-Hâc Abdullah Ağa ile elli guruş kıymetli bir sim kılıç ve otuz nakd guruş üzerlerine sulh eylediklerinde ben dahi sulh-ı mezbûru kabûl ve bedeleyn-i mezkûreyn olan mârru’z--zikr kılıç ve otuz guruşu müvekkil-i mezbûr yedinden tamamen ahz u kabz edip husûs-ı mezkûra müte‘allika âmme-i de‘âvî ve mutâlebât ve eymân ve muhâsamâtdan müvekkil-i mezbûrun zimmetini ibrâ-i âmm-ı kātı‘u’n-nizâ‘la ibrâ ve iskāt eyledim baʻde’l-yevm müvekkil-i mezbûr ile aslâ da‘vâ ve nizâ‘ım yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 15 min-Cumâdelâhire sene 1121<br><br>Şuhûdü’l-hâl: el-Hâc Ali Ağa b. Ömer, Mustafa Ağa b. Ahmed, Ahmed Ağa b. İbrahim, Ali Beşe b. Hasan, Mehmed Beşe b. Ali el-Mübâşir, Ömer b. Süleyman, Ali b. Ahmed, Mustafa b. Şa‘ban, Ali b. Bâli ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4630"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4632"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b331"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o618"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>