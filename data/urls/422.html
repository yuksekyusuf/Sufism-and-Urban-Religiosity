﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 189<br>Hüküm no: 239<br>Orijinal metin no: [36b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefât eden Abdi Efendi’nin cariyesinin vârisleri tarafından âzat edildiği</b><br><br>Dârü’l-hilâfeti’l-aliyye Kostantıniyyeti’l-mahmiyede nefs-i Zeyrek nâm mahallede sâkin olup bundan akdem civâr-ı rahmet-i Rahmân’da cây-gir olan Abdi Efendi merhûmun verâseti zevce-i metrûkesi fahrü’l-muhadderâti’l-mükerreme Râbia Hatun ibneti’l-merhûm el-Hâc Mehmed ve sulbî kebîr oğlu umdetü erbâbi’r-rakīm zübdetü ashâbi’t-takrîr ve’l-kalem bi’l-fi‘il Ağriboz mukāta‘acısı olan Mehmed Efendi’ye ve sulbiye-i kebîre kızı zahru’l-muhadderâti’l-mufahhama Hâmide Hatun nâm bikr-i bâligaya münhasıra olduğu şer‘an sâbit ve zâhir oldukdan sonra <<mezbûreyi>> mûmâ-ileyh Mehmed Efendi asâleten ve merkūmetân Râbia Hatun’un ve Hâmide Hatun taraflarından husûs-ı âti’l-beyâna vekîl olup vekâletleri hasm-ı câhid-i şer‘î mahzarında nehc-i mu‘teber-i mer‘î üzere sâbit olmağın vekâleten meclis-i şer‘-i hatîr-i lâzımü’t-tevkīrde işbu rıkkına mu‘terife olan uzun boylu, açık kaşlı, elâ gözlü, sarışın, Rusiyyetü’l-asl râfi‘atü’l-kitâb Gülistan bt. Abdullah mahzarında ikrâr u i‘tirâf edip mûrisimiz müteveffâ-i mezbûrdan irsen intikāl edip mülk-i mevrûsumuz olan mevsûfe-i mezbûre Gülistan’ı hasbeten lillâh ve hasbeten li-rûhi rasûlihi’l-mu‘allâ asâleten ve vekâleten tahrîr ve i‘tâk edip rakabesini zîk-ı rıkdan ihrâc ve kazâ-i hürriyete ilhâk eyledim, ba‘de’l-yevm mezbûre Gülistan sâir ahrâr-ı asliyyât gibi hürre olsun, üzerinde velâdan gayrı bir hakkımız kalmadı dedikde mâ-hüve’l-vâki‘ ketb olundu.<br><br>Fi’l-yevmi’s-sâdis ve’l-ışrîn fî-şehri Rebî‘i’l-evvel li-sene erba‘a ve sittin ve elf.<br><br>Şuhûdü’l-hâl: Rıdvan b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=421"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=423"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b189"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o406"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>