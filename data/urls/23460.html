﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 199<br>Hüküm no: 232<br>Orijinal metin no: [129-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Vakfa ait boş arsanın mütevellî tarafından müzâyede ile kiralanması ve elde edilen gelir ile imam evinin tamir edilmesi</b><br><br>Havâss-ı aliyye kazâsına tâbi‘ Hasköy muzâfâtından Kağıthâne nâm karyede vâki‘ merhûme Ebe Hâtun vakfeylediği lede’l-ahâlî ve’l-cîrân ma‘lûmü’l-hudûd olan vakıf menzilde meşrûtiyyet üzre sâkin ve mütevellî olup karye-i mezbûrede vâki‘ Tâye Hâtun vakıf binâ eylediği câmi‘-i şerîfde imâm ve hatîb olan fahrü’l-e’immeti’l-kirâm Yusuf Efendi b. Behram mahfil-i kazâda işbu bâ‘isü’l-kitâb Çalabverdi Ahmed nâm kimesne mahzarında ikrâr ve takrîr-i kelâm edip karye-i mezbûrede iki tarafı menzil-i mezbûr ve bir tarafı mezbûr Çalabverdi Ahmed mülkü ve bir tarafı tarîk-i âm ile mahdûd ve mümtâz olup zikr olunan vakıf menzilin ocak duvarı ardında vâki‘ arzan bir zirâ‘ damlalık yerinden mâ‘adâsı tûlen bennâ zirâ‘ı ile on iki zirâ‘ ve yine menzil-i merkūmun cüneynesine muttasıl olan mahal dört zirâ‘ ve zikr olunan tarîk-i âm tarafı dokuz zirâ‘ bi-hesâb-ı şatrancî seksen yedi buçuk zirâ‘ arz-ı hâliye kat‘â intifâ‘ı olmadığı muhakkak olup ve menzil-i mezbûr dahi mürûr-ı eyyâm ile harâba müşrif ve meremmete muhtâc olduğu ecilden karye-i mezbûrede sâkin olanların ittifâkı ile zikr olunan arz-ı hâliye senevî kırk riyâlîye bey‘ olunup semeninden ve mukāta‘asından [130] hâsıl olan meblağ ile imâm süknâsı olan menzil-i mezbûr meremmet olunması evlâ ve enfa‘ olduğu ecilden beyne’t-tâlibîn beher sene kırk akçe mukāta‘a ile müzâyede olunup iki yüz akçe nakzını ve iki yüz akçe mukābelesinde zikr olunan arsayı cem‘an dört yüz akçede câr-ı mülâsıkı olan Çalab[verdi] Ahmed üzerinde karâr edip bir akçe ziyâde ile âhar zuhûr etmemeğin tevliyetim hasebiyle vech-i meşrûh üzre mezkûr Ahmed’e nakz-ı mezbûr bey‘ ve arsa-i merkūmeyi tefvîz eyledim mâdem ki beher sene ta‘yîn olunan kırk akçe mukāta‘asını cânib-i vakfa edâ eyleye âhardan kimesne dahl etmeyip keyfemâ yeşâ ve yehtâr mutasarrıf olsun dedikde mütevellî-i merkūmun kelimât-ı meşrûhasını el-mukarru lehü’l-mezbûr Çalabverdi Ahmed bi’l-muvâcehe tasdîk edicek mâ hüve’l-vâki‘ bi’t-taleb ketb olundu. Tahrîren fî evâhiri Şa‘bâni’l-mu‘azzam li sene semânin ve erba‘în ve elf.<br><br><br>Şuhûdü’l-hâl: İbrahim Bey b. Mustafa es-Serrâc, Receb Çelebi b. Ali es-Serrâc, Ebûbekir Halîfe b. Receb el-İmâm, Süleyman Çelebi b. Ali el-Müezzin </p>          <br><a title="Önceki sayfa" style="text-decoration:none" href="./ayrmetin.php?idno=23459"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23461"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b199"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o505"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>