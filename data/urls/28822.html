﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 525<br>Hüküm no: 406<br>Orijinal metin no: [129b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstemihan Hatun’un menzili Osman Efendi b. İsmail’e tevcih olunduğu</b><br><br>Ashâb-ı hayrâtdan merhûme İsmihan Hatun’un süknâsı ulemâdan bir recül-i sâliha meşrûta vakfı olup mahmiye-i İstanbul’da Altımermer kurbünde Arabacı Bâyezid mahallesinde vâki‘ iki tarafdan Karabaş Mustafa Efendi veresesi mülkleri ve bir tarafdan Kocamustafapaşa Câmi‘-i şerîfinde vâki‘ maslağa gallesi meşrûta vakf menzil ve bir tarafdan tarîk-i hâs ile mahdûd menzilin tevcîh-i hâkimü’ş-şer‘le mutasarrıfı olan eş-Şeyh Hasan Efendi b. Veliyüddin kendi rızâsıyla menzil-i mezbûrdan kasr-ı yed etmekle süknâ-yı menzil-i merkūm mahlûl işbu râfi‘u’l-kitâb Osman Efendi b. İsmail ulemâdan olup süknâya muhtâc ve her vechile muhîl ve müstahık olduğu sigāt-ı makbûletü’l-kelimât ihbâr etmeleriyle işbu kitâb-ı müşgîn-nikāb tevkī‘-i refî‘-i müstetâbı ile şeref-yâb olan hâkim-i câsim-i ma‘delet-nisâb tûbâ lehû ve hüsnü-meâb hazretleri dahi süknâ-yı menzil-i mahdûd-ı mezbûru ber-mûceb-i şart-ı vâkıfa kıbel-i şer‘den mezkûr Osman Efendi’ye tevcîh buyurup tasarrufum için işbu vesîka bi’t-taleb ketb olundu.<br><br>Fî 28 min-Zilhicce sene [1]107<br><br>Şuhûdü’l-hâl: Ahmed Efendi b. Halil el-imâm, Mehmed Çelebi b. Mustafa el-müezzin, Mehmed Çelebi b. İbrahim, Ahmed Çelebi b. Mehmed, Hasan Çelebi b. Mustafa, Mahmud Efendi b. İbrahim, Mehmed Çelebi b. Halil, Mehmed Çelebi b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=28821"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28823"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b525"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o786"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>