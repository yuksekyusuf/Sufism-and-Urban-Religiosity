﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 118<br>Hüküm no: 75<br>Orijinal metin no: [18a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice Hatun’un mehr-i müeccelinin bir kısmını kocası Yusuf’a hibe ettiği</b><br><br>eş-Şeyh Muhyiddin mahallesinde vefât eden Hadice Hatun bt. Mehmed’in sagīre-i sulbiyesi Safiye’ye kıbel-i şer‘den mansûb vasî olan Yusuf Çavuş b. Hüdaverdi ve müteveffât-ı mezbûrenin li-eb kız karındaşları ve vâriseleri olan Fatıma ve Râziye taraflarından vekîl-i şer‘î olan Ahmed Çavuş b. Mustafa mahfil-i kazâda müteveffât-ı mezbûrenin zevci olan Yusuf Çavuş b. Abdullah mahzarında bi’l-vekâle ve’l-vesâye takrîr-i da‘vâ edip müteveffât-ı mezbûre Hatice’nin mezkûr Yusuf Çavuş zimmetinde olan on beş bin akçe mehr-i müecceli dahi muhallefâtına dâhil olup verese-i mezbûre beyninde alâ-mâ farazallâhu te‘âlâ taksîm olunmasın taleb ederiz dediklerinde gıbbe’s-suâl mezbûr Yusuf Çavuş cevâb verip fi’l-vâki‘ mezkûrenin mehr-i müecceli on beş bin akçe üzerine akd olundu lâkin mezkûre Hadice hâl-i hayatında ve kemâl-i akl ve sıhhatinde meblağ-ı mezbûrdan dört bin akçesin bana hibe ve zimmetimi ibrâ edip ben dahi ittihâb ve kabûl etdim bâkī zimmetimde on bir bin akçe kaldı deyü gıbbe’l-inkâr ve’l-istişhâd udûl-i Müslimînden mahalle-i mezkûreden Mehmed b. Ahmed ve Hamza Subaşı b. Abdullah mahfil-i kazâya li-ecli’ş-şehâde hâzırân olup istişhâd olundukda fi’l-hakīka mezkûre Hadice bt. Mehmed hâl-i hayat ve kemâl-i akl ve sıhhatinde on beş bin akçe mehr-i müeccelinden dört bin akçesin zevci mezkûr Yusuf Çavuş’a hibe eyledi mezbûr dahi meclis-i hibede ittihâb ve kabûl eyledi bu husûsa şâhidleriz deyü şehâdet-i şer‘iye etdiklerinde gıbbe’t-ta‘dîl mûcebiyle hüküm olunup mâ-vaka‘a bi’t-taleb sebt-şüd.<br><br>Fî-evâhiri Zilhicce li-sene hamse ve elf.<br><br>Şühûdü’l-hâl: Mustafa Bey, Hızır Subaşı, Memi Efendi [b.] Abdurrahman el-imâm, Süleyman Çavuş, İbrahim, Mehmed b. Ramazan ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=35212"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35214"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b118"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o507"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>