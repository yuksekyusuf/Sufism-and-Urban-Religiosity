﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 1 Numaralı Sicil (H. 964-965/ M. 1557-1558) <br>cilt: 41,&nbsp;sayfa: 278<br>Hüküm no: 507<br>Orijinal metin no: [70a-5, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mütevellî Hamza Çelebi’nin Şâh Hûbân bt. Abdullah Vakfı’na on bin akçe borcu olduğu</b><br><br>Mevlânâ Ahmed b. Hasan el-imâm ve Musa b. Yusuf el-müezzin nâm kimseler bulûğunu mu‘terife olan ve sinni bülûğunu mütehammil bulunan Hayrünnisâ bt. merhûm Hamza Çelebi kıbelinden istimâ‘-ı da‘vâya ve gayrısına vekîl olan Mevlânâ Ali b. Ömer mahzarında, Mehmed b. merhûm Hamza Çelebi nâm sagīre vasî olan fahrü’l-eimmeti’l-kirâm Saray-ı âmire imamı Mevlânâ Ömer kıbelinden vekîl olan Mehmed b. Mehmed’den sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet eylediler ki, müteveffâ-yı mezbûr Hamza Çelebi hâl-i yesıhhu ikrârında üzerinde ve zimmetinde vâlide-i merhûmesi Şâh Hûbân bt. Abdullah Vakfı’na on bin akçe borcu olduğunu ikrâr ve i‘tirâf eyledi. Şu cihetle ki, mezbûre annesi Şâh Hûbân mahmiye-i Kostantıniyye mahallâtından Frenk mahallesinde vâki‘, bir tarafından hâkim-i muvakkı‘-ı a‘le’l-kitâb bi-hattihi’ş-şerîfi’l-müstetâb mülkü, bir tarafından tarîk-ı âm, bir tarafından ( ) mülkü ile mahdûd menzilini cümle hudûdu ve kâffe-i hukukuyla alâ vefkı’l-hayrât ve sunûfi’l-meberrât vakfedip kendisini de vakf-ı mezbûra mütevellî nasbetmişti. Menzil-i mezbûru sattı ve semenini kabzetti. Şehâdeten sahîhaten şer‘iyyeten makbûleten ba‘de’t-ta‘dîli’ş-şer‘î ve’t-tezkiyeti’ş-şer‘iyye, hâkim, şehâdetleri mûcebince hükmetti.<br><br>Fi’l-mezbûr<br><br>Şuhûdü’l-hâl: Şuhûd a‘lâhu</p>          <br><a title="Önceki sayfa" style="text-decoration:none" href="./ayrmetin.php?idno=8907"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8909"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt001&bsm=blt001b278"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt001&bsm=blt001o325"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>