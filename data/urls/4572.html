﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 289<br>Hüküm no: 293<br>Orijinal metin no: [40a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çaşnigîr Osman Ağa zevcesi Kamer Hatun Vakfı’ndan Hoca Üveys Mahallesi’ndeki hamamın Mahmud Ağa b. Mustafa’ya kiralandığı</b><br><br>Mahmiye-i İstanbul’da Çaşnigîr Osman Ağa zevcesi merhûme Kamer Hatun Vakfı mütevellîsi olan Ali Çelebi b. Muslihiddin nâm kimesne mahfil-i kazâda işbu râfi‘u’l-kitâb Mahmud Ağa b. Mustafa nâm kimesne mahzarında bi’t-tevliye ikrâr ve takrîr-i kelâm edip vakf-ı mezbûrdan olup mahmiye-i mezbûrda Hoca Üveys Mahallesi’nde vâki‘ ma‘lûmü’l-hudûd bir halvetli ve dört kurnalı ve iki kapılı bir tek hamam baʻde’n-nidâ ve’l-müzâyede ve inkıtâ‘u’r-ragabe yevmî sekiz akçe ücret-i müeccele ve otuz bin akçe icâre-i mu‘accele ile mezbûr Mahmud Ağa üzerinde karâr edip ziyâde ile tâlib-i âharı zuhûr etmeyip ve hamam-ı mezkûrun ecr-i misli el-yevm ol mikdâr olduğu zeyl-i kitâbda isimleri mastûr olan Müslimîn ihbârlarıyla hâkim-i muvakki‘-ı sadr-ı kitâb hazretleri huzûr-ı fâizü’n-nûrlarında mütehakkık olmağın hâlâ tevliyetim hasebiyle hamam-ı mezkûru yevmî sekiz akçe ücret-i müeccele ve otuz bin akçe icâre-i mu‘accele ile mezbûr Mahmud Ağa’ya îcâr ve teslîm ol dahi baʻde’l-istîcâr ve’t-tesellüm meblağ-ı mezbûr otuz bin akçeyi mezbûr Mahmud Ağa’dan bi’t-tevliye vakıf için ahz u kabz eyledim dedikde gıbbe’t-tasdîkı’l-mer‘î mâ-vaka‘a bi’t-taleb ketb olundu.<br><br>Fî 27 min-Cumâdelûlâ sene 1121<br><br>Şuhûdü’l-hâl: el-Hâc Mustafa Efendi b. Veli el-İmâm, İsmail Efendi b. Mustafa, Mehmed Çelebi b. Ali, Ömer Çelebi b. Mehmed, Abdullah Efendi b. Abdülbâki, Mehmed b. Ali, Ömer b. Mehmed, Mustafa b. Mehmed Kâtib-i vakf, ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4571"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4573"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b289"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o626"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>