﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 229<br>Hüküm no: 201<br>Orijinal metin no: [47b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Mehmed Ağa b. Seyyid İbrahim’in basmacı esnafı kethudalığına tayin edildiği</b><br><br>Örnek basmacı esnâfına kethudâ nasbı<br><br>Mahmiye-i İstanbul’da Sultan Bâyezid-i Veli Han Câmi‘-i şerîfi havlısında mahâll-i sâirede kâin ressâm ta‘bîr olunur örnek basmacı esnâfından es-Seyyid Ahmed Ağa b. Hüseyin ve es-Seyyid Mehmed Emin Ağa b. Ebûbekir ve es-Seyyid Abdi Efendi b. Halil ve es-Seyyid Hasan Ağa b. Ali ve es-Seyyid İbrahim Ağa b. Halil ve es-Seyyid Ali Ağa b. Hüseyin ve diğer es-Seyyid Ahmed Ağa b. Hasan ve es-Seyyid Mehmed İzzet b. es-Seyyid Ahmed ve İsmail Efendi b. Ahmed ve Mehmed Ağa b. Ahmed ve Ali Molla b. Veliyüddin ve Yusuf Ağa b. Ahmed ve Mustafa Ağa b. Ahmed ve es-Seyyid Mustafa Ağa b. Abdulkadir ve Ahmed Ağa b. Hasan ve Mehmed Emin Ağa b. İsmail ve es-Seyyid Ali Tâhir b. Mustafa ve es-Seyyid Mehmed Emin b. Süleyman ve es-Seyyid Yahya b. Abdullah ve Yiğitbaşı es-Seyyid Ömer Ağa b. Ali nâm kimesneler meclis-i şer‘-i hatîr-i lâzımü’t-tevkīrde esnâf-ı mezkûrenin müsin ve ihtiyârlarından işbu bâ‘isü’l-kitâb es-Seyyid Mehmed Ağa b. es-Seyyid İbrahim hâzır olduğu hâlde her biri takrîr-i kelâm ve bast ani’l-merâm edip mezbûr es-Seyyid Mehmed Ağa bir müddetden beri re’y ve ma‘rifetimiz ile beynimiz[de] kethudâ nasb ü ta‘yîn olunup ol-vechile nizâmımıza ri‘âyet ederek esnâfımızın kethudâlık umûrunu idâre ve rü’yet etmekle cümlemiz kendiden hoşnûd ve râzılar olup lâkin merkūm es-Seyyid Mehmed Ağa’nın ber-vech-i muharrer kethudâlığını hâvî sened olmamağla cümlemizin iltimâsımızla yine merkūm kıbel-i şer‘den dahi esnâfımıza kethudâ nasb ve ta‘yîn buyrulup yedine hüccet i‘tâ olunmak cümlemizin matlûbumuzdur dediklerinde hâkim-i muvakkı‘-ı sadr-ı kitâb bi-tevkī‘ihi’r-refî‘i’l-müstetâb - tûbâ-lehû ve hüsnü-meâb- efendi hazretleri dahi merkūm es-Seyyid Mehmed Ağa’yı esnâf-ı mezkûrenin taleb ve iltimâslarıyla üzerlerine kethudâ nasb ü ta‘yîn ve esnâfından bir ferde hilâf-ı şer‘-i şerîf ve mugāyir-i nizâm te‘addî ve rencîde etmemek üzere emr ü tenbîh buyurduklarında ol dahi kabûl ve ber-mûceb-i emr ü tenbîh ve amel ve harekete ta‘ahhüd etmeğin mâ-vaka‘a bi’t-taleb ketb olundu.<br><br>Fî 23 Ca sene 1238.<br><br>Şühûdü’l-hâl: Muhzırlar Kethudâsı Hafız İsmail Ağa, Molla Mahmud el-Muhzır, Molla Hüseyin el-Muhzır.</p>          <br><a title="Önceki sayfa" style="text-decoration:none" href="./ayrmetin.php?idno=33098"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33100"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b229"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o428"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>