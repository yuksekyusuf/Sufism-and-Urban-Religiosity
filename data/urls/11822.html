﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 549<br>Hüküm no: 491<br>Orijinal metin no: [159b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çelebi b. Bali’nin vakfedip azatlılarından Zamane bt. Abdülvehhab’ın tasarrufundayken yanan evinin keşfi</b><br><br>İşbu râfi‘ü’l-kitâb Zamane bt. Abdülvehhab meclis-i şer‘de takrîr-i kelâm edip bundan akdem vefât eden mevlâm Mehmed Çelebi b. Bâli mahmiye-i İstanbul’da Elvanzâde mahallesinde vâki‘ bir tarafı Dîdebân Mustafa mülkü ve bir cânibi Serrâc İshak Vakfı ve iki cânibi Ahmed Paşa ve Ramazan ve Ya‘kub Paşa Vakıfları ve tarîk-i âm ile mahdûd olup büyût-ı müte‘addideyi müştemil olan mülk menzilini vakf edip süknâsını evvelâ nefsine ba‘de vefâtihî utekāsına ba‘de’l-inkırâz Medîne-i Münevvere fukarâsına şart edip hâlâ meşrûtiyet üzere menzil-i mezkûreye mutasarrıfe iken vâki‘ olan ihrâkda menzil-i mezkûr bi’l-külliye muhterik olup ta‘mîrine kudretim olmamağın menzil-i mezkûrun nısf arsası üzerinde işbu hâzır bi’l-meclis olan zevcim İlyas b. Salih nâm kimesne icâre-i mu‘accelesine mahsûb olmak üzere ma‘rifet-i mütevellî ile müceddeden binâ ihdâs etmeğe izin vermişidim, el-hâletü hâzihî savb-ı şer‘den üzerine varılıp arsa-i mezbûrenin nısfı keşf ve ta‘yîn ve mezbûr İlyas’a vech-i muharrer üzere binâya izin verilmek matlûbumdur dedikde kıbel-i şer‘den Mevlânâ Hasan Efendi b. Abdünnebî irsâl olunup mu‘âyene ettiklerinde fi’l-hakīka menzil-i mezbûrun bennâ zirâ‘ıyla tûlen otuz üç ve arzen yedi buçuk zirâ‘ bâ-hesâb-ı şatrancî iki yüz elli bir zirâ‘ arsası olduğunu mesâha ve ta‘yîn edip nısfı yüz yirmi beş buçuk zirâ‘ eder deyu ittifâk ettiklerini mevlânâ-yı mezbûr mahallinde tahrîr ba‘dehû gelip meclis-i şer‘de inhâ ve takrîr etmeğin mezbûr İlyas’a dahi zevcesi merkūme Zamane ile vech-i muharrer üzere binâya izin verilip mâ-hüve’l-vâkı‘ bi’t-taleb ketb olundu.<br><br>Hurrire fî-evâhiri Zilhicceti’ş-şerîfe li-sene seb‘a ve selâsîn ve elf.<br><br>Şühûdü’l-hâl: El-Hâc Sefer Bey b. Mehmed Ser-kazganiyân, Derviş Ahmed b. Hüseyin, Hüseyin Bey b. Abdullah el-cündî, Ali Bey b. Abdullah el-bevvâb, Musa b. Ali, el-Hâc Rıdvan b. Abdullah, el-Hâc Ali b. İslam ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11821"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11823"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b549"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o667"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>