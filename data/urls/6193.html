﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 360<br>Hüküm no: 439<br>Orijinal metin no: [90a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Siyah cariye Fatıma’nın azat edildiğini ispat edemeyip Edirneli Seyyid Mustafa Ağa’da kaldığı</b><br><br>Bilâ-beyyine mu‘ârazadan men‘.<br><br>Rıkk-ı sâbıkını mu‘terife olmağla zikri âtî da‘vâya kıbel-i şer‘den me’zûn olan orta boylu açık kaşlı kara gözlü Afnovi’l-asl? Fâtıma b. Abdullah nâm siyah câriye meclis-i şer‘-i şerîf-i enverde mahrûse-i Edirne ahâlîsinden olup hâlâ mahmiye-i İstanbul’da Demirkapı kurbünde Mısrî Mustafa Ağa menzilinde müsâfiren sâkin işbu bâ‘isü’l-kitâb Mustafa Ağa b. İvaz mahzarında üzerine da‘vâ ve takrîr-i kelâm edip mâlik-i evvelim olup mahrûse-i mezbûrede sâkine Râbia bt. Mustafa nâm hatunun câriye-i memlûkesi olduğum hâlde târih-i kitâbdan beş sene mukaddem mülkünden ı‘tâk ve tahrîr etmekle ben hürre olmuş iken mezbûr es-Seyyid Mustafa Ağa câriye-i memlûkesi olmam üzere vaz‘-ı yed eder suâl olunup sebîlim tahliye olunmak matlûbumdur dedikde gıbbe’s-suâl mezbûr Mustafa Ağa cevâbında câriye-i mezbûreyi târih-i kitâbdan on beş gün mukaddem İsmail Ağa nâm kimesneden yedinde mülk ve hakkı olduğu hâlde yüz yirmi guruş semen-i medfû‘ ve makbûza iştirâ ve kabz ve tesellüm eyledim deyü mülk-i müşterâsı olmak üzere vaz‘-ı yedini ikrâr ve vech-i meşrûh üzere mezbûre Râbia’nın mülkü olduğu hâlde mülkünden ı‘tâkı ma‘lûmum değildir deyü inkâr edicek câriye-i mezbûreden ber-vech-i muharrer ıtkını mübeyyine beyyine taleb olundukda ityân-ı beyyineden ba‘de’l-izhâri’l-acz ve’l-istihlâf mezbûr Seyyid Mustafa Ağa’ya vech-i şer‘î üzere yemîn verilmeğin câriye-i mezbûre merkūm Seyyid Mustafa Ağa’nın mülkü olmak üzere terk olunup mâ-hüve’l-vâki‘ bi’t-taleb ketb olundu.<br><br>Fî 20 Muharrem sene [1]144.<br><br>Şuhûdü’l-hâl: Mehmed Efendi b. İbrahim Efendi, Ahmed b. Şa‘ban, Mehmed Çelebi b. Abdullah, Yakub b. Abdullah, İbrahim b. Mustafa du‘âcı, Mehmed b. Hasan, Mumcu Ali Beşe el-mübâşir.</p>          <br><a title="Önceki sayfa" style="text-decoration:none" href="./ayrmetin.php?idno=6192"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6194"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b360"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o383"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>