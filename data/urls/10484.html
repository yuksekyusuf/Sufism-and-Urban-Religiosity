﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 251<br>Hüküm no: 322<br>Orijinal metin no: [90b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gülahmer bt. Abdullah’ın Rus asıllı cariyesi Gonca ile bazı eşyalarını Mustafa Çelebi b. Şaban’a hibe ettiği</b><br><br>Husûs-ı âti’l-beyânın mahallinde tahrîri iltimâs olmağın küttâb-ı mahkemeden Mevlânâ Hızır Efendi irsâl olunup ol dahi zeyl-i kitâbda mastûru’l-esâmî olan Müslimîn ile mahrûse-i Galata’ya tâbi‘ kasaba-i Beşiktaş’da Sinan Paşa-yı Cedîd mahallesinde vâki‘ merhûm Şaban Ağa’nın menziline varup akd-i meclis-i şer‘ eyledikde menzil-i merkūmda sâkine Gülahmer bt. Abdullah nâm hatun meclis-i merkūmda işbu râfi‘ü’l-kitâb Mustafa Çelebi b. Şaban mahzarında ikrâr ve takrîr-i kelâm edüp silk-i mülkümde münselik olup işbu açık kaşlı göğ elâ gözlü sarışın Rusiyyetü’l-asl Gonca bt. Abdullah nâm sagīre câriye-i memlûkemi ve iki döşek ve bir minder ve beş aded yasdık ve iki yan keçesi ve iki tencere ve bir yahni tepsisi ve bir büyük tepsi ve sâir beynimizde ma‘lûmü’l-cins ism-i mâl ıtlâk olunur cümle eşyâmı mersûm Mustafa Çelebi’ye hibe-i sahîha-i şer‘iyye ile hibe ve temlîk ve teslîm edüp [91a] ol dahi meclis-i hibede ittihâb ve temellük ve tesellüm eyledi ba‘de’l-yevm zikr olunan câriye ile eşyâ-i merkūme mersûm Mustafa Çelebi’nin mülk-i mevhûbudur keyfe mâ yeşâ ve yehtâr mutasarrıf olsun dedikde mukırre-i mezbûrenin vech-i meşrûh üzere cârî olan ikrârını mersûm Mustafa Çelebi bi’l-müvâcehe tasdîk etdiğini mevlânâ-yı mezbûr mahallinde tahrîr ba‘dehû gelip meclis-i şer‘de alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Zilhicceti’ş-şerîfe li-sene isneteyn ve sittîn ve elf min hicreti men lehü’l-izzü ve’ş-şeref.<br><br>Şühûdü’l-hâl: Enver Efendi b. İslam, Ali Efendi b. Yusuf, Ali Çelebi b. Cafer, Ali Beşe b. Abdullah, Sinan b. Abdullah, Mustafa b. Mehmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10483"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10485"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b251"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o290"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>