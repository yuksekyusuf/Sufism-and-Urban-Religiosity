﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 517<br>Hüküm no: 453<br>Orijinal metin no: [177-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kireçci Telko’nun kefaletten dolayı alacak iddiasıyla açtığı davayı ispat edemediği</b><br><br>6250 [guru]ş men‘<br><br>[Ma‘rûz]<br><br>Kireçci tâifesinden arzuhâl sâhibi Telko v. Pavlo zimmî meclis-i şer‘-i hatîrde derûn-ı arzuhâlde isimleri mastûr Çörekçi Onmabrem? v. Tofko ve Avas karyeli Boyno v. Kostandi zimmîler muvâcehelerinde gāib ani’l-beled Filibeli Tanaş v. Yanço nâm zimmî bundan akdem bir cünhaya mebnî Bâb-ı Seraskerî’de Tomruk Mahbesi’nde mahbûs iken hapisden sebîl-i tahliyesi’çün kendine altı bin iki yüz elli guruş lâzım oldukda işbu sene-i mübâreke şehr-i Rebî‘ülâhirinin yirmi üçüncü günü mahbes-i mezkûrda gāib-i mersûm Tanaş zimmî mâlımdan ve yedimden ol-mikdâr guruş iktirâz ve kabz ve târih-i merkūm ile müverrah yedime bir kıt‘a deyn tahvîli verdikde mersûmân Onmabrem ve Boyno zimmîlerden her biri dahi meblağ-ı mezkûr altı bin iki yüz elli guruşa tarafeynden bi’l-emr ve’l-kabûl müte‘âkiben kefîl ve zâmin olmalarıyla meblağ-ı merkūm altı bin iki yüz elli guruşa kefâlet-i mahkiyelerine binâen mersûmân Onmabrem? ve Boyno zimmîlerden hâlâ taleb ederim deyü ba‘de’d-da‘vâ ve’l-inkâr müdde‘î-i mersûm Telko zimmî da‘vâ-yı mezkûresini isbât için sene-i mübâreke-i merkūme Şa‘bâni’l-mu‘azzamının on beşinci gününden beri şâhide havâle olunup müddet-i mehl-i şer‘î kirâren ve mirâren mürûr edip bir def‘a şâhid olmak üzere meclis-i şer‘a ikāme eylediği üç nefer zimmîler dahi mazanna-i sû’ olduklarından tard olunmalarıyla bir vechile şâhid-i âdil ikāmesine kādir olmayıp ve tahlîfe dahi tâlib olmadığından kavl-i mücerrediyle şer‘an nesne sâbit olmamağla mûcebince müdde‘î-i mersûm Telko zimmî da‘vâ-yı mezkûresiyle mersûmân Onmabrem ve Boyno zimmîlere bilâ-beyyine mu‘ârazadan men‘ olunduğu İstanbul Mahkemesi’nden huzûr[-ı âlîlerine i‘lâm olundu]<br><br>Fî 9 L sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35105"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35107"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b517"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o562"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>