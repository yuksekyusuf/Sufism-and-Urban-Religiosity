﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 358<br>Hüküm no: 387<br>Orijinal metin no: [53a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dersiâm Şeyh Mustafa Efendi vakfına evladından Râbia Hatun’un mütevelli, Ahmed Ağa b. Hacı Abdülkadir’in de nazır tayin edildiği</b><br><br>Mahmiye-i İstanbul’da vâki‘ merhûm Dersi‘âm eş-Şeyh Mustafa Efendi nâm sâhibü’l-hayrın nukūd-ı mevkūfesine mütevellî olan yine vâkıf-ı mezbûrun sulbî oğlu eş-Şeyh Mehmed Efendi vefât edip yerine yine vâkıf-ı mezbûrun evlâdından Râbia Hatun şart-ı vâkıf üzere mütevellî ve müteveffâ-i mezbûrun sulbî oğlu Ahmed Efendi kāimmakām-ı mütevellî olup müteveffâ-i mezbûrun hayâtında kāimmakāmı olan işbu bâ‘isü’l-vesîka Ahmed Ağa b. el-Hâc Abdulkādir’in ma‘rifet-i şer‘le hesâbı ve kitâbı görülüp mecmû‘-ı makbûzu olan rihân ve nukūd ve temessükâtı hâlâ kāimmakām-ı mütevellî olan mezbûr Ahmed Efendi’ye bi’l-cümle teslîm edip nukūd-ı vakfa bir akçe ve bir habbe zarâr göstermeyip her vechile müstakīm ve dindâr ve emânetkâr kimesne olduğu lede’ş-şer‘i’l-enver zâhir ve müte‘ayyin olmağla hâkim-i muvakki‘-ı sadr-ı kitâb tûbâ-lehû ve hüsnü-meâb hazretleri merkūm Ahmed Ağa’yı vakf-ı mezbûra ber-vech-i hasbî nâzır nasb u ta‘yîn buyurduklarında ol dahi kabûl ve hizmet-i nezâret-i mezbûreyi kemâ-yenbagī edâya ta‘ahhüd ve iltizâm etmeğin mâ-hüve’l-vâki‘ bi’t-taleb ketb olundu.<br><br>Fî 16 min-Cumâdelâhire sene 1121<br><br>Şuhûdü’l-hâl: Es-sâbikūn, es-sâbikūn, el-Hâc Mehmed b. Hüseyin, es-sâbikūn</p>          <br><a title="Önceki sayfa" style="text-decoration:none" href="./ayrmetin.php?idno=4665"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4667"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b358"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o613"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>