﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 380<br>Hüküm no: 367<br>Orijinal metin no: [52b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Mehmed b. Hacı Ferhad’ın alacağı olduğu iddiasıyla Kurd Çelebi b. Mehmed aleyhine açtığı davada iddiasını ispat edemediği</b><br><br>Mahmiye-i İstanbul’da Uzun Çarşı kurbünde vâki‘ Evliyâ Mehmed Efendi Odaları sükkânından el-Hâc Mehmed b. el-Hâc Ferhad meclis-i şer‘-i hatîr-i lâzimü’t-tevkīrde işbu bâ‘isü’l-kitâb Kurd Çelebi b. Mehmed mahzarında üzerine da‘vâ ve takrîr-i kelâm edip merkūm Kurd Çelebi’nin abd-i memlûkü olup bey‘ve şirâya me’zûn olan gāib ani’l-meclis Osman b. Abdullah zimmetinde yedimden ve malımdan iştirâ ve kabz eylediği bir çift cedîd Bursa yasdığı semeninden on dört riyâlî guruş hakkım olup kable’l-istîfâ merkūm Kurd Çelebi me’zûn-ı merkūm Osman’ı âhara bey‘ ve teslîm ile merkūm Osman gāib olmağın bey‘-i mezbûru tecvîz ve meblağ-ı merkūm on dört riyâlî guruşu merkūm Kurd Çelebi’den me’zûn-ı merkūmun semeninden alıverilmesin taleb ederim suâl olunsun dedikde gıbbe’s-suâl merkūm Kurd Çelebi cevâbında abd-i memlûk-i mezbûr Osman’a vech-i meşrûh üzere bey‘ ve şirâya iznini inkâr edicek müdde‘î-i merkūmdan merkūm Kurd Çelebi’nin abd-i memlûk mezkûr Osman’a vech-i meşrûh üzere bey‘ ve şirâya iznini mübeyyine beyyine taleb olundukda merkūm el-Hâc Mehmed ityân-ı beyyineden izhâr-ı acz ile istihlâf etmeğin merkūm Kurd Çelebi’ye abd-i memlûk-i mezbûr Osman’a vech-i meşrûh üzere bey‘ ve şirâya izin vermediğine ve bu vechile üzerinde müdde‘î-i merkūm el-Hâc Mehmed’in hakkı olmadığına yemîn teklîf olundukda ol dahi hasbe’l-mes’ûl yemîn billâhi’l-aliyyi’l-a‘lâ edicek merkūm el-Hâc Mehmed mu‘ârazadan men‘ olunup mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’s-sâbi‘ min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Hamza Beşe b. Halil Beşe, el-Hâc Yahya b. ( ), el-Hâc Hasan b. Abdullah, Ali Beşe çukadâr, Osman Beşe b. Sevindik, İbrahim Bey b. ( ) el-cündi ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40645"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40647"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b380"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o860"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>