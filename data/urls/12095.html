﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 234<br>Hüküm no: 177<br>Orijinal metin no: [115-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ali Bey’in çocuklarına kalan evin satılmasına izin verilmesi</b><br><br>Küçük Aziz, izin: 1 kıt‘a<br><br>Numara: 308, 15 guruş<br><br>Medîne-i Konya mahallâtından Bayram Paşa mahallesinde sâkin iken bundan akdem vefât eden Asâkir-i şâhâne mütekā‘idlerinden el-Hâc Ali Bey b. Mehmed b. Abdullah’ın sulbî sagīr oğlu Hüseyin Bey’in vâlidesi ve tesviye-i umûruna bâ-hüccet-i şer‘iye vasîyy-i mansûbesi olup mahalle-i mezkûrede sâkine Fâtımatü’z-zehra Hanım bt. Abdullah ile müteveffâ-yı mûmâ-ileyhin diğer sulbiye sagīre kızı Zekiye’nin vâlidesi ve tesviye-i umûruna bâ-hüccet-i şer‘iye vasîyy-i mansûbesi kezâlik mahalle-i mezkûrede sâkine zenciye Fidan Kadın bt. diğer Abdullah taraflarından yedimde olup işbu sene-i mübâreke Saferi’l-hayrının sekizinci günü târihiyle Mahkeme-i Teftîş’den i‘tâ kılınan bir kıt‘a ısbât-ı vekâlet hücceti nâtıka olduğu üzere husûs-ı âtîde âharı tevkîle mezûn olmak üzere bâ-hüccet-i şer‘iye vekîlleri olduğuna hükm-i şer‘î lâhık olan Mustafa Efendi b. Osman tarafından Birinci Isbât-ı Vekâlet Cerîdesi’nin yüz on birinci sahîfesinde muharrer ve musaddak zabtı mûcebince husûs-ı âtîde vekîl-i müsecceli mahmiye-i İstanbul’da Langa-i kebîr kurbünde Çakır Ağa mahallesi imâmı işbu bâ‘isü’l-kitâb Mehmed Emin Efendi b. Ali meclis-i şer‘de bi’l-vekâle takrîr-i kelâm ve ta‘bîr ani’l-merâm edüp Nezâret-i Evkāf-ı hümâyûna mülhak evkāfdan Börekçi Hasan Ağa Vakfı müsakkafâtından mahalle-i mezbûrede Bakla sokağında yirmi dokuz numara ile murakkam ma‘lûmü’l-hudûd ve’l-müştemilât şehriye on akçe icâre-i müeccelelü bir bâb menzilin nısf hisse-i şâyi‘ası müteveffâ-yı mezbûrun hayatında bâ-temessük-i mütevellî bi’l-icâreteyn taht-ı tasarrufunda olup ba‘de vefâtihî sagīrân-ı mezbûrâna hasbe’l-âde münâsafeten intikāl edüp lâkin menzil-i mezkûr ânen fe-ânen müşrif-i harâb olarak hâsılı harcına vefâ etmeyip [116] bekāsı sagīrân mezbûran haklarında muzır ve gayr-ı müfîd olduğundan mâ‘adâ sagīrân-ı mezbûrânın nafaka ve kisveye dahi eşedd-i ihtiyâçları olmağla sagīrân-ı mezbûrânın nısf hisse-i şâyi‘a-i menzil-i mezkûrları bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunup hâsıl olan ribhiyle infâk ve iksâ olunmak sagīrân-ı mezbûrân haklarında her vechile enfa‘ ve evlâ olduğuna binâen yedimde olup Birinci Dâire-i Belediyesi Mühendisliği tarafından i‘tâ kılınan bir kıt‘a tahmîn-i bedel pusulası mantûkunca sagīrân-ı mezbûrânın menzil-i mezkûrda olan nısf hisse-i şâyi‘ası bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir ve mütehakkık olan lira-yı Osmânî yüz guruş hesâbıyla üç bin guruş mukābelesinde vasiyetân-ı mezbûretâna izâfetle bâ-re’y-i mütevellî âhara ferâğa izin taleb şüd.<br><br>Fî 7 Cemâziyelevvel sene [1]301<br><br>Şühûdü’l-hâl: Muhzır Mehmed Ağa b. Mustafa, Muhzır Ömer Ağa b. Abdulkadir ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12094"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12096"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b234"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o312"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>