﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 133<br>Hüküm no: 85<br>Orijinal metin no: [10b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Sadık Efendi’nin Muytablar çarşısında Kebabcı Hanı’ndaki oda gediğini Anbarsun v. Ohan’a satması</b><br><br>Kebâbçı Hanı’nda oda gediği,<br><br>Ma‘rûz<br><br>İstanbul’da Ayasofya-i kebîr Câmi‘-i şerîfi Evkāfı musakkafâtından olup mahmiye-i mezbûrede Mûytâblar sûkunda kâin Kebâbçı Hanı demekle ma‘rûf han kapısının sol tarafında vâki‘ bir bâb oda derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmeye bâ-sûret mâlik olan Mehmed Sadık Efendi b. Mehmed Emin nâm kimesne meclis-i şer‘-i münîrde sarrâf tâifesinden Anbarsun v. Ohan zimmî muvâcehesinde sâlifü’l-beyân Kebâbçı Hanı demekle arîf han kapısının sol tarafında vâki‘ bir bâb oda derûnunda mevcûda yedinde olan bir kıt‘a sûret mantûkunca Başmuhâsebe’de mukayyed beyne’l-hıref gedik ta‘bîr olunur yedimde malım ve mülküm olan âlât-ı lâzıme-i ma‘lûmemi tarafeynden bi’l-îcâb ve’l-kabûl bâtten ve sahîhan bin iki yüz yetmiş beş guruşa sarrâf-ı mersûm Anbarsun zimmîye bey‘ ve temlik ve teslîm eylediğimde ol dahi yedimden iştirâ ve temellük ve tesellüm ve kabz ve kabûl edip semeni olan meblağ-ı mezkûr bin iki yüz yetmiş beş guruşu müşteri-yi mersûm yedinden tamamen ve kâmilen ahz ü kabz eyledim. Fîmâ-ba‘d âlât-ı lâzıme-i muharrere-i mezkûre Sarrâf-ı mersûm Anbarsun zimmînin mülk-i müşterâsı olup benim kat‘a alâka ve medhalim kalmamağla mebî‘-i mezkûrun tağrîr ve gabnine ve bi’l-cümle gedik husûsuna müte‘allika da‘vâdan her birimiz âharın zimmetini kabûlü hâvî ibrâ ve iskāt eyledik dedikde sarrâf-ı mersûm dahi ba‘de’t-tasdîk zikr olunan oda gediğinin Başmuhâsebe’de bâyi‘-i merkūm Mehmed Sadık Efendi üzerine olan kaydı ref‘ ve terkīn birle kendi üzerine kayd ve yedine sûret i‘tâ olunmak bâbında istid‘â-yı inâyet eyledikleri İstanbul Mahkemesi’nden huzûr-ı [âlîlerine i‘lâm olundu].<br><br>Fî-gurreti Receb sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31492"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31494"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b133"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o662"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>