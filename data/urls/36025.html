﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 128<br>Hüküm no: 100<br>Orijinal metin no: [48-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şer’iye sicilleri ve dava zabıtları ceridelerinin ne şekilde yazılacağına dair talimat</b><br><br>Sicillât-ı şer‘iye ve zabt-ı de‘âvî cerîdeleri haklarında ta‘lîmâtdır<br><br>Birinci madde: Gerek Âsitâne-i aliyye ve bilâd-ı selâsede ve gerek taşralarda vâki‘ bi’l-cümle mehâkim-i şer‘iyede derdest-i kayd ve tahrîr olan sicillâtın ibtidâki sahîfesinden bed’ ile bir rakamı vaz‘ olunarak âhar sahâyife kadar sırasıyla erkām yazılacakdır.<br><br>İkinci madde: Mehâkim-i şer‘iye cânibinden verilen her nev‘ senedât ve evrâk-ı şer‘iye bilâ-istisnâ asıllarından olmak üzere sicille kaydolunacak ve kaydolunduklarını müş‘ir zahrları mukayyid efendinin mühr-i mahsûsuyla hatm edilecekdir.<br><br>Üçüncü madde: Sicillâta lede’l-hâce mürâca‘at olunmakda bulunduğundan yazıları bi’s-suhûle kırâet olunur derecede bulunacakdır.<br><br>Dördüncü madde: Sutûr-ı kuyûdâtda hak vukū‘u ve silinti ve satır aralarına kelime ilâvesi bir vechile câiz olmayıp şâyed hîn-i kayd ü tahrîrde sehv vukū‘ bulur ise sahîhi sicillin kenarında açık olan mahâlline yazılarak zîri kādı yâhûd nâib efendi tarafından bi’t-tasdîk temhîr edilecekdir.<br><br>Beşinci madde: Kuyûdât aralarında boş mahâl bırakılıp fakat bir kaydın diğerinden fark edilecek derecede cüz’î fasl edilmesi câiz olacakdır.<br><br>Altıncı madde: Sicille i‘lâm yâhûd hüccet kaydolundukdan ve kayd-ı asliyle mukābele edildikden sonra kaydın asla mutâbakatı zâhir olur ise baş mukayyid efendinin ve mukayyid bir ise onun hattıyla zeyl-i kayd mukābele olunmuşdur işâretiyle imlâ kılınacakdır.<br><br>Yedinci madde: Nasıl sened-i şer‘î olur ise olsun inde’l-iktizâ asliyle tatbîk olundukda asıl ile kaydı beyninde fâhiş sûretde kelimât-ı zâide ya nâkısa bulunur ve lâ-siyyemâ ta‘bîrât ve meâlce küllî ve cüz’î mugāyeret görülür yâhûd sicillâtdan evrâk kat‘ ve kelime tayy edilirse mukayyid efendiler cümleten taht-ı mesûliyete alınarak bu işe kangısının li-garazin mütecâsir olduğu tebeyyün ve tahakkuk eder ise onun hakkında cezâ kānûnnâme-i hümâyûnu ahkâmınca mücâzât olunacakdır.<br><br>Sekizinci madde: Taşra hükkâmı taraflarından verilip gerek kuyûdât-ı şer‘iyece noksandan hâlî ve gerekse hâvî olduğu hüküm veyâ mena‘atın? esâsen mes’elesine muvâfakati olmayan her nevi‘ senedât cânib-i Fetvâhâne’den cerh ve hâmişlerine işâret olunarak mahâlline geldikde kādı veyâ nâib efendinin bi’n-nefs kendisi ve infisâl etmiş ise halefi tarafından işâret-i mezkûre bi-aynihâ o misillü senedâtın kayıdları bâlâlarına yazılacak ve zîrleri bunlar taraflarından temhîr olunacakdır.<br><br>Dokuzuncu madde: Birinci ve ikinci ve dördüncü ve beşinci ve altıncı maddelerde beyân kılındığı üzere mukayyid efendiler taraflarından icrâ-yı vezâif-i me’mûriyetde tekâsül olunur ve mevâdd-ı mezkûre hılâfına olarak hareket edilir ise bu misillüler azlolunacakdır.<br><br>Onuncu madde: Sicillât-ı şer‘iye mukayyid efendilerin eyâdî-i emânetlerinde olmağla bunların emîn ve mu‘temed zevâtdan olmaları lâzım gelip içlerinde emniyetsiz kimesne bulunur ve şu emniyetsizlik lede’t-tahkīk meydâna çıkar ise kādı veyâ nâib efendi tarafından azliyle yerine emîn ve mu’temen bir zât ta‘yîn kılınacakdır.<br><br>On birinci madde: Sicillât bi’l-îcâb mahâll-i mahfûzundan getirilip ba‘zı kuyûdât taharrî olundukdan sonra me’mûrîne teslîmen bilâ-tevkīf yine o mahalle gönderilecekdir.<br><br>On ikinci madde: Sicillâtın fersûde olan mahalleri kādı veyâhûd nâib efendi tarafından sûret-i lâzıme vechile ta‘mîr ettirilecekdir.<br><br>On üçüncü madde: Bi’l-cümle mehâkim-i şer‘iyede sicillât hıfzına mahsûs bir sandık olacak ve sicillât her ahşam üzeri bir sandığa konularak mezkûr sandık mukayyid efendi tarafından temhîr kılındıkdan sonra me’men bir mahâlde hıfz edilecekdir.<br><br>On dördüncü madde: Evrâk sicillât-ı kuyûdâtla meşhûn olarak hitâm buldukda yâhûd kādı veyâ nâib efendinin infisâlleri vukū‘a geldikde hemân zeyl-i kuyûdât kādı veyâ nâib efendi tarafından imzâ ve tatbîk mührüyle hatm edilecekdir.<br><br>On beşinci madde: İstanbul ve bilâd-ı selâsede bulunan hükkâm-ı şer‘-i şerîfin müddetleri munkazıye olarak şu müddet içinde taraflarından hükm ve rü’yet olundukda hasbe’z-zarûre ashâbına i‘lâm veyâ hücceti verilemeyen husûsât hakkında infisâllerinden sonra senedât verilmesi îcâb eder ise bunlar ba‘de’t-tahrîr âhar kuyûdâta zeyl olmak üzere kayd ve zeyl-i kuyûdât yine temhîr olunacakdır.<br><br>On altıncı madde: Zabt-ı da‘vâya mahsûs cerîdelerin birinci maddede beyân olunduğu üzere ibtidâki sahîfelerinden bed’ ile bir rakamı konularak âharlarına kadar tertîb üzere vaz‘-ı erkām olunacak ve sutûrda hak ve silinti câize olmayıp şâyed sehv vukū‘ bulur ve sûret-i mazbûta-i da‘vâya ilâve ve ondan tenkīs iktizâ eder ise Dersa‘âdet’de Sadreyn ve İstanbul kādılığı müsteşârlıkları ve taşralarda nâib efendilerin inzimâm-ı re’y ve ma‘rifetleriyle sahîhi ve ilâve ve tenkīs-i maddeler cerîdenin açık olan mahâlline yazılacak ve sehv olan mahâlline bir hat keşîde kılınacakdır.<br><br>[49] On yedinci madde: Telâhuk-ı efkâr ve tecrübe ile işbu ta‘lîmâtın muhtâc-ı ta‘dîl ve ıslâh olan fıkarâtının ıslâhı câiz olacakdır.<br><br>On sekizinci madde: İşbu ta‘lîmât târih-i neşr ve i‘lânından mu‘teber tutulacakdır.<br><br>Fî 15 Zilhicce sene 1290.</p>          <br><a title="Önceki sayfa" style="text-decoration:none" href="./ayrmetin.php?idno=36024"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36026"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b128"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o585"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>