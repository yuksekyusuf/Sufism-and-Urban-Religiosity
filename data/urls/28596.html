﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 281<br>Hüküm no: 180<br>Orijinal metin no: [61b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Bey b. Süleyman ile Hüseyin b. Çelebi b. Mehmed’in alacak-verecekden dolayı birbirlerinin zimmetlerini ibra ettikleri</b><br><br>Mahmiye-i İstanbul’da Edirnekapısı kurbünde Çakır Ağa mahallesi ahâlîsinden olup İhtisâb mukāta‘asında olan kul oğlanlarının terâzibaşılarından Mustafa Bey b. Süleyman nâm kimesne meclis-i şer‘-i şerîf-i enverde mahalle-i mezbûre sükkânından olup yine tâife-i mezbûreden işbu râfi‘u’l-kitâb Hüseyin Çelebi b. Mehmed nâm kimesne mahzarında ikrâr-ı tâm ve takrîr-i kelâm edip bin doksan üç senesi şehr-i Rebî‘ülevvel’inin on yedinci günü merkūm Hüseyin Çelebi silk-i mülkünde münselik olup mahalle-i mezbûrede vâki‘ bir tarafdan âhar mülkü ve iki tarafdan Meydâncı zimmî mülkü ve bir tarafdan tarîk-i âm ile mahdûd bir bâb tahtânî oda ve bir hamam ve bir câmekân ve bir bi’r-i mâ ve bir kenîf ve zât-ı eşcâr-ı müsmire ve gayr-ı müsmire bahçe ve havlu ve harem duvarını müştemil mülk menzilini zâhiren bey‘ olup hakīkatde kendi mülkünde bâkī olmak üzere bi-tarîkı’l-muvâza‘a benim için Mustafa Bey’e sekiz yüz guruşa bey‘ u teslîm ve semen-i merkūm sekiz yüz guruşdan bir akçe ve bir habbe kabz etmemişiken semen-i mezbûru yedinden tamamen ahz u kabz ve teslîm eyledim deyü târih-i mezbûrda şer‘iyâtî Mehmed Müstakīm Efendi huzûrunda kâziben ikrâr edip işbu hüccet tahrîr olunmuşidi. Hâlâ mezbûr Hüseyin bey‘-ı mezbûr vech-i meşrûh üzere muvâza‘aten olduğundan mâ‘adâ semen-i merkūm sekiz yüz guruşu tamamen ahz u teslîm eyledim deyü ikrâr-ı mezkûrunda kâzib olmağla menzil-i mahdûd-ı mezkûru benden taleb ve da‘vâ etmekle ben dahi kendi rızâmla menzil-i mahdûd-ı mezbûrdan kasr-ı yed edip husûs-ı mezkûra müte‘allika âmme-i da‘vâdan mezbûr Hüseyin Çelebi’nin zimmetini ibrâ-i âmm-ı kātı‘ü’n-nizâ‘la ibrâ ve ıskāt eyledim min-ba‘d menzil-i mezbûra ve semen-i merkūma müte‘allika mezbûr Hüseyin Çelebi ile da‘vâ ve nizâ‘ım kalmadı dedikde mezbûr Mustafa Bey’in ber-vech-i muharrer cârî ve sâdır olan cemî‘-i kelimâtı mezbûr Hüseyin Çelebi vicâhen tasdîk ve şifâhen tahkīk etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâdis ve’l-ışrîn min-şehri Ramazani’l-mübârek li-sene seb‘a ve mie ve elf.<br><br>Şuhûdü’l-hâl: Fahrü’l-kuzât Mustafa Efendi Nâib-i recül, Arzuhâlci Mehmed Çavuş b. Abdurrahman, Osman Efendi sâkin-i Filyokuşu, Hasan Efendi b. Nasuh Sicn en-Nevbetî, Mustafa Çelebi b. Mehmed Yiğitbaşı, el-Hâc Süleyman b. Mehmed Yiğitbaşı, Şaban b. Abdi, İbrahim Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=28595"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28597"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b281"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o854"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>