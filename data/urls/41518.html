﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 390<br>Hüküm no: 369<br>Orijinal metin no: [81a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gülistan bt. Süleyman’ın evini Mustafa Beşe b. Veli’ye sattığı</b><br><br>Mahrûse-i Galata a‘mâlinden kasaba-i Fındıklı’da Selime Hatun Mahallesi’nde sâkine Gülistan bt. Süleyman nâm hatun tarafından husûs-ı âti’z-zikre vekîl olduğu zât-ı mezbûreyi ma‘rifet-i şer‘iye ile ârifân Mahmud Çelebi b. İbrahim ve Osman Çelebi b. el-Hâc Şa‘ban nâm kimesneler şehâdetleriyle şer‘an sâbit ve zâhir olan el-Hâc İbrahim b. el-Hâc Ahmed nâm kimesne meclis-i şer‘-i şerîf-i lâzımü’t-teşrîfde işbu râfi‘u’l-kitâb Mustafa Beşe b. Veli nâm kimesne mahzarında ikrâr ve takrîr-i kelâm edip müvekkilem mezbûre Gülistan’ın akd-i âti’z-zikrin sudûruna değin silk-i mülkünde münselik olup mahalle-i mezbûrede vâki‘ bir tarafdan el-Hâc Nasuh mülkü ve bir tarafdan Saime Hatun mülkü ve bir tarafdan Mestçi Süleyman Çelebi mülkü ve bir tarafdan tarîk-ı âm ile mahdûd tabaka-i ulyâda bir bâb oda ve tabaka-i vustâda bir bâb oda ve bir sofa ve bir tahta-pûş ve tabaka-i süflâda bir bâb oda ve bir su kuyusu ve kenîfi müştemil mülk menzilini bi-cümleti’t-tevâbi‘ ve’l-levâhık mezbûr Mustafa Beşe’ye tarafeynden îcâb ve kabûlü hâvî bey‘-ı kat‘î ile iki yüz elli esedî guruşa bi’l-vekâle bey‘ ve teslîm ve temlîk ol dahi ber-vech-i muharrer iştirâ ve kabûl ve tesellüm ve temellük etdiğinden sonra semeni olan meblağ-ı mezbûr iki yüz elli esedî guruşu mezbûr Mustafa Beşe yedinden bi’l-vekâle tamamen ahz ü kabz eyledim ba‘de’l-yevm menzil-i mahdûd-ı mezkûr mezbûr Mustafa Beşe’nin mülk-i müşterâsıdır keyfe mâ yeşâ’ ve yahtâr mutasarrıf olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâlis aşer min-Rebî‘i’l-âhir li-sene ihdâ ve tis‘în ve elf.<br><br>Şuhûdü’l-hâl: Mehmed Efendi b. Hüseyin, Mustafa Efendi b. el-imâm, Hasan Efendi b. Mustafa, İbrahim Efendi el-imâm bi-mahalle-i mezbûre, Süleyman Beşe, Abdullah Çelebi, Mehmed Çelebi b. Piyale, Ahmed Çelebi b. Haydar.</p>          <br><a title="Önceki sayfa" style="text-decoration:none" href="./ayrmetin.php?idno=41517"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41519"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b390"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o420"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>