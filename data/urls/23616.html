﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 288<br>Hüküm no: 388<br>Orijinal metin no: [217-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>İbrahim Paşa’ya ait şamdanın emânet verildiği iddiasının ispat edilemediği</b><br><br>Hâlen Kastamonu paşası olan iftihârü’l-emâcid ve’l-ekârim câmi‘ü’l-mehâsin ve’l-mekârim olan İbrahim Paşa hazretlerinin taraf-ı [218] karînü’ş-şerîflerinden husûs-ı âti’l-beyânı da‘vâya vekîl olup nehc-i şer‘î üzre vekâleti sâbite olan Haydar Bey b. Hasan meclis-i şer‘-i hatîr-i lâzımü’t-tevkīrde Arzhan v. Aslan nâm zimmîyi ihzâr ve mahzarında üzerine takrîr-i da‘vâ edip Paşa-yı mûmâ-ileyh hazretlerinin abd-i memlûkü olup Rıdvan b. Abdullah nâm gulâm mûmâ-ileyhin bir gümüş şamdanını ahz edip mezbûr Arzhan’a emânet vaz‘ eylemişdir, vermede te‘allül eder suâl olunup takrîri tahrîr olunmak matlûbumdur dedikde, gıbbe’s-suâl ve akībe’l-inkâr vekîl-i merkūmdan takrîr-i da‘vâsını mübeyyin beyyine taleb olundukda ityân-ı beyyineden izhâr-ı acz edip istihlâf olunsun dedikde merkūm Arzhan mârrü’z-zikr şamdanı merkūm Rıdvan yedinden almadığına yemîn billâhillezî enzele’l-İncîle alâ İsa (a.s.) etmeğin mâ vaka‘a bi’t-taleb ketb olundu. Tahrîren fî evâsıtı şehri Rebî‘ılâhir sene hamsîn ve elf.<br><br><br>Şuhûdü’l-hâl: Mahmud Bey b. Mirza el-Cündî, Mustafa Çelebi b. Halil serrâc-ı hâssa, Ali b. Abdullah, Ali b. Mehmed, Sefer b. Abdullah, Mehmed Bey </p>          <br><a title="Önceki sayfa" style="text-decoration:none" href="./ayrmetin.php?idno=23615"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23617"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b288"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o461"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>