﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 848<br>Hüküm no: 1432<br>Orijinal metin no: [119a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müderris Mehmed Sadık Efendi’nin merhume karısının alacağı olduğu</b><br><br>Ma‘rûz<br><br>Medîne-i Üsküdar’da Arakıyeci el-Hâc Cafer mahallesi sükkânından müderrisîn-i kirâmdan Mehmed Sadık Efendi b. Mehmed Efendi taraflarından ber-vech-i âtî vekîlleri olduğu Ahmed b. Mustafa ve Süleyman b. İsmail nâm kimesneler şehâdetleriyle sâbit olan Ali Efendi b. Hasan nâm kimesne medîne-i mezbûrede mahfil-i Bâb’da meclis-i şer‘-i hatîrde Yakut bt. Norsis nâm Nasrâniye muvâcehesinde merkūme Yakut Nasrâniye târih-i i‘lâmdan bir sene mukaddem müvekkilim mûmâ-ileyhin halîleleri Şerife Âişe Hanım bt. es-Seyyid Yahya Efendi’ye üç yüz guruş deyni mukābilesinde medîne-i mezbûrede vâki‘ ma‘lûmü’l-hudûd bir bâb vakıf menzilin bâ-ma‘rifet-i mütevellî vefâen ferâğ ve teslîm ve meblağ-ı merkūmu kable’l-edâ mezbûre Âişe Hanım vefât edip verâseti müvekkilim mûmâ-ileyh ile ammisinin kerîmesi diğer Şerife Âişe Hanım’a mevrûs oldukdan sonra menzil-i mezkûru rehniyetden ba‘de’l-fekk meblağ-ı merkūmdan müvekkilim mûmâ-ileyhin hissesine isâbet eden yüz elli guruşun yüz yirmi dokuz guruşun bi’d-defa‘ât yedinden ahz ve bâkī yirmi bir guruşu zimmetinde kalmağla bi’l-vekâle taleb ederim deyü da‘vâ ol dahi cevâbında ber-vech-i muharrer ol-mikdâr meblağ deyni olduğunu ikrâr lâkin vekîl-i mezbûrun kabzını mu‘terif olduğu meblağ-ı merkūm yüz yirmi dokuz guruşdan mâ‘adâ yirmi bir guruş dahi kendiye edâ ve teslîm edip ol-vechile zimmetim berî’e olmuşdu deyü ba‘de’d-def‘ ve’l-inkâr dâfi‘a-i merkūme ber-minvâl-i muharrer def‘ini beyân için ba‘de’l-istimhâl ve’l-imhâl müddet-i mehl-i şer‘î tamam ve birkaç gün dahi mürûr edip bir vechile def‘ini isbâta kādir olmamağla müvekkil-i mûmâ-ileyh mevkūfen ale’l-yemîn mukırre olduğu meblağ-ı bâkī-i merkūm yirmi bir guruşu vekîl-i mezbûr Ali Efendi’ye edâ ve teslîme merkūme Yakut Nasrâniyeye şer‘an tenbîh olunduğu ba‘de’t-tescîl bi’l-iltimâs huzûr-ı âlîlerine i‘lâm olundu.<br><br>Fî 21 min-Z sene 1206.</p>          <br><a title="Önceki sayfa" style="text-decoration:none" href="./ayrmetin.php?idno=54456"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54458"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b848"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o980"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>