﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 252<br>Hüküm no: 237<br>Orijinal metin no: [50b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma bt. Ali Ağa b. Mehmed’in köle olarak kullandığı Sâliha’ın hür olduğunun anlaşıldığı</b><br><br>Sâbıkā rıkka inkıyâdı olmağla zikri âtî da‘vâya kıbel-i şer‘den me’zûn olan orta boylu açık kaşlı, sarı elâ gözlü bâ‘isetü’l-vesîka Sâliha meclis-i şer‘-i şerîf-i enverde Devlet-i aliyye’de sâbıkā kasabbaşı olup bundan akdem vefât eden Mehmed Ağa b. el-Hâc Ali b. el-Hâc Hüseyin’in hasren vârisi olup kendi nefsinden asîl ve sulbî sagīr oğlu Abdülbâki’nin tesviye-i umûruna vasiyy-i şer‘î ve müteveffâ-i merkūmun terekesine bi’l-verâse ve bi’l-vesâye vâzı‘u’l-yed olan Fâtıma bt. Ali Ağa b. Mehmed tarafından husûs-ı âti’l-beyâna vekîl olduğu Molla Halil b. Mustafa ve Musa b. Mehmed nâm kimesneler şehâdetleriyle şer‘an sâbit ve sübût-ı vekâletine hükm-i şer‘î lâhık olan es-Seyyid Mustafa Efendi b. Halil Efendi mahzarında üzerine da‘vâ ve takrîr-i kelâm edip ben diyâr-ı Kırım’da Koçay karyesi ahâlîsinden hürrü’l-asl el-Hâc Ali b. Ahmed b. Mehmed’in firâşından hâsıla ve zevce-i menkûhası hürretü’l-asl Ümmühani bt. el-Hâc Ali b. Murad nâm hatundan mütevellide olup [51a] bana ve ebeveynim mezbûrâna kat‘â rık târî olmayıp ben hürretü’l-asl iken müvekkile-i mezbûre bana rık olmak üzere bi-gayr-ı hakkın vaz‘-ı yed eder suâl olunup kasr-ı yedine tenbîh ve sebîlim tahliyye olunmak matlûbumdur dedikde gıbbe’s-suâl vekîl-i mezbûr cevâbında mevsûfe-i mezbûreye tereke-i müteveffâ-i merkūmdan olup rık olmak üzere bi’l-verâse ve bi’l-vesâye bi-hakkın vaz‘-ı yed eder deyü müvekkilesinin vaz‘-ı yedini ikrâr lâkin mevsûfe-i mezbûrenin ber-vech-i muharrer hürretü’l-asl olduğunu inkâr edicek mevsûfe-i mezbûreden ber-vech-i muharrer müdde‘âsına mutâbık beyyine taleb olundukda udûl-i ahrâr-ı ricâl-i Müslimînden ve fi’l-asl Gözleve ve Aşan karyeleri ahâlîsinden olup mahmiye-i mezbûrede Elçi Hanı’nda müsâfiren sâkin Ali b. Çanaki ve Abdullah b. Muslu nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka işbu mevsûfe-i mezbûre Sâliha sâlifü’z-zikr Koçay karyesi ahâlîsinden hürrü’l-asl el-Hâc Ali b. Ahmed b. Mehmed’in firâşından hâsıla ve zevce-i menkûhası hürretü’l-asl Ümmühani bt. el-Hâc Ali b. Murad nâm hatundan mütevellide olup kendiye ve ebeveyni mezbûrâna kat‘â rık târî olmayıp mevsûfe-i mezbûre hürretü’l-asldır biz bu husûsa bu vech üzere şâhidleriz şehâdet dahi ederiz deyü her biri edâ-yı şehâdet-i şer‘iyye ekdikde kıbel-i şer‘den irsâl olunan Müezzinzâde Mehmed Efendi şâhidân-ı mezbûrânın sâkine oldukları hâne-i mezbûra varıp vukūfu olan bî-garaz Müslimînden mazbûtü’l-esâmî on beş nefer kimesneden keyfiyet-i hâllerin suâl eyledikde mezbûrândan her biri adl ve makbûlü’ş-şehâde idiklerini ihbârların mevlânâ-yı mezbûr mahallinde tahrîr ba‘dehû ma‘an ba‘s olunan ümenâ-i <<şer‘le>> mahkeme ile gelip haber vermekle emr-i ta‘dîl ve’t-tezkiye tamam ve şehâdetleri makbûle olmağın mûcebince ba‘de’l-hükm ve’t-tenbîh sebîli tahliyye olunup mâ-vaka‘a bi’t-taleb ketb olundu.<br><br>Fî 17 Cumâdelâhire sene [1]143.<br><br>Şuhûdü’l-hâl: Mehmed Ağa b. Hasan, el-Hâc Mahmud b. Hasan, Hasan b. Ahmed, Ahmed b. İbrahim, Ali b. Hasan, el-Hâc Yusuf b. Abdullah, Ali b. Musa, İbrahim b. Mehmed, Mehmed b. İbrahim, Mehmed b. Ahmed, el-Hâc Ali b. Mehmed, el-Hâc Mahmud muhzır, İbrahim b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=5160"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5162"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b252"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o714"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>