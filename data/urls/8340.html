﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 354<br>Hüküm no: 529<br>Orijinal metin no: [71b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kahveci Abdünnebi’nin Anaştaş’a olan borcunu ödemesi</b><br><br>Ma‘rûz<br><br>Mahrûse-i Galata’da Mekabirecioğlu? Anaştaş v. Yorgi nâm zimmî İstanbul Bâb Mahkemesi’nde meclis-i şer‘-i hatîrde Kahveci el-Hâc Abdünnebi b. İsmail nâm kimesne muvâcehesinde benim gāib ani’l-meclis İstilyanos v. Yani v. Atam zimmî zimmetinde cihet-i deyn-i şer‘îden bin altı yüz seksen guruş alacak hakkım olup ol dahi işbu merkūm el-Hâc Abdünnebi zimmetinde cihet-i karzdan ol mikdâr alacağı olmağla medyûnumuz gāib-i mersûm deyn-i mezkûruyla beni işbu merkūm el-Hâc Abdünnebi üzerine bin iki yüz elli beş senesi şehr-i Rebî‘ülâhiri’nin on beşinci günü üçümüz bir meclisde hâzır olduğumuz hâlde havâle-i mukayyede-i sahîha-i şer‘iyye ile havâle ve her birimiz havâle-i mezkûreyi kabûl etmemizle ol vechile merkūm el-Hâc Abdünnebi <<üzerine bin iki yüz elli beş senesi>> zimmetinde cihet-i havâle-i mezkûrdan alacağım olan bin altı yüz seksen guruşun sekiz yüz elli guruşunu mukaddemâ yedinden kabz ve istîfâ etmemle bâkīsi olan sekiz yüz otuz guruşu merkūm el-Hâc Abdünnebi’den havâle-i mezkûreye binâen hâlâ taleb ederim deyü da‘vâ ettikde ol dahi cevâbında kaziyye minvâl-i meşrûh üzere olduğunu ikrâr ü i‘tirâf etmeğin mûcebince meblağ-ı bâkī-i mezkûr sekiz yüz otuz guruşu <<merkūm>> müdde‘î-i mersûm Anaştaş zimmîye bi-hükmi’l-havâle edâsıyla merkūm el-Hâc Abdünnebi ilzâm olunduğu huzûr-ı [âlîlerine i‘lâm olundu]<br><br>Fî 12 S sene 1256</p>          <br><a title="Önceki sayfa" style="text-decoration:none" href="./ayrmetin.php?idno=8339"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8341"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b354"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o399"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>