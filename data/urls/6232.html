﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 83<br>Hüküm no: 16<br>Orijinal metin no: [3b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed, Havva ve Afife’nin evlerini Mustafa Ağa’ya satması</b><br><br>Mübâya‘a-i menzil<br><br>Mahmiye-i İstanbul’da Âşık Paşa Câmi‘-i şerîfi kurbünde el-Hâc Ferhad mahallesi sükkânından Mehmed Çelebi b. el-Hâc Abdurrahim nâm kimesne ile zâtları Said Efendi b. İbrahim ve Mustafa Ağa b. İsmail nâm kimesneler ta‘rîfleriyle mu‘arrifân olan vâlidesi Havva bt. Süleyman ve li-ebeveyn kız karındaşı Afife nâm hatunlar meclis-i şer‘-i hatîr-ı lâzımü’t-tevkīrde sâhib-i hâze’l-kitâb Mustafa Ağa b. İsmail nâm kimesne tarafından zikri âtî husûs-ı tasdîka vekîl olduğu mu‘arrifân-ı mezbûrân şehâdetleriyle sâbit olan Ali Efendi b. Mehmed mahzarında her biri ikrâr ve takrîr-i kelâm edip akd-i âti’z-zikrin sudûruna değin ber-vech-i iştirâk irsen ve şirâen yedimizde mülk ve hakkımız olup mahalle-i mezbûrede vâki‘ bir tarafdan ba‘zan Duhânî Osman Çelebi ve ba‘zan müşteri-yi merkūm Mustafa Ağa ve ba‘zan Müezzin el-Hâc Mehmed mülkleri ve bir tarafdan Asiye Hatun menzili ve iki tarafdan tarîk-i âm ile mahdûd sagīr ve kebîr dört bâb oda [4a] ve bir sofa ve dehliz ve hamam ve bahçe ve birbiri üzerinde iki cihânnümâ ve tahta-pûş ve altında bir selâmlık odası ve dehliz ve bir müstakil bi’r-i mâ ve Duhânî Osman Çelebi ile müşterek bir bi’r-i mâ ve kenîfi müştemil mülk menzilimizi bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile müvekkil-i mezbûr Mustafa Ağa’ya bin sekiz yüz elli guruşa bey‘ ve temlîk ve teslîm eylediğimizde ol dahi ber-vech-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezbûr bin sekiz yüz elli guruşu müvekkil-i mezbûr Mustafa Ağa yedinden bi-kadri’l-hısâs tamâmen ahz u kabz eyledik ba‘de’l-yevm menzil-i mahdûd-ı mezkûrda kat‘an bizim alâka ve medhalimiz kalmayıp müvekkil-i merkūm Mustafa Ağa’nın mülk-i müşterâsı olmuşdur, keyfe mâ yeşâ’ ve yehtâr mutasarrıf olsun dediklerinde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâlis aşer min-Zilhicceti’ş-şerîfe sene 1152.<br><br>Şuhûdü’l-hâl: Halil Efendi el-imâm, el-Hâc Mehmed b. Ali el-müezzin, Süleyman Usta b. Abdullah, el-Hâc Mustafa b. Abdullah, Attâr Ömer Çelebi b. (°), Mehmed b. Abdullah, Hasan Çelebi b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=6231"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6233"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b083"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o679"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>