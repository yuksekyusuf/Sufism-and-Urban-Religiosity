﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 159<br>Hüküm no: 139<br>Orijinal metin no: [26b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Resul Beşe b. Mehmed’in vârisi olmadığından terekesinin beytülmale geçtiği ve alacağının tahsili</b><br><br>Mahmiye-i İstanbul’da bi’l-fi‘il Dergâh-ı âlî yeniçerileri beytü’l-mâl emîni olan fahrü’l-emâsil Musa Ağa b. Mustafa tarafından husûs-ı âti’z-zikri ikrâra vekîl olup vekâleti alâ-vechi’l-hasm nehc-i şer‘î üzere sâbite olan fahrü erbâbi’l-kalem İbrahim Ağa b. Hasan el-kâtib mahfil-i şer‘-i hatîrde işbu bâ‘isü’l-kitâb Ebûbekir Çelebi b. İbrahim mahzarında bi’l-vekâle ikrâr ve takrîr-i kelâm edip zümre-i râcilînden olup dokuzuncu sekbânlar cemâ‘atinden olan Resul Beşe b. Mehmed nâm râcil bundan akdem mahmiye-i mezbûrede müteveffâ olup zâhirde vâris-i ma‘rûfu olmamağla terekesi beytü’l-mâle kabz u zabt olundukda mesfûr Resul Beşe’nin merkūm Ebûbekir Çelebi zimmetinde vasfı ve zirâ‘ı ilm-i şer‘î ile beynlerinde ma‘lûm bez bahâsından yirmi iki bin dört yüz akçe hakkı olmağın ba‘de vefâtihî emr-i hâkimü’ş-şer‘le meblâğ-ı mezbûru müvekkilim müşârun-ileyh Musa Ağa mezkûr Bekir Çelebi yedinden alıp kabz edip yedine hat ve hâtemini müştemil temessük verdi dedikde gıbbe’t-tasdîk vicâhen mâ-hüve’l-vâkı‘ bi’t-taleb ketb olundu.<br><br>Tahrîren fî-evâsıtı şehri Şa‘bâni’l-mübârek li-sene selâse ve selâsîn ve elf.<br><br>Şuhûdü’l-hâl: Mehmed Efendi b. el-müderris, Abdülbasir b. Abdullah, Mustafa b. Abdullah, Hacı Şaban b. el-Hâc İslâm, Abdülkerim b. Mehmed, Hacı İbrahim b. Abdullah, Ali b. Musa, Ahmed b. Hacı Emrullah, Ahmed b. Mahmud, Hacı Hasan b. Hüseyin, İbrahim b. Hanefi ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39430"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39432"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b159"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o411"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>