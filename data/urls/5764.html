﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 56<br>Hüküm no: 10<br>Orijinal metin no: [1b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gümrük’te sırık hamallığı yapmak isteyen Hasan Bey’in iş için verdiği parayı geri talep etmesi</b><br><br>Vilâyet-i Anadolu’da Taşköprü kazâsına tâbi‘ Depedelik nâm karye ahâlîsinden olup mahmiye-i İstanbul’da Balıkpazarı kurbünde sâkin Hasan b. Hüseyin Bey nâm kimesne meclis-i şer‘-i şerîf-i enverde mahmiye-i mezbûrede Gümrük-i âmire sırık hammâlları hırfeti erbâbından işbu râfi‘u’l-vesîka Mehmed b. Mustafa mahzarında üzerine da‘vâ ve takrîr-i kelâm edip târih-i kitâbdan bir ay mukaddem hırfet-i mezbûreye duhûl eylemek için mezbûr Mehmed’e mâlımdan otuz guruş def‘ ve teslîm ol dahi yedimden ba‘de’l-kabz ben hırfet-i mezbûre hizmetini [2a] edâya iktidârım <<olmağla>> olmamağla mezbûr Mehmed’e suâl olunup meblağ-ı mezbûru geri red ve teslîme tenbîh olunması murâdımdır dedikde gıbbe’s-suâl mezbûr Mehmed cevâbında fi’l-vâki‘ müdde‘î-yi mezbûr Hasan zikrolunan sırık hammâllığı hırfetine duhûl etmek murâd etmekle ber-mu‘tâd-ı kadîm ma‘lûmü’l-esâmî ihtiyârlarımıza tevzî‘ ve taksîm etmek üzere otuz guruşu bana def‘ ve teslîm ve ber-vech-i muharrer bana emretmekle ben dahi meblağ-ı mezbûru yedinden ahz u kabz ve emr-i mezkûruna binâen mezbûrûn ihtiyârlarımıza tevzî‘ ve taksîm eylediğimden sonra meblağ-ı mezbûr da‘vâsından beni hırfet-i mezbûre erbâbını ibrâ-i âmm-ı râfi‘u’l-hısâm ile ibrâ ve ıskāt etmişidi deyü def‘le mukābele edicek gıbbe’l-istintâk ve’l-inkâr mezbûr Mehmed’den def‘-i mezkûruna mutâbık beyyine taleb olundukda udûl-i ahrâr-ı ricâl-i Müslimînden ve hırfet-i mezkûre erbâbının gayri Gümrük-i âmire huddâmından İbrahim b. Veli ve Mehmed b. Ahmed nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ müdde‘î-yi mezbûr Hasan bir ay mukaddem zikrolunan sırık hammâllığı hırfetine duhûl eylemek için mezbûr Mehmed’e otuz guruş def‘ ve teslîm ve ber-mu‘tâd-ı kadîm ma‘lûmü’l-esâmî ihtiyârlarına tevzî‘ ve taksîme mezbûr Mehmed’e emretmekle ol dahi meblağ-ı mezbûru ahz u kabz ve emr-i mezkûruna binâen mezbûrûna tevzî‘ ve taksîm eylediğimden sonra mezbûr Hasan meblağ-ı mezbûr da‘vâsından mezbûr Mehmed’i vesâir hırfet-i mezkûre erbâbını bizim huzûrumuzda ibrâ ve ıskāt etmişidi. Biz bu husûsa bu vech üzere şâhidleriz şehâdet [da]hi ederiz deyü her biri edâ-i şehâdet-i şer‘iye eylediklerinde gıbbe’t-ta‘dîl ve’t-tezkiye şehâdetleri makbûle olmağın mûcebince müdde‘î-yi mezbûr Hasan bî-vech mu‘ârazadan men‘ birle mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis aşer min-şehri Ramazani’l-mübârek li-sene selâse ve erba‘în mie ve elf.<br><br>Şuhûdü’l-hâl: Mehmed Çelebi b. Abdullah, İbrahim b. Mustafa du‘âcı, Abdullah b. Mustafa, Salih b. Selim.</p>          <br><a title="Önceki sayfa" style="text-decoration:none" href="./ayrmetin.php?idno=5763"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5765"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b056"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o471"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>