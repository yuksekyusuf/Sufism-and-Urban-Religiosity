﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 24 Numaralı Sicil (H. 1138-1151/M.1726-1738)<br>cilt: 21,&nbsp;sayfa: 288<br>Hüküm no: 203<br>Orijinal metin no: [61a-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Yedikule dışındaki debbağların kethüdâlığına Seyyid el-Hâc Ahmed b. İbrahim’in tayini</b><br><br>Mahmiye-i İstanbul’da Yedikule hâricinde vâki‘ debbâğ tâifesinin mu‘ayyene ile kethüdâları olan es-Seyyid Ahmed kasab tâifesinin mallarını cem‘ ve tahsîl eylemekde ihmâl ve tekâsül eylediğinden mâ‘adâ kethüdâlığa rağbet etmeyip, esnâfı beyninde hilâf-ı nizâm hareket etmekle, mezbûr Seyyid Ahmed ref‘ ve kethüdâlık-ı mezbûr hırfet-i mezkûre erbâbının muhtârları olup her vechile mahall ü müstahık olan işbu râfi‘u tevkī‘-i refî‘ü’ş-şân-ı hâkānî kıdvetü’l-emâsil ve’l-akrân es-Seyyid el-Hâc Ahmed b. İbrahim -zîde kadruhû-ya tevcîh olunup mahalline kayd ve yedine berât-ı âlîşânım verilmek recâsına akzâ kuzâtü’l-müslimîn İstanbul kadısı Kethüdâzâde Mevlânâ Mehmed -zîdet fezâiluhû- i‘lâm etmekle Anadolu muhâsebesi kuyûdâtına mürâca‘at olundukda kethüdâlık-ı mezbûr el-Hâc Mustafa b. Yusuf mahlûlünden İsmail b. İbrahim üzerinde olduğu derkenâr olunmakla, mûcebince ref‘inden tevcîh ve müceddeden mahalline kayd ve berât verilmek fermânım olmağın, hakkında mezîd-i inâyet-i pâdişâhânem zuhûra getirip, Mevlânâ-yı mûmâ-ileyhin i‘lâmı ve bin yüz otuz dokuz senesi Saferü’l-hayrı’nın yirmi sekizinci günü târihiyle müverrah verilen ruûs-ı hümâyûnum [61b] mûcebince bu berât-ı hümâyûn-ı şevket-makrûnu verdim ve buyurdum ki mezbûr es-Seyyid el-Hâc Ahmed b. İbrahim -zîde kadruhû- varıp ref‘ olunan merkūm yerine esnâf-ı mezkûra vech-i meşrûh üzre kethüdâ olup edâ-i hizmet eyledikden sonra bundan evvel kethüdâ olanlar vazîfe-i mu‘ayyenesine ne minvâl üzre mutasarrıf olagelmişler ise yine ol minvâl üzre mutasarrıf ola, ol bâbda taraf-ı âhardan ferd dahl ü ta‘arruz kılmayalar şöyle bileler alâmet-i şerîfe i‘timâd kılalar. Tahrîren fi’l-yevmi’l-hâdî aşer min şehri Rebî‘ilevvel sene tis‘a ve selâsîn ve mi’e ve elf. Be makām-ı Kostantıniyye el-mahrûse.</p>          <br><a title="Önceki sayfa" style="text-decoration:none" href="./ayrmetin.php?idno=29180"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29182"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist024&bsm=ist024b288"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist024&bsm=ist024o576"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>