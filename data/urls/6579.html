﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 362<br>Hüküm no: 363<br>Orijinal metin no: [55b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kürekçiyan avarız hanesi bedellerinin tahsiline dair ferman kaydı</b><br><br>Akzâ kuzâti’l-Müslimîn evlâ vülâti’l-muvahhidîn ma‘denü’l-fazli ve’l-yakīn râfi‘ü a‘lâmi’ş-şerî‘ati ve’d-dîn vârisü ulûmi’l-enbiyâi ve’l-mürselîn el-muhtassu bi-mezîdi inâyeti’l-meliki’l-mu‘în mevlânâ İstanbul kādısı -zîdet fezâiluhû- tevkī‘-i refî‘-i hümâyûn vâsıl olucak ma‘lûm ola ki Hazîne-i âmirem defterleri mûcebince mahrûse-i İstanbul kazâsının iki bin altı yüz doksan dokuz buçuk ve bir sülüs kürekciyân avârız hâneleri olup bin yüz elli üç sene[sine] mahsûb olmak üzere kürekçi bedeli avârızları mâlı cem‘ ü tahsîl olunmak lâzım gelmeğin (°) deruhde olunup yedine mühürlü ve nişânlı mevkūfât defteri sûreti verilmeğin mûcebince cem‘ ü tahsîl ve dâhil-i Tersâne-i âmirem ettirilmek fermânım olmuşdur buyurdum ki, hükm-i şerîfimle mübâşir-i merkūm vardıkda bu bâbda sâdır olan emrim üzere amel edip dahi sene-i mezbûra mahsûb olmak üzere mahrûse-i İstanbul kazâsının ol mikdâr avârız hânelerinin her bir avârız hânesinden dörder yüz yirmi dokuzar akçe kürekçi bedeli avârızların irsâl olunan mühürlü ve nişânlı mevkūfât defteri sûreti mûcebince cem‘ ü tahsîl ve dâhil-i Tersâne-i âmirem ettirdip dâhil-i emr ü defter kimesneye ta‘allül ve inâd ve muhâlefet ettirmeyesin ve bundan mâ‘adâ mübâşir-i merkūmun cihet-i ma‘âşı’çün her bir avârız hânesinden onar akçe vech-i ma‘âş ve on beşer akçe harc-ı Tersâne dahi aldırıp ve avârızları’çün alınan akçenin her yüz on akçesinden bir esedî guruş tahsîl ettirdip ve hîn-i tahsîlde alınan akçeyi Hazîne-i âmireme alındığı vech üzere aldırdıp bundan ziyâde ve noksân alınmaya, kesr-i defterden ve ba‘zı hâneden ve fermândan ziyâde mutâlebesiyle zulm ettirmeyesin, şöyle bilesin, alâmet-i şerîfime i‘timâd kılasın.<br><br>Tahrîren fi’s-sâmin min-Muharremi’l-harâm sene 1153.<br><br>Be-makām-ı Kostantıniyye</p>          <br><a title="Önceki sayfa" style="text-decoration:none" href="./ayrmetin.php?idno=6578"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6580"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b362"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o627"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>