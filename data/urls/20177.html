﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 136<br>Hüküm no: 128<br>Orijinal metin no: [49a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Meryem Hâtun bt. Memi Paşa’nın zevci merhûm Piyâle Kaptan b. Abdülmennân’ın terekesinden mehrini almasına hükmedildiği</b><br><br>Mahmiye-i Galata tevâbi‘inden Kasımpaşa’da Yeldeğirmeni mahallesinde müteveffâ olan merhûm Piyâle Kapudân b. Abdülmennân’ın zevce-i metrûkesi ve vârisesi Meryem Hâtun bt. el-merhûm Memi Paşa meclis-i şer‘-i şerîfde merhûm-ı mezbûrun sulbî sagīr oğlu Mehmed ve bint-i sulbiyesi İsmihan nâm sagīrenin vasiyy-i mansûbeleri olan Âişe Hâtun bt. Ali muvâcehesinde üzerine takrîr-i da‘vâ edip zevcim merhûm-ı mezbûr zimmetinde mehr-i müeccelimden altmış bin akçe hakkım vardır, vasiyy-i merkūmenin yedinde olan terekesinden taleb ederim deyip gıbbe’s-suâl vasiyy-i mezbûre bi hasebi’l-vesâye tereke-i mezbûreye vâzı‘atü’l-yed idiğini ikrâr ve mezbûre Meryem Hâtun’un mehr-i müecceli altmış bin akçe idiğini inkâr edip mezbûre Meryem Hâtun’dan da‘vâsına mutâbık beyyine taleb olundukda udûl-i müslimînden Ali Ağa b. Abdullah ve el-Hâc Mehmed b. Cafer nâm kimesneler li ecli’ş-şehâde meclis-i şer‘-i şerîfe hâzırân olup istişhâd olunduklarında fi’l-vâki‘ mezbûre Meryem Hâtun merhûm-ı mezbûr Piyâle Kapudân’a bizim huzûrumuzda altmış bin akçe mehr-i müeccel ile akd-i nikâh olunmuşdur biz bu husûsa şâhidleriz şehâdet dahi ederiz deyû edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiyye şehâdetleri makbûle oldukdan sonra mezbûre Meryem Hâtun’a da‘vâ eylediği meblağ-ı mârrü’z-zikr altmış bin akçeyi zevci müteveffâ-yı mezbûrdan hâl-i hayâtında küllen ve ba‘zan ahz u kabz etmeyip vechen mine’l-vücûh zimmetini berî etmediğine yemîn teklîf olundukda ol dahi vech-i muharrer üzre yemîn billâhi’l-aliyyi’l-azîm etmeğin mûcebi ile hükm olunup mâ hüve’l-vâki‘ bi’t-taleb ketb ve terkīm olundu. Hurrire fî evâsıtı Şa‘bâni’l-mu‘azzam [sene 1026].<br><br><br>Şuhûdü’l-hâl: Mustafa Çelebi b. Ferhad el-Mütevellî, Şuayb Çelebi b. İbrahim, Hasan Efendi b. Veli el-İmâm, Mustafa Çelebi b. Yusuf, Ahmed Çavuş b. İbrahim, Mustafa el-Muhzır, İbrahim el-Muhzır ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=20176"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20178"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b136"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o174"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>