﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 170<br>Hüküm no: 130<br>Orijinal metin no: [46a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Uncu Abdullah’ın Şariyeci Değirmeni’ndeki altı sehim gedik hissesini sattığı</b><br><br>Mahmiye-i İstanbul’da Küçükpazar kurbünde Hoca Halil Attar mahallesinde sâkin uncu tâifesinden el-Hâc Abdullah b. el-Hâc Mehmed nâm kimesne meclis-i şer‘-i şerîf-i enverde uncular kethudâsı işbu râfi‘u’l-kitâb Mustafa Ağa b. Ahmed mahzarında ikrâr ve takrîr-i kelâm edip mahmiye-i mezbûrede Unkapanı kurbünde Arabacılar mahallesinde vâki‘ Şa‘riyeci Değirmeni demekle ma‘rûf dört horos değirmen derûnunda mevcûd gedik ta‘bîr olunur on altı re’s bargir ve sâir âlât-ı lâzıme-i ma‘lûme olan [on] altı sehim i‘tibârıyla bi’l-cümle yedimde mülk ve hakkım olmağla hâlâ ben zikrolunan on altı bargir ve sâir âlât-ı lâzıme-i ma‘lûmede olan i‘tibâr-ı mezkûr üzere altı sehime isâbet eden altı re’s bargir ve sâir âlât-ı lâzıme-i ma‘lûmemi tarafeynden îcâb ve kabûlü hâvî şurût-ı müfsideden ârî bey‘-ı bâtt-ı sahîh-i şer‘î ve safka-i vâhide ile altı yüz elli guruşa mezbûr Mustafa Ağa’ya bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm [46b] ve kabz ve kabûl eylediğinden sonra semeni olan meblağ-ı mezkûr altı yüz elli guruşu Mustafa Ağa yedinden tamamen ahz u kabz eyleyip bey‘-ı mezkûrun tağrîr ve gabnine müte‘allika âmme-i da‘vâdan mezbûr Mustafa Ağa’nın zimmetini ibrâ ve ıskāt edip ol dahi bana medfû‘u olan meblağ-ı mezkûr altı yüz elli guruşa müte‘allika âmme-i da‘vâdan benim zimmetimi kezâlik ibrâ ve ıskāt ve herbirimiz ber-vech-i muharrer âharın ibrâsını kabûl eyledik fîmâ-ba‘d mârrü’z-zikr on altı sehimden altı sehim hisseye isâbet eden altı re’s bargir ve sâir âlât-ı lâzıme-i ma‘lûme mezbûr Mustafa Ağa’nın mülk-i müşterâsı ve hakk-ı sırfı olup i‘tibâr-ı mezkûr üzere altı sehim hissede benim alâkam kalmamışdır dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 5 min-Şevval sene 1184.<br><br>Şuhûdu’l-hâl: Molla Ahmed b. el-Hâc Hasan, es-Seyyid el-Hâc Ebûbekir Ağa, Ekmekçiler Kethudâsı Ali Ağa b. Abdurrahman, Kethudâ-yı Muhzırân Mehmed Ağa, Ekmekçi Molla Ahmed, Mehmed Emin Ağa, el-Hâc Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=30064"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30066"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b170"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o351"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>