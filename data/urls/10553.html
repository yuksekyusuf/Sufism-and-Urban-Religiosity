﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 85<br>Hüküm no: 10<br>Orijinal metin no: [2a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. İbrahim’in Boyabad kazası Doğan köyündeki evi ile eşyalarını süt oğlu Çukadar Ömer Ağa’ya satması</b><br><br>Anadolu’dan mübâya‘a-i menzil<br><br>Mahmiye-i İslâmbol’da Koca Mustafa Paşa Câmi‘-i şerîfi kurbünde Canbaziye mahallesinde sâkine ve zâtı ta‘rîf-i şer‘î ile mu‘arrefe olan Âişe bt. İbrahim nâm hatun meclis-i şer‘-i şerîf-i enverde süd oğlu işbu bâ‘isü’l-kitâb Çukadâr Ömer Ağa b. Hasan nâm kimesne mahzarında ikrâr ve takrîr-i kelâm edip yedimde mülküm olan vilâyet-i Anadolu’da Boyabad kazâsına tâbi‘ Doğan nâm karyede vâki‘ ma‘lûmü’l-hudûd ve’l-müştemilât bir bâb menzil ile derûnunda mevcûd ve kıtık memlû dört şayak yasdık ve iki minder ve on vakıyye evân-ı nühâsiyemi tarafeynden îcâb ve kabûlü hâvî bey‘-i bâtt-ı sahîh-i şer‘î ve safka-i vâhide ile mezbûr Ömer’e yirmi guruşa bey‘ ve temlik ve mahâllinde kabza taslît eylediğimde ol dahi ber-vech-i muharrer iştirâ ve temellük ve kabûl eyledikden sonra semeni olan meblağ-ı mezbûr yirmi guruşa ve târih-i kitâba gelince beynimizde cereyân eden sâir ahz ü i‘tâya ve bi’l-cümle hukūk-ı şer‘iyeye müte‘allika âmme-i de‘âvî ve kâffe-i mutâlebâtdan mezbûr Ömer’in zimmetini ibrâ-i âmm-ı kātı‘u’n-nizâ‘la ibrâ ve ıskāt eylediğimde ol dahi ibrâmı kabûl eyledi, ba‘de’l-yevm menzil-i mahdûd-ı mezkûr ile eşyâ-i muharrere-i mezkûre mezbûr Ömer’in mülk-i müşterâsı ve hakk-ı sarfı olup benim kat‘a alâka ve medhalim kalmamışdır, mahâllinde mutasarrıf olsun dedikde gıbbe’t-tasdîki’ş-şer‘î mâ-vaka‘a.<br><br>Fî 11 Şevvâl sene 1196<br><br>Şühûdü’l-hâl: Ömer Ağa b. Mahmud, Mustafa Çavuş Ağa b. Hüseyin, Çukadâr Hüseyin b. Receb, Hüseyin Beşe b. Mustafa, Mustafa Beşe b. Hüseyin, Bostancızâde Molla Osman, Mehmed tâbi‘-i Kethudâ Bey, Molla Ali b. Halil, Hafız Numan Efendi b. Süleyman ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10552"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10554"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b085"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o695"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>