﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 465<br>Hüküm no: 542<br>Orijinal metin no: [80b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tütüncü Ali b. Hasan’ın, Abdullah b. Ahmed’den satın aldığı cariyenin illetli olması sebebiyle iade edildiği</b><br><br>Zenciye câriye reddi<br><br>Ma‘rûz<br><br>Sâhib-i arzuhâl Tütüncü el-Hâc Ali b. el-Hâc Hasan meclis-i şer‘-i münîrde Attâr el-Hâc Abdullah b. el-Hâc Ahmed tarafından husûs-ı âtîde vekîl olduğu udûlden Cündî Mehmed b. Osman ve Mehmed Emin Ağa b. el-Hâc İbrahim şehâdetleriyle sâbit ve sübût-ı vekâletine hükm-i şer‘î lâhık olan es-Seyyid Ali Efendi b. Osman mahzarında târih-i i‘lâmdan yirmi iki gün mukaddem cemî‘-i uyûbdan sâlime olmak üzere altı yüz yirmi beş guruş semen-i medfû‘ ve makbûza müvekkil-i mezbûr el-Hâc Abdullah’dan iştirâ ve kabz eylediğim işbu hâzıra bi’l-meclis uzun boylu açık kaşlı Maverde bir re’s zenciye câriyenin iki gözlerinde tavukkarası tâ‘bir olunur buhar illeti ile mu‘ayyibe ve ayb-ı mezkûr şirâ târihinden kadîm ve inde’t-tüccâr noksan semen icâb eder uyûbdan olmağla redd-i mebî‘ ve istirdâd-ı semen murâdımdır deyü da‘vâ ettikde evvelâ teveccüh-i husûmet için bu makūle uyûbu teşhîse me’mur li-ecli’l-irâe hâlâ ser-etibbâ-i hâssa Sa‘âdetlü Semâhatlü Fazîletlü Efendi hazretleri re’y ve ma‘rifetleriyle hâssa Kehhâlbaşısı el-Hâc Mustafa Efendi vesâir kehhâlân ba‘de’n-nazar câriye-i mevsûfe-i merkūme illet-i mezkûre ile mu‘ayyibe olduğunu bi’l-ittifâk ba‘de’l-ihbâr vekîl-i mezbûr es-Seyyid Ali Efendi istintak olundukda müvekkilim mezbûr el-Hâc Abdullah zikr olunan câriyeyi ber-vech-i meşrûh cemî‘-i uyûbdan sâlime olmak üzere ol mikdâr guruş semen-i makbûza müdde‘î-i mezbûr el-Hâc Ali’ye bey‘ini bi’l-vekâle kat‘iyyen ve i‘tirâf edip lâkin ayb-ı mezkûrun kademini inkâr etmekle müdde‘î-i merkūm el-Hâc Ali câriye-i merkūmenin iki seneden beri illet-i mezkûreye mübtelât olup reddini îcâb eder ayb-ı mezkûrun kadîm olduğunu udûlden Kehhâlbaşızâde Hâfız Ahmed Efendi b. el-Hâc Mustafa ve kehhâl-i sâni es-Seyyid el-Hâc Abdülkādir Efendi b. el-Hâc Ali şehâdetleriyle vekîl-i mezbûr muvâcehesinde vech-i vecih-i şer‘î üzere ba‘de’l-isbât ve’l-halef mûcebince câriye-i merkūmeyi geri ahz-birle müvekkil-i mezbûrun makbûzu olan semen-i merkūm altı yüz yirmi beş guruşu müdde‘î-i mezbûr el-Hâc Ali’ye red ve teslîme müvekkil-i mezbûr el-Hâc Abdullah’a izâfetle vekîl-i mezbûra tenbîh olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-25 min-Ramazan sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31295"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31297"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b465"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o582"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>