﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 77<br>Hüküm no: 20<br>Orijinal metin no: [5a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Duhancı Osman’ın Hüseyin Ağa aleyhindeki alacak davasının reddedilmesi</b><br><br>Bâ-hatem-i hazret-i efendi.<br><br>Ma‘rûz,<br><br>Sâhib-i arzuhâl Duhânî Osman b. Eyüb derûn-ı arzuhâlde mezkûrü’l-ism Hüseyin Ağa b. Abdullah ile dîvân-ı âlîlerinde ma‘kūd meclis-i şer‘-i münîrde ve ba‘dehu du‘âhânemizde bi’d-defa‘ât terâfu‘larında mezbûr Hüseyin Ağa’ya Süleyman Ağa kâtibi maktûl Mehmed’in karındaşı olmağla bin yüz altmış beş senesi Recebi gurresinde Darbhâne-i âmire kurbünde duhânî dükkânında medîne-i Belgrad’da açık ta‘bîr olunur bir sefine fermânı temşiyeti için bi-tarîkı’r-rüşve malımdan bin iki yüz guruş vermiş idim. Husûl-pezîr olmamağla meblağ-ı mezkûru mezbûr Hüseyin Ağa’dan taleb ederim deyü ba‘de’d-da‘vâ ve’l-inkâr müdde‘î-i mezbûr Duhâncı Osman müdde‘âsına şâhid olmak üzere meclis-i şer‘a ikāmet eylediği bir nefer kimesne cerh olunup şâhid-i âhar ikāmetine kādir olmadığından talebiyle mezbûr Hüseyin Ağa tahlîf olundukdan sonra mezbûr Hüseyin gurre-i mezkûrede Rumeli’nde vâki‘ Ohri kazâsında sâkin ve cizye cibâyetinde olduğunu kazâ-i mezkûr ahâlîsinden İstanbul’da mevcûd Mehmed Efendi ve Süleyman ve Halil Beşe ve Salih Sipâhî ve Osman Kapudan ve diğer Osman Beşe ve Hasan Efendi ve Mehmed Beşe, Kara Molla Hasan ve Hüseyin ve diğer Hasan Beşe ve İbrahim ve Abdullah ve Süleyman ve diğer Mehmed ve âhar Hasan Sipâhî ve âhar Mehmed Beşe ve Hüseyin Çelebi nâm on sekiz nefer kimesne meclis-i şer‘de haber verip ve Mirimîrân Ömer Paşa’nın dahi minvâl-i muharrer üzere haber verdiğini ihtimâmen mürsel Çavuş kulları ve muhzır bendeleri inhâ etmeleriyle müdde‘î-i mezbûr Duhânî Osman husûs-ı mezkûr için mezbûr Hüseyin Ağa’ya bî-vech mu‘âraza’dan men‘ olunduğu huzûr-ı âlîlerine i‘lâm olundu.<br><br>Fî-gurreti Recebi’l-ferd sene 1171</p>          <br><a title="Önceki sayfa" style="text-decoration:none" href="./ayrmetin.php?idno=42125"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42127"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b077"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o611"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>