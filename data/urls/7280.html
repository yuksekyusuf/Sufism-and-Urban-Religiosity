﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 239<br>Hüküm no: 240<br>Orijinal metin no: [32a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah b. Abdullah’ın, kiracısı olduğu vakıf evin bir başkasına haksız yere kiralandığını ispat ettiğinden evin kendisine teslim edilmesi</b><br><br>Bâ-mühr-i hazret-i efendi<br><br>Ma‘rûz<br><br>Sahib-i arzuhâl Abdullah b. Abdullah nâm kimesne meclis-i şer‘-i enverde Nişancı Mehmed Paşa Vakfı müstagallâtından Davud Paşa mahallesinde vâki‘ beher şehr yirmi beş akçe icâreli ma‘lûmü’l-hudûd menzile bi’l-icâreteyn mutasarrıf olan es-Seyyid İbrahim Çelebi b. Mustafa ile vakf-ı mezkûr mütevellîsi el-Hâc Salih b. Hüseyin hazır olduğu hâlde terâfu‘larında işbu yedi[m]de olan temessük mûcebince vakf-ı mezkûrun sâbıkā mütevellîsi olan İbrahim nâm kimesne bin yüz kırk sekiz senesi Zilka‘de’sinde menzil-i mezkûru Hadîce nâm hatun ferâğından bi’t-tevliye ve bi’l-icâreteyn bana îcâr ve tefvîz edip ben dahi ber-minvâl-i muharrer istîcâr ve tefevvüz edip hakk-ı müfevvazım oldukdan sonra târih-i i‘lâmdan yedi sene mukaddem diyâr-ı âhara gider olduğumda menzil-i mezkûrun beher şehr icâre-i müeccelesi olan yirmi beşer akçeyi taraf-ı vakfa edâ ve teslîme tarafımdan Doğramacı Mehmed nâm kimesneyi vekîl edip ol dahi altmış bir senesi Muharrem’ine değin bi’l-vekâle icâre-i mezkûreyi edâ etmiş iken mütevellî-i merkūm el-Hâc Salih Çelebi beni bilâ-veled fevt oldu deyü menzil-i mezkûru mâh-ı mezkûrda işbu mezbûr es-Seyyid İbrahim Çelebi’ye mahlûl olmak üzere bi’t-tevliye îcâr eylemiş el-hâletü hâzihî benim fevtim gayr-ı vâki‘ olmağla menzil-i mezkûru tasarrufuma istirdâd ederim deyü ba‘de’d-da‘vâ ve’s-suâl mezbûr es-Seyyid İbrahim Çelebi ber-minvâl-i muharrer menzil-i mezkûru mütevellî-i mezbûr altmış bir senesi Muharrem’inde bi’l-icâreteyn müste’cir olan Abdullah fevtiyle mahlûlünden yüz on guruş mu‘accele ve beher şehr yirmi beş akçe icâre ile bana bi’t-tevliye îcâr ve ben dahi istîcâr eyledim lâkin müste’cir-i evvel olup fevt oldu dedikleri işbu hazır olan Abdullah olduğu ma‘lûmum değildir dedikde merkūm Abdullah müdde‘âsını udûlden olan mahalle-i mezkûre imâmı Mustafa Efendi ve müezzini Ali Efendi ve el-Hâc İbrahim b. Abdurrahman şehâdetleriyle mezbûr es-Seyyid İbrahim Çelebi ve mütevellî-i mezbûr el-Hâc Salih muvâcehelerinde isbât etmeğin mûcebince menzil-i mezkûru merkūm Abdullah’a teslîme mezbû[r] es-Seyyid İbrahim Çelebi’ye tenbîh olunduğu huzûr-ı [âlîlerine] i‘lâm olundu.<br><br>Fî-gurreti Recebi’l-ferd sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7279"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7281"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b239"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o629"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>