﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 141<br>Hüküm no: 104<br>Orijinal metin no: [23a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mehmed Derviş Efendi’nin küçük oğlu Mustafa Rakım’a intikal eden bağ hissesinin diğer varislerin hissesi ile beraber satılması</b><br><br>Mahmiye-i İslambol’da Peykhâne kurbünde Uzunşücâ‘eddin mahallesi sâkinlerinden Enderûn-ı hümâyûn’dan muhrec Mehmed Nuri Ağa b. Salih’in şer‘iyyât mahkemesinde mukayyed mübâya‘a hücceti. Asıl târîh-i hüccet fî 20 Ş sene [1]242<br><br>Derûn-ı hüccetde ismi mezkûr es-Seyyid Mehmed Derviş Efendi vefât edip verâseti zevce-i menkûha-i metrûkesi Fâtıma Handan bt. Mustafa Fehim ile sulbiye-i kebîre kızı Münire Hanım ve sulbî sagīr oğlu Mustafa Rakım’a ba‘de’l-inhisâr sagīr-i mezbûrun vâlidesi ve tesviye-i umûruna vasiyy-i mansûbesi olup zâtı ta‘rîf-i şer‘î ile mu‘arrefe olan zevce-i mezbûre Fâtıma Hatun meclis-i şer‘-i şerîf-i enverde zâtı [23b] kezâlik ta‘rîf-i şer‘î ile mu‘arrefe olan bint-i mezbûre Münire Hanım hâzıra olduğu hâlde Müslimin mülkünü şirâ ve yine Müslime bey‘ eylemek âdeti olan Yağcıoğlu Nikola Kalfa kızı Sofiçe Nasrâniye tarafından husûs-ı âti’l-beyânı tasdîka vekîl-i şer‘îsi Cani v. Yani zimmî muvâcehesinde bi’l-verâse ve bi’l-vesâye ikrâr ve takrîr-i kelâm edip derûn-ı hüccetde tahdîd ve tavsîf olunan etrâfı taş duvar ile muhât el-yevm derûnunda mevcûde tahtânî ve fevkānî dört bâb oda ve bir kenîf ve bir âbdesthâne ve bir matbah ve bir mikdâr havlu ve müştemilât-ı sâire-i ma‘lûmeyi muhtevî yirmi altı dönüm mikdârı bir kıt‘a bağ zevcim müteveffâ-yı mezbûrun ile’l-vefât yedinde malı ve mülkü olup ba‘de vefâtihî benim ile vasîsi olduğum oğlum sagīr-i mezbûre ve hâzıra-i mezbûreye mevrûs olup lâkin bağ-ı mahdûd-ı mezkûrdan ben ve hâzıra-i mezbûre hisselerimizi âhara bey‘a âzimeler olup sagīr-i mezbûrun hissesi kendüye nef‘ verir vech üzere ifrâz mümkün olmayıp mâ‘adâ bağ-ı mahdûd-ı mezkûr ânen feânen harâba müşrif ve hâsılı harcına vefâ etmeyip bakāsı sagīr-i mezbûra muzır ve sagīr-i mezbûr nafaka ve kisveye dahi eşedd-i ihtiyâc ile muhtâc olmağla bağ-ı mahdûd-ı mezkûrdan sagīr-i mezbûrun hissesi benim ve hâzıra-i mezbûrenin hisselerimiz ile ma‘an âhara bey‘ ve semeninden hissesi istirbâh ve istiğlâl olunmak sagīr-i mezbûr hakkında her vechile enfa‘ ve evlâ olmağın bağ-ı mahdûd-ı mezkûrdan sagīr-i mezbûrun hissesi benim ve hâzıra-i mezbûrenin hisselerimiz ile ma‘an âhara bey‘a kıbel-i şer‘den bi’l-vesâye me’zûne olmamla bağ-ı mahdûd-ı mezkûr sûk-ı sultânî ve mecma‘-ı nâs olan mahallerde nidâ ve müzâyede olunup ragabât-ı nâs bi’l-külliye münkatı‘a oldukdan sonra müvekkile-i mersûme Sofiçe Nasrâniye üzerinde otuz bin guruşda karâr ve ziyâde ile tâlib-i âharı zuhûr etmeyip ve meblağ-ı merkūm mebî‘-i mezkûrun el-yevm semen-i misli idüğü zeyl-i hâmişde muharrerü’l-esâmî Müslimîn haberleriyle lede’ş-şer‘i’l-enver zâhir ve mütehakkık olmağın bağ-ı mahdûd-ı mezkûru bâ-irâde-i seniyye taraf-ı hazret-i fetvâ-penâhîden mürsel Danişmend Mehmed Emin Efendi ve Ebniye-i hâssa Müdürü hülefâsından el-Hâc Ali Efendi ma‘rifetiyle ba‘de’l-keşf ve’r-rü’ye bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile meblağ-ı merkūm otuz bin guruşa müvekkile-i mersûme Sofiçe Nasrâniyeye ben bi’l-verâse ve bi’l-vesâye ve hâzıra-i mezbûre dahi bi’l-verâse bey‘ ü temlîk ve teslîm eylediğimde ol dahi yedimizden ber-vech-i muharrer iştirâ ve temellük ve tesellüm ve kabz ü kabûl edip semeni olan meblağ-ı merkūm otuz bin guruşu vekîl-i mersûm Cani zimmî işbu meclis-i şer‘de bana ve hâzıra-i mezbûreye tamâmen ve kâmilen def‘ ü teslîm eylediğinde biz dahi yedinden bi’l-verâse ve bi’l-vesâye bi’t-tamâm ve’l-kemâl ahz u kabz ve müteveffâ-yı mezbûrun defter-i kassâmına idhâl eyledik, fîmâ-ba‘d mebî‘-i mezkûrun gabn ve tağrîrine müte‘allika âmme-i de‘âvî ve mutâlebât ve kâffe-i eymân ve muhâsamâtdan müvekkile-i mersûme Sofiçe Nasrâniyenin ve vekîl-i mersûm Cani zimmînin zimmetlerini ibrâ-i âmm-ı sahîh-i şer‘î ile ben ve hâzıra-i mezbûreden her birimiz bi’l-verâse ibrâ ve iskāt eylediğimizde ol dahi husûs-ı mezkûre müte‘allika kezâlik âmme-i da‘vâdan benim ve hâzıra-i mezbûrenin ve sagīr-i mezbûrun zimmetlerimizi ibrâ ve iskāt ve her birimiz ber-vech-i muharrer âharın ibrâsını kabûl edip ba‘ed’l-yevm bağ-ı mahdûd-ı mezkûrda benim ve sagīr-i mezbûrun ve hâzıra-i mezbûrenin aslâ ve kat‘â alâka ve medhallerimiz kalmayıp müvekkile-i mersûme Sofiçe Nasrâniyenin mülk-i müşterâsı ve hakk-ı sırfı olmuşdur, keyfe mâ teşâ ve tahtâr mutasarrıfe olsun dedikde gıbbe’t-tasâduki’ş-şer‘î mâ-vaka‘a bi’t-taleb ketb olundu.<br><br>Fî 18 C sene [1]256.<br><br>Şuhûdü’l-hâl: Muhzır Ahmed Nuri Ağa, Hasan Ağa tâbi‘-i muhzır, Ali Ağa tâbi‘-i muhzır, Münâdî Hasan Ağa, Fesçi es-Seyyid el-Hâc Salih Ağa, es-Seyyid Mehmed Aşır Efendi.</p>          <br><a title="Önceki sayfa" style="text-decoration:none" href="./ayrmetin.php?idno=1006"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=1008"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b141"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o343"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>