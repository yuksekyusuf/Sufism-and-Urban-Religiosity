﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 261<br>Hüküm no: 270<br>Orijinal metin no: [52a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Hızır b. el-Hâc Fazlı’nın İznikmid’deki dükkan menzil ve cariyesiyle bazı eşyalarını Abdi Efendi b. Osman’a hibe ettiği</b><br><br>Galata kazâsına tâbi‘ kasaba-i Kasımpaşa mahallâtından Tahtakadı mahallesi sükkânından olup bundan akdem müteveffâ olan el-Hâc Hızır b. el-Hâc Fazlı nâm kimesnenin verâseti li-ebeveyn karındaşları Seydi ve Abdülganî ve Müstecâb ve zevce-i metrûkesi Döndü Hatun ve sulbiye sagīre kızı Fâtıma’ya münhasıra olduğu mütehakkık oldukdan sonra mezkûrân Seydi ve Abdülganî mahfil-i kazâda mahalle-i mezbûrede sâkin mefharü’l-meşâyihi’l -kirâm Abdi Efendi b. Osman tarafından husûs-ı âti’z-zikre vekîl olup hasm-ı şer‘-i câhıd mahzarında Derviş Mehmed b. Ali ve Mehmed b. Osman <<tarafından husûs-ı âti’z-zikre vekîl olup>> şehâdetleriyle vekâleti sâbite olan es-Seyyid Kasım b. es-Seyyid Halil mahzarında üzerine da‘vâ edip mûrisimiz müteveffâ-yı mesfûr el-Hâc Hızır’ın verâseti bize ve mezbûrûn Müstecâb ve Döndü ve Fâtıma’ya münhasıra olmağla terekesinin sekiz sehimde bir sehimi zevcesi mezbûre Döndü Hatun’a ve ikişer sehmi her birimize ve gāib ani’l-meclis olan karındaşımız merkūm Müstecâb’a ve bir sehmi kızı mezkûre Fâtıma’ya intikāl etmiş iken müvekkil-i müşârun-ileyh Abdi Efendi müteveffâ-yı mezbûrun mâlından cem‘an seksen yedi bin beş yüz akçeyi bi-gayr-i vechin ahz u kabz etmişdir meblağ-ı mezkûrdan bi-hasebi’l-irsi’ş-şer‘î ikimize âid olan kırk bin yüz kırk sekiz akçeyi taleb ederiz dediklerinde gıbbe’s-suâl vekîl-i mersûm cevabında müteveffâ-yı mesfûr hâl-i hayâtında müvekkil-i müşârun-ileyh Abdi Efendi’nin ehibbâsından olup hıdmetinde olmak ile târih-i kitâbdan beş yıl mukaddem İznikmid’de vâki‘ dükkân ve menzil ve câriyesini ve ba‘zı esvâbını bey‘ edip cem‘an seksen yedi bin beş yüz akçe cem‘ edip meblağ-ı mezbûru mahzar-ı müslimînde müvekkil-i müşârun-ileyh Abdi Efendi’ye hibe ve temlîk ve teslîm edip ol dahi meclis-i hibede kabz ve kabûl ve ittihâb eyledi deyicek gıbbe’l-inkâr ve akībe’l-istişhâd udûl-i müslimînden kasaba-i mersûmede Süruri Efendi mahallesi ahâlîsinden el-Hâc Yusuf b. Abdullah ve mahmiye-i İstanbul’da Haydarpaşa mahallesi sâkinlerinden el-Hâc Bali b. Ferhad ve merhûm Sultan Bâyezid Hân mahallesinden el-Hâc Ahmed b. Yusuf nâm kimesneler li-ecli’ş-şehâde hâzırûn olup fi’l-vâki‘ müteveffâ-yı mezkûr el-Hâc Hızır hâl-i hayâtında müşârun-ileyh Abdi Efendi’nin ehibbâsından olup hıdmetinde olmağla târih-i kitâbdan beş yıl mukaddem İznikmid’de vâki‘ dükkân ve menzil ve câriyesini ve ba‘zı esvâbını bey‘ edip cem‘an seksen yedi bin beş yüz akçe cem‘ edip meblağ-ı mezbûru bizim huzûrumuzda müşârun-ileyh Abdi Efendi’ye hibe ve temlîk ve teslîm edip ol dahi meclis-i hibede kabz ve kabûl ve ittihâb eyledi bu husûsa şâhidleriz şehâdet dahi ederiz deyü edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olup mûcebiyle hüküm olundu.<br><br>Tahrîren fî-evâhiri Şevvâli’l-mükerrem li-sene selâse ve selâsîn ve elf.<br><br>Şuhûdü’l-hâl: Abdi Çavuş b. Receb, Hacı Mahmud b. Ali, Hüseyin b. Mustafa, Rıdvan b. Abdullah, Derviş Mehmed b. Ali, Derviş Mehmed b. Osman, Şaban b. Arslan, Mehmed b. Mustafa, Hasan b. Mustafa ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39561"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39563"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b261"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o386"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>