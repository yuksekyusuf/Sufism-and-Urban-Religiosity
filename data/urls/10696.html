﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 185<br>Hüküm no: 153<br>Orijinal metin no: [22b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Ağa mahallesinden Havva bt. Ali’nin, vefat eden kocasının alacağından kendisine düşen hisseyi istemesi</b><br><br>İsbât-ı verâset<br><br>Mahmiye-i İslâmbol’da Küçükayasofya kurbünde Hüseyin Ağa mahallesinde sâkine ve zâtı vech-i şer‘î üzere mu‘arrefe olan işbu râfi‘atü’l-vesîka Havva bt. Ali nâm hatun meclis-i şer‘-i şerîf-i enverde Mehmed Sadık b. Mehmed Said nâm kimesne mahzarında üzerine da‘vâ ve takrîr-i kelâm edip mahalle-i mezbûre sâkinlerinden ve on iki bin akçe mehr-i müeccel tesmiyesiyle zevc-i dâhilim olup vilâyet-i Rumeli’nde Demirhisâr kazâsından gelir iken esnâ-i tarîkde bundan akdem vefât eden Süleyman b. Mustafa’nın işbu Mehmed Sadık zimmetinde cihet-i karzdan beş guruş alacak hakkı olup meblağ-ı mezbûru kable’l-ahz ve’l-istifâ zevcim mezbûr Süleyman fevt olmağla zevcim müteveffâ-yı mezbûrun zâhirde benden gayrı vâris-i ma‘rûf ve ma‘rûfesi olmayıp terekesinin rub‘u bana ve selâse-i erbâ‘ı cânib-i beytü’l-mâle âid ve râci‘ olmağla meblağ-ı mezbûr beş guruşdan benim rub‘ hisseme isâbet eden elli para hisse-i irsiyemi mezbûr Mehmed Sadık’dan hâlâ taleb ederim, suâl olunup alıverilmesi matlûbumdur dedikde gıbbe’l-istintâk mezbûr Mehmed Sadık cevâbında müteveffâ-yı mezbûr Süleyman’a cihet-i karzdan hâlâ zimmetinde beş guruş deyni olduğunu ikrâr lâkin müdde‘iye-i mezbûre Havva Hatun müteveffâ-yı mezbûrun zevce-i menkûhası olduğunu inkâr edicek, müdde‘iye-i mezbûre Havva Hatun’dan ber-vech-i muharrer müdde‘âsını mübeyyin beyyine taleb olundukda udûl-ı ahrâr-ı ricâl-i Müslimînden ve mahalle-i mezbûre ahâlisinden Çukadâr Mustafa b. Mehmed ve Bekçi es-Seyyid Ahmed b. es-Seyyid Ömer nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ mahmiye-i İslâmbol’da Küçükayasofya kurbünde Hüseyin Ağa mahallesi ahâlisinden olup vilâyet-i Rumeli’de Demirhisâr kazâsından gelir iken esnâ-i tarîkde bundan akdem vefât eden Süleyman b. Mustafa nâm kimesne işbu müdde‘iye-i mezbûre Havva Hatun’un on iki bin akçe mehr-i müeccel tesmiyesiyle zevc-i dâhili olup müteveffâ-yı mezbûrun müdde‘iye-i mezbûreden gayrı zâhirde vâris-i ma‘rûf ve ma‘rûfesi olduğu ma‘lûmumuz değildir, biz bu husûsa bu vech üzere şâhidleriz, şehâdet dahi ederiz deyü herbiri mezbûr Mehmed Sadık muvâcehesinde edâ-i şehâdet-i şer‘iye etdiklerinde gıbbe ri‘âyeti şerâiti’l-kabûl şehâdetleri makbûle olmağın mûcebince ba‘de’l-hükm ve’t-tenbîh mâ-vaka‘a.<br><br>Fî 7 Muharrem sene 1197<br><br>Şühûdü’l-hâl: Molla Ali b. Halil, Hacı Hasan b. Osman, Bekçi es-Seyyid Ahmed b. es-Seyyid Ömer, Çukadâr Mustafa b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=10695"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10697"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b185"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o673"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>