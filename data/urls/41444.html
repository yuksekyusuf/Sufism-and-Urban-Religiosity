﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 325<br>Hüküm no: 295<br>Orijinal metin no: [90b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Hasan’ın arsasını Yahya Çelebi b. Mehmed’e hibe ettiği ve vasiyetini yerine getirmek üzere adı geçen Yahya Çelebi’yi vasî tayin ettiği</b><br><br>Mahmiye-i İstanbul’da Kasım Ağa Mahallesi sâkinelerinden Âişe bt. Hasan nâm hatun tarafından husûs-ı âti’z-zikri ikrâra vekîl olup mezbûrenin zâtını ma‘rifet-i şer‘iye ile ârifân <<olan>> İbrahim Efendi b. Mahmud el-imâm ve el-Hâc Abdurrahman b. Mustafa şehâdetleri ile şer‘an vekâleti sâbite olan es-Seyyid Ali Çavuş b. Mustafa meclis-i şer‘-i şerîf-i enverde müvekkile-i mezbûrenin kız karındaşının oğlunun oğlu işbu râfi‘u’l-kitâb Yahya Çelebi b. Mehmed nâm kimesne mahzarında bi’l-vekâle ikrâr ve takrîr-i kelâm edip müvekkile-i mezbûre Âişe silk-i mülkünde münselik olup mahalle-i mezbûrede vâki‘ bir tarafdan mezbûr Yahya Çelebi mülkü ve bir tarafdan mahalle-i mezbûre müezzinine meşrûta vakıf menzil ve bir tarafından Aynî Hatun menzili ve bir tarafından tarîk-ı âm ile mahdûd tûlen ve arzan bi-hesâb-ı terbî‘î altmış zirâ‘ mülk arsasını hîbe-i sahîha-i şer‘iye ile mezbûr Yahya Çelebi’ye hîbe ve temlîk ve teslîm edip ol dahi meclis-i hîbede ittihâb ve kabûl ve kabz eyledi fîmâ-ba‘d mârrü’z-zikr arsa mezbûr Yahya Çelebi’nin mülk-i mevhûbesi olmuşdur keyfe mâ yeşâ’ ve yahtâr mutasarrıf olsun dedikde gıbbe’t-tasdîkı’ş-şer‘î yine vekîl-i mezbûr es-Seyyid Ali Çavuş meclis-i şer‘de merkūm Yahya Çelebi mahzarında i‘âde-i kelâm edip müvekkilem mezbûre Âişe eğer bi-emrillâhi te‘âlâ vefât edersem cemî‘ mâlımı kabz ve içinden mu‘tâd-ı muvahhidât üzre techîz ve tekfînim görüp bâkīsini vereseme îsâl ve teslîm eylesin deyü vasiyet ve ta‘yîn edip bu vasiyetini tenfîze mezbûr Yahya Çelebi’yi vasîyy-i muhtâr nasb ve ta‘yîn eyledi dedikde mezbûr Yahya Çelebi dahi vesâyet-i mezbûreyi kabûl ve merâsimini kemâ-yenbagī edâya ta‘ahhüd etmeğin mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâdis aşer min-şehri Rebî‘i’l-evvel li-sene ihdâ ve tis‘în ve elf.<br><br>Şuhûdü’l-hâl: es-Seyyid Cafer Efendi b. [Abdü]lkerim, Ali Beşe b. Hasan el-Haffâf, es-Seyyid Mehmed Çelebi b. Cafer, Halil Beşe b. el-Hâc Abdullah, Mustafa Beşe b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=41443"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41445"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b325"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o410"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>