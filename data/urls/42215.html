﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 133<br>Hüküm no: 109<br>Orijinal metin no: [19b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Bosnalı Süleyman Ağa’nın eşi Hatice Hanım’ın vekili Osman Efendi’nin, Çavuş Salih Ağa aleyhindeki alacak davasının reddedilmesi</b><br><br>Ma‘ruz,<br><br>Rumeli’de Pirlepe kasabasında bundan akdem vefât eden Serbevvâbîn-i hâssa Bosnavî Süleyman Ağa [b.] Abdullah’ın verâseti İstanbul’da sâkine zevce-i metrûkesi Hadice Hanım bt. Testerecizâde el-Hâc Mehmed b. Abdullah ile Bosna’da Novi kasabasında sâkinler li-ebeveyn er karındaşının oğlunun oğulları İbrahim ve Ahmed’e ba‘de’l-inhisâr mezbûre Hadice Hanım tarafından zikri âtî husûsda vekîl olduğu zât-ı mezbûreyi ma‘rifet-i şer‘iyye ile ârifân müderrisîn-i kirâmdan İbrahim Efendi b. Mahmud Efendi ve Ömer Efendi b. Mustafa şehâdetleriyle vech-i şer‘î üzere sâbit olan Osman Efendi b. Mustafa mahfil-i şer‘iyyâtda Çavuş Salih Ağa b. Ali mahzarında müvekkilim mezbûre Hadice Hanım’ın zevci ba‘de’l-vefât sâlifü’l-beyân Pirlepe kasabasında olan eşyâ ve nükūdunu Pirlepe kasabasında beytülmâl emîni mîr-i alem İbrahim Ağa bi’l-emâne kabz etmekle tereke-i mezbûreden eşyâ ve nükūddan hisse-i irsiyesini mezbûr beytülmâl emîni İbrahim Ağa’dan ahz u kabza ve bu tarafda kendüye teslîme ol vakitde vekîl-i şer‘îsi olan gāib ani’l-beled Kahveci Hasan ile ma‘an bâ-fermân-ı âlî mübâşir ta‘yîn olunan mezbûr Salih Ağa mahfil-i mezbûrdan vekîl-i mezbûr ile ber-mûceb-i defter-i kassâm müvekkilem mezbûre Hadice Hanım’ın hissesine isâbet eden eşyâyı müvekkilem mezbûra getirip teslîm edip, lâkin nükūd terekesinden hissesi olan dört yüz elli guruşu mübâşir-i merkūm yedinde kalmağla bi’l-vekâle taleb ederim deyü ba‘de’d-da‘vâ ve’l-inkâr müdde‘î-i mezbûr Osman Efendi ber-vech-i muharrer müdde‘âsını isbâtdan izhâr-ı acz ile istihlâf etmeğin gıbbe’t-tahlîfi’ş-şer‘î mûcebiyle husûs-ı mezkûr için mezbûr Osman Efendi mübâşir-i merkūm Salih Ağa’ya bilâ-beyyine-i âdile bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî-gurre-i Şa‘bân sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42214"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42216"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b133"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o596"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>