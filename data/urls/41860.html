﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 349<br>Hüküm no: 330<br>Orijinal metin no: [82a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abraham ve kardeşi Agob’un müşterek menzillerini Elenaya bt. Anaştaş’a satmaları</b><br><br>Fi’l-asl vilâyet-i Anadolu’da medîne-i Tokat’da Buzluk Çilehâne mahâllesi ahâlîlerinden olup mahmiye-i İstanbul’da Mahmudpaşa Hanı’nda ticâret vechi üzere sâkin Abraham ve Agob veledey Melkon nâm zimmîler mahmiye-i mezbûrede meclis-i şer‘-i şerîf-i enverde merkūm Agob’un hâlâ zevcesi olan işbu bâ‘isetü’s-sifr Elenaya bt. Anastaş nâm Nasrâniye tarafından husûs-ı âti’z-zikre vekîl-i şer‘îsi olan Bedros v. Serkiz nâm zimmî muvâcehesinde her biri ikrâr ve takrîr-i kelâm edip akd-i âti’l-beyanın sudûruna değin ale’l-iştirâki’s-seviy yedimizde mülk ve hakkımız olup mârrü’z-zikr Çilehâne mahâllesinde vâki‘ Makdisi? Müyesser nâm zimmî mülkü ve bir tarafdan Artin nâm zimmî mülkü ve bir tarafdan Buzluk bahçesi ve bir tarafdan tarîk-i âm [ile] mahdûd ve mümtâz bir bâb fevkānî oda ve bir bâb tahtânî oda ve fırın ve bi’r-i mâ ve zât-ı eşcâr-ı müsmire ve gayr-ı müsmireyi müştemil menzilimizi cümle tevâbi‘ ve levâhıkı ile müvekkile-i mezbûre Elenaya tarafeynden îcâb ve kabûlü hâvî [82b] bey‘-i bâtt-ı sahîh-i şer‘î ile altı yüz guruşa vekîl-i mesfûra bey‘ ve temlîk ol dahi müvekkilesi mezbûre için ber-vech-i muharrer iştirâ ve temellük ve kabûl eylediğinden sonra semeni olan meblağ-ı mezbûre Elenaya cihet-i deyn-i şer‘îden zimmetimde edâsı lâzım olan altı yüz guruşa takās edip vekîl-i mezbûr dahi müvekkilesi için mukāssa ve kabûl eyledi ba‘de’l-yevm menzil-i mahdûd-ı mezkûr müvekkile-i mezbûrenin mülk-i müşterâsı ve hakk-ı sarfı olup mülkiyet üzere mahâllinde zabt u tasarrufa müvekkile-i mezbûreyi taslît eylediğimizden mâ‘adâ menzil-i mahdûd-ı mezkûr içinde mevcûd esâs-ı beyt ve evân-ı nühâsiye ve gayr-ı nühâsiye ve sâir ismi mâl ıtlâk olunur cümle eşyâda dahi bizim vechen mine’l-vücûh ve sebeben mine’l-esbâb alâka ve medhalimiz yokdur cümlesi müvekkile-i mezbûrenin malı ve mülküdür dediklerinde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ ve’l-ışrîn min-şehri Rebî‘i’l-âhir li-sene sitte aşere ve mi’e ve elf.<br><br>Şuhûdü’l-hâl: Hüseyin Efendi b. Himmet, İsmail Efendi kâtib, Ömer Efendi kâtib, Mehmed Emin Efendi kâtib, el-Hâc Yusuf b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=41859"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41861"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b349"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o611"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>