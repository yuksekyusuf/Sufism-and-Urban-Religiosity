﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 266<br>Hüküm no: 410<br>Orijinal metin no: [78b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Donanma kalyonları için noksan kalan kerestenin temini</b><br><br>İftihârü’l-emâcid ve’l-ekârim câmi‘ü’l-mehâmid ve’l-mekârim el-muhtassu bi-mezîdi inâyeti’l-meliki’d-dâim bi’l-fi‘il Âsitâne-i sa‘âdetimde hâssa bostancıbaşı olan (°) -dâme mecdühû- tevkī‘-i refî‘-i hümâyûn vâsıl olucak ma‘lûm ola ki, inşâallâhu te‘âlâ sene-i âtiyede rûy-ı deryâya ihrâc olunacak Donanma-yı hümâyûnum kalyonları mühimmâtı içün iktizâ eden ecnâs-ı kereste düstûr-ı mükerrem müşîr-i müfahham nizâm vezîrim ve kapudanım paşa -edâmallâhu te‘âlâ iclâlehû- tarafından gelen müfredât defteri mûcebince İznikmid sükkânından kat‘ ve naklolan ecnâs-ı keresteden mâ‘adâ tekmîli için kereste kat‘ı dahi iktizâ etmekle imdi sen ki bostancıbaşı-yı mûmâ-ileyhsin, lâzım gelen ücret-i kat‘ ve nakliyeleri hîn-i teslîmde mübâşir yedinden bi’t-tamâm edâ ve teslîm olunup bir akçeleri ketm olunmamak şartıyla irsâl olunan mühürlü ve nişânlı mevkūfât defteri sûreti mûcebince Üsküdar korusunda kat‘ ve ta‘yîn olunan iskeleye nakl ve vakt ü zamânıyla kabzına memûr olana teslîminde ziyâde dikkat ve ihtimâm edip avk u tehîrden ve bu bahâne ile celb-i mâl için re‘âyâ fukarâsına zulm ü ta‘addîden be-gāyet ihtirâz ve ictinâb eyleyesiz deyü fermân-ı âlîşânım sâdır olmuşdur. Buyurdum ki hükm-i şerîfimle vardıkda bu bâbda vech-i meşrûh üzere şeref-yâfta-i sudûr olan işbu emr-i celîlü’l-şân-ı vâcibü’l-imtisâl ve lâzımü’l-ittibâ‘ın mazmûn-ı itâ‘atimizle âmil olup hilâfıyla vaz‘ u hareketden be-gāyet ihtirâz ve ictinâb eyleyesin, şöyle bilesin, alâmet-i şerîfe i‘timâd kılasın.<br><br>Li-sene tis‘a ve ışrîn ve mi'e ve elf.<br><br>Elvâh-ı karaağaç kalyon 100 aded Mavla? karaağaç 14 aded Haçlık karaağaç kalyon 68 aded Manuvile argad kalyon 60 aded Argad kalyon 3 aded Dümen kalyon 2 aded Eğer? ve eğirmen? kalyon 72 aded Preçol-ı kebîr 40 aded </p>          <br><a title="Önceki sayfa" style="text-decoration:none" href="./ayrmetin.php?idno=36861"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36863"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b266"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o336"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>