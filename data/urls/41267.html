﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 157<br>Hüküm no: 118<br>Orijinal metin no: [31a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâliha bt. Abdullah’ın alacak davasında torununun babası Hüseyin’le sulh olduğu</b><br><br>Mahrûse-i Galata muzâfâtından kasaba-i Kasımpaşa’da Sirkeci Mahallesi’nde sâkin Hasan b. Hüseyin nâm sagīrin ceddesi ve hâdınesi Sâliha bt. Abdullah nâm hatun meclis-i şer‘-i hatîrde işbu bâ‘isü’l-kitâb sagīr-i mezbûrun babası mezbûr Hüseyin mahzarında ikrâr-ı tâm ve takrîr-i kelâm edip bundan akdem sadriye kızım olup sagīr-i mezbûr Hasan’ın vâlidesi olan Fâtıma nâm hatun vefât etdikde hakk-ı hıdâne benim olmağla sagīr-i mezbûr hacr ve terbiyemde olmağın nafaka ve kisvesi için babası mezbûr Hüseyin üzerine kıbel-i şer‘den beher yevm sekizer akçe farz ve takdîr olunup vakt-i zarûretde istidâneye ve lede’z-zafer babası mezbûra rücû‘a bana izin verilmekle ben-dahi [31b] âhardan istidâne ve sagīr-i mezbûrun levâzım-ı zarûriyesine harc ve sarf eylediğim yevmî sekizer akçeden yedi senede müctemi‘ olan yirmi bin yüz altmış akçenin mukaddemâ beş bin akçesini mezbûr Hüseyin yedinden alıp kabz edip lâkin meblağ-ı mezbûr yirmi bin yüz altmış akçeyi bi’t-tamam ahz eyledim deyü yedine hüccet-i şer‘iye verdiğimden sonra hâlâ bâkī kalan on beş bin yüz altmış akçeyi mezbûr Hüseyin’den taleb ve da‘vâ eylediğimde beynimizde münâza‘ât-ı kesîre vâkı‘a olmuşidi el-hâletü hâzihî muslihûn tavassut edip da‘vâ-yı mezbûrdan mezbûr Hüseyin <<Ağa>> ile beynimizde on kıt‘a esedî guruş üzerine inşâ-i akd-i sulh eylediklerinde ben-dahi sulh-i mezbûru kabûl ve bedel-i sulh olan meblağ-ı mezbûr on guruşu mezbûr Hüseyin yedinden bi’t-tamam ve’l-kemâl ahz ü kabz eyleyip meblağ-ı bâkī-i mezbûra ve sagīr-i mezbûrun nafakasına müte‘allika cemî‘ de‘âvî ve mutâlebât ve eymân ve muhâsamâtdan mezbûr Hüseyin’in zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim ba‘de’l-yevm mezbûr Hüseyin ile vechen mine’l-vücûh da‘vâ ve nizâ‘ım yokdur dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ aşer min-Muharremi’l-harâm li-sene ihdâ ve tis‘în ve elf.<br><br>Şuhûdü’l-hâl: Mustafa Efendi b. Mehmed el-imâm, Ramazan Beşe b. İsmail, Mehmed b. Murtaza, İbrahim Beşe b. Abdullah, Receb Beşe b. İsmail.</p>          <br><a title="Önceki sayfa" style="text-decoration:none" href="./ayrmetin.php?idno=41266"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41268"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b157"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o470"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>