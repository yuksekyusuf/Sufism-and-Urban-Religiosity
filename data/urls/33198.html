﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 319<br>Hüküm no: 300<br>Orijinal metin no: [69b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi b. Ömer’in yağcı bakkal dükkânını oğlu Mustafa Efendi’ye sattığı</b><br><br>Mahzen mübâya‘ası<br><br>Âsitâne-i aliyyede vâki‘ nişastacı esnâfından el-Hâc Mehmed Efendi b. Ömer nâm kimesne meclis-i şer‘-i şerîf-i enverde sulbî kebîr oğlu bâ‘isü’l-vesîka Mustafa Efendi tarafından zikri âtî husûsu tasdîka vekîl-i şer‘îsi Hafız İsmail Efendi b. Mustafa mahzarında bakkālân pazarbaşısı Süleyman Ağa b. Ömer ve Bölükbaşı Abdi Çelebi b. Mehmed ve sâir nizâm ustaları hâzır oldukları hâlde ikrâr-ı tam ve takrîr-i kelâm edip mahmiye-i İstanbul hısnı ebvâbından Zindân kapısı hâricinde Yoğurtçu sokağında Ahî Çelebi Câmi‘-i şerîfi civârında kâin taş mahzen demekle ma‘lûm bir bâb yağcı bakkāl dükkânı derûnunda mevcûde beyne’l-hıref gedik ta‘bîr olunur bir kantar ve bir terâzî ma‘a derâhim ve sâir âlât-ı lâzıme-i ma‘lûmenin yüz yirmi sehm i‘tibâriyle otuz sehmi akd-i âti’z-zikrin sudûruna değin benim ve doksan sehmi oğlum müvekkil-i mezbûr Mustafa Efendi’nin yedimizde iştirâken ve şâyi‘an emvâlimiz olmağla hâlâ ben ber-vech-i muharrer mâlik olduğum otuz sehm hissemi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile oğlum müvekkil-i mezbûr Mustafa Efendi’ye beş yüz guruşa bey‘ ve temlik ve vech-i lâyıkı üzere teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl eyledikden sonra semeni olan meblağ-ı merkūm beş yüz guruş mutâlebesine müte‘allika âmme-i da‘vâdan oğlum müvekkil-i merkūm Mustafa Efendi’nin zimmetini kabûlü hâvî ibrâ ve iskāt eyledim ba‘de’l-yevm âlât-ı lâzıme-i muharrere-i mezkûrenin mecmû‘u oğlum müvekkil-i mezbûr Mustafa Efendi’nin emvâl-i müşterâsı ve hakk-ı sırfı olup benim aslâ ve kat‘a alâkam kalmamışdır dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 8 S sene 1238.<br><br>Şühûdü’l-hâl: Yağcı İbrahim İbiş, el-Hâc Kadri Efendi, Pirin[c]ci es-Seyyid Mustafa Ağa, Revgan-ı zeyt Kethudâsı el-Hâc Hüseyin Ağa, Uncu Kürt Halil ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=33197"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33199"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b319"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o406"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>