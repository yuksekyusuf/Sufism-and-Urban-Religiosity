﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 5 Numaralı Sicil (H. 983 - 984 / M. 1575 - 1576)<br>cilt: 32,&nbsp;sayfa: 114<br>Hüküm no: 154<br>Orijinal metin no: [102-1, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ayasofya Câmi‘-i kebîri yakınındaki Üsküblü mahallesinde kâin evin Ferruh Bey’e satılması</b><br><br>Nakībü’l-eşrâf iken vefât eden merhûm ve mağfûrun leh Seyyid Muharrem b. Seyyid Tâceddin’e kıbel-i şer‘den mansûb vasî olan ve hasm-ı şer‘î mahzarında âti’z-zikr bey‘a vekâleti Nefîse Hâtun bt. Seydi Bey adlı müteveffânın zevcesi tarafından bimâ hüve tarîkü’s-sübût şer‘an sâbit olan Seyyid Şaban b. Seyyid Abdülaziz, vekâleten ve vesâyeten hâfiz-ı hâze’l-kitâb fahrü’l-e‘âzım ve’l-efâhim Ferruh Bey b. Abdürrahim’e muhallefât-ı müteveffâ-yı mezbûr dâhilindeki, mahmiye-i Kostantıniyye mahallâtından câmi‘-i Ayasofya-i kebîr kurbundaki Üsküblü mahallesinde kâin ve ahırı, üstte aralarında selâmlık bulunan iki odayı, altta ise bir oda ve bir anbarı hâvî bulunan, hudûdu iki tarafdan mezbûre Nefîse Hâtun mülküne bir tarafdan müteveffâ-yı merkūm türbesine, diğer tarafdan tarîk-i âma müntehî bulunan cemî‘-i menzili cümle hukūkuyla üç bin tâmmü’l-vezn sahîhü’l-ayâr altın semen-i mu‘ayyen-i makbûz ile bi’l-vekâle bey‘ etti. Ali b. Abdi ve Hasan b. Abdullah’ın şehâdetleriyle iştirâyı ikrâra vekâleti sâbit olan vekîl Piyâle Bey b. Abdullah, mezbûr Ferruh Bey’in menzil-i mahdûd-ı mezbûru semen-i merkūm ile ondan iştirâ ettiğini ikrâr etti. Mebî‘-i mezbûrun meclis-i tâlibînde tekrâr tekrâr bey‘a arz edilmesinden ve semenin meblağ-ı merkūmda karar kılmasından sonra tarafeynden de bi’l-muvâcehe tasdîk edilerek işbu mübâya‘a vâki‘ oldu. Cerâ zâlike ve hurrire fî evâhiri şehri Ramazâni’l-mübârek sene 983.<br><br><br>Şuhûdü’l-hâl: İlyas Ağa b. Abdullah, Hüsrev b. Abdullah, Mehmed b. Hüseyin ve gayruhüm mine’l-hâzırîn</p>          <br><a title="Önceki sayfa" style="text-decoration:none" href="./ayrmetin.php?idno=18172"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18174"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt005&bsm=glt005b114"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt005&bsm=glt005o183"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>