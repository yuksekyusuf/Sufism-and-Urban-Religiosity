﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 472<br>Hüküm no: 559<br>Orijinal metin no: [86b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma bt. İbrahim’in sahibi olduğu ev ve müştemilatını satması</b><br><br>2500 guruş menzil<br><br>Mahrûse-i Galata’ya muzâfe kasaba-i Beşiktaş’da sâkine ve zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan Fatıma bt. İbrahim nâm hatun meclis-i şer‘-i şerîf-i enverde işbu bâ‘iseyü’l-vesîka kendinden asıl ve dâmâdı Mehmed Şakir Ağa b. Mustafa tarafından husûs-ı âti’l-beyânda tasdîka vekîl-i şer‘îsi Hüseyin Ağa b. Ali mahzarında ikrâr-ı tam ve takrîr-i kelâm edip akd-i âti’z-zikrin sudûruna değin müstakılleten yedimde mülk ve hakkım olup mahmiye-i İstanbul’da Mahmud Paşa-yı Veli kurbünde Servi sokağında vâki‘ bir tarafdan Perdeci Hüseyin Ağa arsası ve bir tarafdan Zenneci el-Hâc İbrahim Ağa arsası ve bir tarafdan Mehmed Necib Efendi arsası ve bir tarafdan tarîk-i hâs ile mahdûd tahtânî ve fevkānî iki bâb oda ve bir sofa ve tahtapûş ve iki kenîf ve bir bi’r-i mâ ve bir mikdâr havluyu müştemil bir bâb mülk menzilimi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile merkūmân Mehmed Şakir Ağa ve Hüseyin Ağa’ya ale’l-iştirâki’s-seviyy üç bin beş yüz guruşa bey‘ ü temlik ve teslîm eylediğimde onlar dahi ber-vech-i muharrer iştirâ ve temellük ve tesellüm ve kabz ü kabûl eylediklerinden sonra semeni olan meblağ-ı mezbûr üç bin beş yüz guruşu müşteriyân-ı merkūmân bana def‘ ü teslîm, ben dahi yedlerinden tamamen ahz ü kabz eyledim. Fîmâ-ba‘d menzil-i mahdûd-ı mezkûr merkūmân Mehmed Şakir Ağa ve Hüseyin Ağa’nın ale’l-iştirâki’s-seviyy mülk-i müşterâları ve hakk-ı sırfları olup benim kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika da‘vâdan her birimiz bi’l-asâle âharın zimmetini ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 28 L sene [1]242.<br><br>Şühûdü’l-hâl: Muhzır Ebûbekir Çelebi, Berber Mehmed Ağa, Muhzır Ali Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38938"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38940"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b472"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o485"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>