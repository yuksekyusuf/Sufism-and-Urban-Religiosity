﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 318<br>Hüküm no: 252<br>Orijinal metin no: [57a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kolancı Süleyman Ağa’nın varislerinin vasi Abdullah Çelebi’nin zimmetini ibra ettikleri</b><br><br>Kezâlik münhasıra oldukdan sonra müteveffât-ı mezbûre Ümmühani Hatun’un dâmâdı ve hayâtında vekîli ve bâ-hüccet-i şer‘iyye vasiyy-i muhtârı olan mezbûr el-Hâc Ali ile mezbûr Ömer Efendi ve mezbûr Hüseyin ve zâtları ta‘rîf-i şer‘î ile mu‘arrefe olan mezbûre Fâtıma Hatun ve Âişe Hatun meclis-i ma‘kūd-ı mezkûrda müteveffâ-yı evvel-i mezbûr Kolancı Süleyman Ağa’nın vesâyâsını tenfîze bâ-hüccet-i şer‘iyye vasiyy-i muhtârı olmağla terekesine bi’l-vesâye vâzı‘ü’l-yed olan bâ‘isü’l-kitâb es-Seyyid Abdullah Çelebi b. Mehmed mahzarında her biri bi’l-asâle ve bi’l-vesâye ikrâr ve takrîr-i kelâm edip müteveffâ-yı evvel-i mezbûr Kolancı Süleyman Ağa’nın terekesini tahrîr ve ba‘de-ihrâci’l-masârıf ber-mûceb-i defter-i kassâm-ı askerî mûrisemiz müteveffât-ı mezbûre Ümmühani Hatun’un hissesine tereke-i menkūlesi semeninden isâbet eden elli dört bin altı yüz kırk iki akçenin yirmi yedi bin akçesini mezbûre Ümmühani Hatun vasiyy-i mezbûr es-Seyyid Abdullah Çelebi yedinden kendi kabz edip ba‘de-vefâtihâ bâkī yirmi yedi bin altı yüz kırk iki akçesini dahi mezbûr el-Hâc Ali vesâyeti hasebiyle müteveffâ-yı evvel-i mezbûrun terekesinden olmak üzere vasiyy-i mezbûr es-Seyyid Abdullah Çelebi yedinden kabz edip ve müteveffâ-yı evvel-i mezbûrun zikr olunan el-Hâc Hasan mahâllesinde vâki‘ bey‘ olunan mülk menzili semeninden dahi mûrisemizin hissesine isâbet eden kırk dokuz bin iki yüz doksan bir akçeyi vasiyy-i mezbûr bize def‘ u teslîm, biz dahi ber-vech-i muharrer meblağ-ı mezkûru bi’l-asâle ve bi’l-vesâye vasiyy-i mezbûr es-Seyyid Abdullah Çelebi yedinden bi’t-tamâm ve’l-kemâl alıp kabz eyledik, min-ba‘d mûrisemiz müteveffât-ı mezbûrenin hisse-i mezkûrelerinden vasiyy-i mezbûr yedinde bir akçe ve bir habbe hakkımız bâkī kalmayıp zamân-ı vesâyetinde cemî‘ makbûz ve masrûfuna müte‘allıka âmme-i da‘vâdan mezbûr es-Seyyid Abdullah Çelebi’nin zimmetini ibrâ ve ıskāt eyledik dediklerinde gıbbe’t-tasdîkı’ş-şer‘î vâki‘ hâli ilâ-âhırihî.<br><br>Fi’t-târîhi’l-mezbûr li-seneti’l-merkūme.<br><br>Eş-şâhid[ûnü’s]-sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=38056"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38058"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b318"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o552"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>