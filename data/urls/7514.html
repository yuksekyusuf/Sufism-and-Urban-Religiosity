﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 376<br>Hüküm no: 474<br>Orijinal metin no: [61a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarraf Avanis v. Agop’a borcunu ödemesi için Mehmed Emin’e yapılan tenbih</b><br><br>Bâ-mühr-i hazret-i efendi<br><br>Ma‘rûz<br><br>Sahib-i arzuhâl Sarrâf Avanis v. Agop meclis-i şer‘de el-Hâc Mehmed Emin b. Şehrî Mehmed Efendi ile terâfu‘larında mezbûrun zimmetinde cihet-i karz-ı şer‘îden iki bin beş yüz otuz bir guruş hakkım olup hatta yüz altmış iki senesi Şa‘bâni’l-mu‘azzam’ı gurresinde huzûr-ı Müslimînde meblağ-ı mezkûr cihet-i mezkûreden zimmetinde bana deyni olduğunu ikrâr dahi etmişidi suâl olunup alıverilmesi matlûbumdur deyü ba‘de’d-da‘vâ ve’s-suâl ve’l-inkâr müdde‘î-i mesfûr Avanis müdde‘âsını lede’t-tezkiye adâletleri zâhir olan Küçük Ayasofya Câmi‘-i şerîfi’nde Müezzinbaşı el-Hâc Ali b. Osman ve sâbıkā Cebeciler başhalîfesi Abdullah Efendi b. İsmail ve Piyâde Beyi Ömer Ağa b. Ahmed şehâdetleriyle mezbûr el-Hâc Mehmed Emin muvâcehesinde vech-i şer‘î üzere isbât etmeğin mûcebince meblağ-ı mezkûr iki bin beş yüz otuz bir guruşun mesfûr Avanis’e tamamen edâsıyla mezbûr el-Hâc Mehmed Emin ilzâm olunduğu huzûr-ı âlîlerine i‘lâm olundu bâkī fermân hazret-i veliyyü’l-emrindir.<br><br>Fî 3 Zilhicce sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7513"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7515"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b376"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o600"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>