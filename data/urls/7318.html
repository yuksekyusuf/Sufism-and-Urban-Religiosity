﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 261<br>Hüküm no: 278<br>Orijinal metin no: [36b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Veli Beşe b. Mustafa’nın cariyesi Ahıskalı Hurum’un hür olduğunu ispat ettiğinden kendisinin ve küçük kızı Ayşe’nin serbest bırakıldığı</b><br><br>Ma‘rûz<br><br>Rıkkıyete sebk-i inkıyâdı olmağla taraf-ı şer‘-i enverden ber-vech-i âtî da‘vâya me’zûne olan orta boylu açık kara kaşlı kara gözlü Hurum nâm Nasrâniye meclis-i şer‘-i enverde kendiye rakīkası olmak üzere vâzı‘u’l-yed olup Mumcu Mehmed Beşe mübâşeretiyle ihzâr-ı şer‘ olunan yirmi dokuz bölük yoldaşlarından Veli Beşe b. Mustafa muvâcehesinde ben vilâyet-i Anadolu’da Ahıska kazâsına tâbi‘ Canbazlı nâm karye re‘âyâsından Manuk v. Sadovi nâm zimmînin firâş-ı sahîhinden hâsıla ve zevce-i menkûhası Benar bt. Kirkor nâm zimmiyeden mütevellide olup ebeveynim mesfûrândan birine rık târî olmamış ben ve yedimdeki işbu sadriye sagīre kızım Âişe’den herbirimiz hürretü’l-asl iken mezbûr Veli Beşe bizlere bi-gayr-ı hakkın rakīkaları olmak üzere vaz‘-ı yed eder üzerimizden yed-i âdiyesi ref‘ ve izâle ve sebîlimiz tahliyesiyle tenbîh taleb ederim deyü ba‘de’d-da‘vâ ve’s-suâl mezbûr Veli Beşe cevâbında fi’l-vâki‘ müdde‘iye-i mevsûfe-i mezkûreye târih-i i‘lâmdan bir buçuk sene mukaddem Gürcistan’da Andi nâm karyede Mustafa nâm kimesneden yedinde Gürciyyetü’l-asl câriyesi olmak üzere yüz otuz dört guruşa müşteriye-i câriye-i memlûkemdir deyü vaz‘-ı yedini ikrâr lâkin ber-vech-i muharrer hürriyetini inkâr etmeğin müdde‘iye-i mevsûfe-i mezkûre müdde‘âsını ahrâr-ı ricâl-i Müslimînden ve mârrü’z-zikr Canbazlı karyesi ahâlîsinden İstanbul’da Paşakapısı’nda Hancı Hasan b. Mustafa ve Tuz Paşa biraderi silâhşör ağa menzilinde sâkin Ali b. Ahmed nâm kimesneler şehâdetleriyle mezbûr Veli Beşe muvâcehesinde vech-i şer‘î üzere ba‘de’l-isbât ve’t-ta‘dîl ve’l-kabûl mûcebiyle hükmolunup müdde‘iye-i mevsûfe-i mezkûre Hurum ile sadriye sagīre kızı Âişe’den kasr-ı yed ve sebîlleri tahliyesiyle mezbûr Veli Beşe’ye tenbîh olunduğu Bâb’dan huzûr-ı âlîlerine i‘lâm olundu.<br><br>Fî 16 Receb sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7317"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7319"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b261"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o624"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>