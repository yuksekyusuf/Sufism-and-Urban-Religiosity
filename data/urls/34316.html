﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 168<br>Hüküm no: 138<br>Orijinal metin no: [26b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Berber gediği satışı</b><br><br>Berber<br><br>Âsitâne-i aliyye’de vâki‘ berber esnâfından Mehmed b. İbrahim nâm kimesne savb-ı şer‘-i enverden mezûnen irsâl olunan Başkâtib eşrâf-ı kuzâtdan mevlânâ İbrahim Ârif Efendi’nin [Efendi] mahmiye-i İstanbul hısnı ebvâbından Ahırkapı hâricinde vâki‘ Berber es-Seyyid Hasan Ağa b. Mehmed’in dükkânında huzûr-ı Müslimînde akdeylediği meclis-i şer‘de hademe-i hâssadan Muzika Onbaşısı işbu bâ‘isü’l-vesîka Mehmed b. Memiş nâm kimesne mahzarında ikrâr-ı tâm ve takrîr-i kelâm edip mahmiye-i mezbûrede Sultan Ahmed Han -aleyhi rahmetü ve’l-gufrân- hazretleri câmi‘-i şerîfi civârında Kemeraltı nâm mahâlde kâin Başmuhâsebe’de Berber Ali Usta ismine mukayyed ve mu‘teber âhar akāra tebdîl olunan bir bâb berber dükkânı derûnundan müstahlas beyne’l-esnâf gedik ta‘bîr olunur akd-i âti’z-zikrin sudûruna değin bâ-hüccet-i şer‘iye müstakıllen yedimde emvâlim olan beş ustura ve bir kayış ve bir mir’ât ve bir bileği taşı ve sâir âlât-ı lâzıme-i ma‘lûmenin nısf-ı şâyi‘ini yedimde ibkā ve nısf-ı şâyi‘-i âharını tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile mezbûr Mehmed’e altı yüz guruşa bey‘ ü temlîk ve vech-i lâyıkı üzere teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl eyledikden sonra semeni olan meblağ-ı mezkûr altı yüz guruşu müşteri-i merkūm [27a] Mehmed bana def‘ ü teslîm ben dahi yedinden tamâmen ve kâmilen ahz u kabz etmemle mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile ibrâ ve iskāt ve her birimiz ber-vech-i muharrer âharın ibrâsını kabûl eyledik ba‘de’l-yevm âlât-ı lâzıme-i müstahlasa-i muharrere-i mezkûrenin nısf-ı şâyi‘i mezbûr Mehmed’in emvâl-i müşterâtı ve hakk-ı sırfı olup benim nısf-ı şâyi‘inde kat‘â alâka ve medhalim kalmamışdır dedikde gıbbe’t-tasdîki’ş-şer‘î vâki‘ hâli mevlânâ-yı <<mûmâ-el-mezbûr>> mûmâ-ileyh mahâllinde ketb ü tahrîr ve ma‘an meb‘ûs ümenâ-i şer‘den Çukadâr Mehmed Halid Ağa b. Ahmed ve Muhzır Mustafa Çelebi b. Hüseyin ile meclis-i şer‘-i şerîfe gelip alâ-vukū‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fî 5 min-Zilka‘deti’ş-şerîfe sene 1246<br><br>Şuhûdü’l-hâl: Hamalân Kethüdâsı Ahmed Ağa b. Mustafa, Berber Mehmed Nuri Usta b. Mehmed Emin, Köşe Ustası Ahmed Ağa b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=34315"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34317"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b168"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o537"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>