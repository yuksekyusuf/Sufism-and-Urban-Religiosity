﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 125<br>Hüküm no: 115<br>Orijinal metin no: [35a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Ağa’nın borcuna karşılık ev hissesini Mustafa Efendi’ye devredip zimmet ibrası yaptıkları</b><br><br>Zikri âtî husûsun mahallinde ketb ü tahrîri için savb-ı şer‘-i enverden me’zûnen irsâl olunan Mevlânâ Ahmed Efendi b. Hüseyin medîne-i Üsküdar’da Hacce Hatun mahallesinde sâkin umdetü erbâb[i’t]-tahrîr ve’l-kalem el-Hâc Mustafa Efendi b. el-merhûm Mehmed Efendi’nin sâkin oldukları menzile varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i şerîf ettikde medîne-i Üsküdar’da Gerede mahallesi sâkinlerinden Hüseyin Ağa nâm kimesne meclis-i ma‘kūd-ı mezkûrda işbu sâhibü’l-kitâb mûmâ-ileyh el-Hâc Mustafa Efendi mahzarında ikrâr ve takrîr-i kelâm edip mûmâ-ileyh el-Hâc Mustafa Efendi medîne-i mezbûrede Kolluk karşısında vâki‘ Şatır Fırını demekle şehîr fırında işlemek üzere mâlından mudârebe tarîkı üzere iki bin guruş bundan akdem bana def‘ ü teslîm etmiş idi meblağ-ı merkūmdan bin guruşunu yedimden ahz u istîfâ edip bâkī bin guruş zarâr tertîb etmişdir deyü zarâr da‘vâsına tasaddî eylediğimde mûmâ-ileyh el-Hâc Mustafa Efendi dahi meblağ-ı bâkī-i mezbûr bin guruşu mesârifine sarfla istihlâk etmişdin deyü benden taleb ve da‘vâ sadedinde olduğundan beynimizde münâza‘ât-ı kesîre ve muhâsamât-ı ekîde vâki‘ olmuşidi el-hâletü hâzihi beynimizde muslihûn tavassut edip beni da‘vâ-yı mezkûremden mûmâ-ileyh el-Hâc Mustafa Efendi ile otuz dokuz bin iki yüz kırk beş akçe üzer[i]ne inşâ-i akd-i sulh [35b] eylediklerinde ben dahi sulh-ı merkūmu kabûl ve bedel-i sulh olan meblağ-ı merkūm otuz dokuz bin iki yüz kırk beş akçe mûmâ-ileyh Mustafa Efendi’ye zimmetimde vâcibü’l-edâ [ve] lâzımü’l-kazâ deynim olmağla silk-i mülk-i sahîhimde münselik emlâkimden olup zikri sebk eden Hacce Hatun mahallesinde vâki‘ etrâf-ı erba‘ası sâbık Duhân gümrükçüsü Hasan Ağa ve Yamalızâde ve Hâfız ( ) mülkleri ve tarîk-i âm ile mahdûd ma‘lûmü’l-müştemilât bir bâb mülk menzilde mûrisimiz müteveffâ Şatır el-Hâc Ahmed Ağa’dan münâsaha vechi üzere irsen kırk sekiz sehm ve şirâen kezâlik kırk sekiz sehm ki cem‘an irsen ve şirâen mülküm olan doksan altı sehm hisse-i şâyi‘amı tarafeynden îcâb ve kabûlü hâvî bey‘-i bâtt-ı sahîh-i şer‘î ile otuz dokuz bin iki yüz kırk beş akçeye mûmâ-ileyh el-Hâc Mustafa Efendi’ye bey‘ ü temlîk ve teslîm eylediğimde ol dahi ber-vech-i iştirâ ve temellük ve tesellüm [ve] kabûl eyledikden sonra semeni olan meblağ-ı merkūm bâlâda zikr olunduğu vech üzere bedel-i <<sulhluk>> sulhden zimmetimde vâcibü’l-edâ deynim olan otuz bin iki yüz kırk beş akçe deynime mahsûb ve takas eylediğimde ol dahi mukāssa [ve] kabûl etmekle zikr olunan doksan altı sehm hisse-i şâyi‘amda benim kat‘â alâka ve medhalim kalmayıp mûmâ-ileyhin mülk-i müşterâsı ve hakk-ı sırfı olmuşdur menzil-i mahdûd-ı mezkûra ve kıymetine ve bâlâda mezkûr zarâr da‘vâsına müte‘allıka âmme-i de‘âvîden mûmâ-ileyh el-Hâc Mustafa Efendi’nin zimmetini ibrâ-i âmm-ı katı‘u’n-nizâ‘la ibrâ ve iskāt eylediğimde mûmâ-ileyh el-Hâc Mustafa Efendi dahi bâlâda tafsîl ve ayân olunduğu vech üzere mesârifine sarfla istihlâk eyledi deyü benden iddi‘â eylediği meblağ-ı bâkī-i merkūm bin guruşa müte‘allıka âmme-i de‘âvî ve kâffe-i mutâlebâtdan benim zimmetimi ibrâ-i âmm-ı katı‘u’n-nizâ‘la ibrâ ve iskāt eyledi dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde tahrîr ba‘dehû ma‘an mürsel Ömer b. Abdullah ve Mehmed b. Ahmed ile meclis-i şer‘a gelip alâ-vukū‘ihi inhâ ve ihbâr etmeğin mâ hüve’l-vâki‘ bi’t-taleb ketb olundu.<br><br>Fî 8 min-Zilhicce sene 1150<br><br>Şuhûdü’l-hâl: el-Hâc Hüseyin Ağa b. Osman, Ali Ağa b. el-Hâc Mehmed, el-Hâc Mehmed Ağa b. Ali, Osman Ağa b. Hızır, İsmail Ağa b. Ahmed, el-Hâc Ömer b. Mustafa, el-Hâc Ömer b. Mustafa, Mehmed Ağa b. Halil, Ömer Bey b. Mehmed ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=52424"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52426"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b125"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o304"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>