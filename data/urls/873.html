﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 153<br>Hüküm no: 156<br>Orijinal metin no: [30b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sivas’daki Darürraha Zaviyesi Vakfı reis-i tevliyet hissedarı Seyyid İbrahim b. Süleyman’ın vefatıyla yerine Seyyid Osman’ın tayini</b><br><br>Sâdır olan fermân-ı âlîlerine imtisâlen işbu arz ve derkenârlara nazar olundukda medîne-i Sivas’da vâki‘ Darü’r-raha Zâviyesi Vakfı’nın ber-vech-i meşrûta re’îs-i tevliyetin hissedârlığına mutasarrıf olan Seyyid İbrahim b. Süleyman fevt olup mahlûlünden batn-ı sânîde olan sulbî oğlu es-Seyyid Abdülvahhab vâkıfın batn-ı evvelinde ekber ve erşed evlâd-ı vâkıfdanım diyerek hilâf-ı şart-ı vâkıf bir-takrîb re’îs-i tevliyet-i mezkûreyi üzerine tevcîh ve berat ettirtip ancak vakf-ı mezbûrun gallesi nâzır ve evlâd-ı vâkıf ve sâir ehl-i mürtezika ile beher sene rü’yet-i muhâsebe olunması mu‘tâd-ı kadîm iken merkūm Seyyid Abdülvahhab rü’yet-i muhâsebeden ibâ ve imtinâ‘ ve evlâd-ı vâkıf ve sâir ehl-i mürtezikaya gadr-i küllî mûcib hâlâta tesâddî eylediği ve merkūm es-Seyyid Abdülvahhab mevcûd olan evlâd-ı evlâd-ı evlâd-ı vâkıfın derecede muahhar olup derûn-ı arzda ism-i mezkûr es-Seyyid Osman b. Mehmed derecede mukaddem ve ekber ve erşed ve aslah evlâd-ı vâkıfdan olduğu medîne-i mezbûre nâibi Müftizâde es-Seyyid Ahmed Efendi’nin mühr-i mutâbık arz-ı mezkûrundan müstebân ve re’îs-i tevliyet-i mezkûre vazîfe-i mu‘ayyenesiyle müteveffâ es-Seyyid Süleyman b. es-Seyyid Abdurrahman’ın mahlûlünden batn-ı evvelde ve şart-ı vâkıf üzere nevbet-i tasarruf-ı tevliyet kendinin ise kaydıyla 1234 senesi S 28 târihiyle sulbî oğlu es-Seyyid İbrahim’e tevcîh olunup ba‘dehû merkūm es-Seyyid İbrahim dahi fevt olmağla mahlûlünden 1243 senesi L 12 günü târihiyle sulbî oğlu es-Seyyid Abdülvahhab’a tevcîh olunup el-yevm bâ-berat üzerinde olduğu derkenârdan nümâyân ve vakf-ı mezbûrun biri 721 senesi L 2 günü ve biri 787 senesi R 11 günü târihiyle müverrah iki kıt‘a vakfiye sûretleri 1196 senesi Ca 9 günü bâ-fermân Anadolu Muhâsebesi Kalemi’ne kaydolunup bu def‘a kaydı ihrâc olunan Arabiyyü’l-ibâre sûret-i vakfiyelerden vakfiye-i [ûlâda] evlâd-ı evlâd-ı evlâd-ı vâkıfın eslah ve erşedine ve vakfiye-i sâniyede utekā evlâdının batn ba‘de batnin kaydıyla muharrer ise de mazmûnu müsbet olmayan vakfiye ile amel câiz olmayıp el-kadîmü yütreku alâ-kıdemihî mısdâkınca te‘âmül-i kadîm ne vechile ise ol vechile amel olunmak şer‘an lâzım gelip bu sûretde ber-mûceb-i amel-i kadîm derecede mukaddem olup ekber ve erşed ve eslah olmağla müstehıkk-ı nevbet-i tasarruf-ı re’îs-i tevliyet idiği felân ve felân ihbârlarıyla zâhir olan merkūm es-Seyyid Osman’a ber-mûceb-i arz-ı mezkûr re’îs-i tevliyet-i mezkûre derecede muahhar olan mezbûr es-Seyyid Abdülvahhab’ın ref‘inden tevcîh ve yedine berat-ı şerîf-i âlîşân i‘tâsı husûsu re’y-i âlîlerine menût idiği huzûr-ı âlîlerine i‘lâm olundu.<br><br>Fî Ca sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=872"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=874"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b153"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o179"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>