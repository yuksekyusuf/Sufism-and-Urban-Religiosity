﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 88<br>Hüküm no: 35<br>Orijinal metin no: [14-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müjdeci Mehmed İzzet Ağa’nın Konya Muhassılı Ahmed Hulusi Efendi’ye olan borcunu ödemesi için yapılan tenbih</b><br><br>Konya Muhassılı Ahmed Hulusi Efendi’nin 3500 guruş hükmü<br><br>Ma‘rûz<br><br>Dergâh-ı âlî kapıcıbaşılarından sâbıkā medîne-i Konya muhassılı sâhib-i arzuhâl es-Seyyid Ahmed Hulusi Ağa b. Mehmed b. Abdullah tarafından husûs-ı âti’l-beyânda vekîl olduğu el-Hâc Osman Ağa b. Ali ve Mustafa Ağa b. Abdülbâki nâm kimesneler şehâdetleriyle sâbit olan Mûytâb Mehmed Ârif Ağa b. Ahmed meclis-i şer‘-i münîrde müjde[ci]-i sânî-i sâbık derûn-ı arzuhâlde mezkûrü’l-ism el-Hâc Mehmed İzzet Ağa b. el-Hâc Hasan muvâcehesinde müvekkilim merkūm es-Seyyid Ahmed Hulusi Ağa’nın merkūm el-Hâc Mehmed İzzet Ağa zimmetinde yedimde olup sene-i sâbıkā şehr-i Rebî‘ülevvelinin dokuzuncu günü târihiyle müverrah ve merkūmun imzâ ve mührünü hâvî bir kıt‘a temessük mantûkunca medîne-i mezkûrede müvekkilim merkūmun mâlından ve yedinden iktirâz ve kabz ve umûruna sarfla istihlâk eylediği üç bin beş yüz guruş alacağı olmağla meblağ-ı mezkûru merkūm el-Hâc Mehmed İzzet Ağa’dan bi’l-vekâle hâlâ taleb ederim deyü ba‘de’d-da‘vâ ve’l-istintâk ol dahi cevâbında kaziyye minvâl-i muharrer üzere olduğunu bi-tamamihâ tâyi‘an ve kat‘iyyen ikrâr ü i‘tirâf etmeğin mûcebince meblağ-ı mezkûr üç bin beş yüz guruşu müvekkil-i merkūm es-Seyyid Ahmed Hulusi Ağa için vekîl-i merkūm Mehmed Ârif Ağa’ya edâ ve teslîme merkūm el-Hâc Mehmed İzzet Ağa’ya tenbîh olunduğu İstanbul Mahkemesi’nden huzûr-ı âlîlerine i‘lâm olundu. El-emrü li-men-lehü’l-emr.<br><br>Fî 23 Şa‘bân sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34687"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34689"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b088"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o644"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>