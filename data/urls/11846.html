﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 571<br>Hüküm no: 515<br>Orijinal metin no: [165b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çelebi b. Oruç Ağa’ya babasından intikal eden vakıf evin Dergah-ı Âlî müteferrikalarından Mehmed Ağa’ya kiraya verilmesi</b><br><br>Budur ki, vilâyet-i Rumeli’nde vâki‘ kasaba-i Mudaniş sâkinlerinden Mehmed Çelebi b. el-merhûm Oruç Ağa kendi tarafından asâleten ve li-ebeveyn karındaşı Ahmed Çelebi tarafından dahi husûs-ı âti’l-beyâna vekîl olup kasaba-i mezbûre sâkinlerinden Ömer Bey b. Mehmed ve Hasan Bey b. Mehmed nâm kimesneler şehâdetleri ile vekâleti sâbite oldukdan sonra meclis-i şer‘-i şerîf-i lâzımü’t-tevkīrde bundan akdem sadrâzam iken vefât eden merhûm Ali Paşa’nın sulbî oğlu olup Dergâh-ı Âlî -lâ-zâle mahfûfen bi’l-me‘âlî- müteferrikalarından olan fahrü’l-emâcid ve’l-ekârim Mehmed Ağa nâm sagīrin savb-ı şer‘den mansûb vasîsi olan fahrü’l-ekâbir Murad Ağa b. Ramazan nâm kimesne mahzarında ikrâr-ı tâm ve takrîr-i kelâm edip mahmiye-i İstanbul’da Cezerî Kasım Paşa mahallesinde vâki‘ bir tarafı Haydar b. Abdülmennan mülkü ile ve bir tarafı İlyas Dede zâviyesi ile tarafeyn-i âhareyni tarîk-i âm ile mahdûd muhavvata-i dâhiliyyesi bir bâb beyt-i süflî ve iki bâb beyt-i ulvî ve bir kîlâr ve hamâmı muhtevî olup ve muhavvata-i hâriciyyesi iki bâb beyt-i ulvî ve bir ahır ve bi’r-i mâ ve iki kenîfi müştemil olup nısfı Haremeyn-i Şerîfeyn Vakfı’ndan ve nısf-ı âharı medîne-i Ebî Eyyüb el-Ensârî’de Takyecibaşı merhûm Ca‘fer Ağa Vakfı’ndan olan menzil icâre-i mu‘accele ve müeccele ile babam merhûm Oruç Ağa’nın taht-ı icâresinde olup fevt oldukda biz âhar diyârda olmağla [166a] menzil-i merkūm mahlûl olup vakfeyn-i merkūmeyne âid olmak zu‘mu ile menzil-i mezbûrun nısfını sâbıkā Haremeyn-i Şerîfeyn Evkāfı’na mütevellî olan Ali Çelebi b. Mehmed yevmî iki akçe ücret-i müeccele ve kırk beş bin akçe icâre-i mu‘accele ile ve nıfs-ı âharını dahi sâlifü’z-zikr Takyecibaşı Vakfı’na mütevellî olan Hüsameddin b. Abdurrahman yine yevmî iki akçe ücret-i müeccele ve otuz beş bin akçe icâre-i mu‘accele ile vasiyy-i merkūm Murad Ağa’ya îcâr ve ol dahi bi’l-vesâye mersûm Mehmed Ağa için istîcâr ve kabûl ettikden sonra biz dahi gelip merhûm Oruç Ağa babamız olup verâseti bize münhasıra olmağın menzil-i merkūmun tasarrufu bize intikāl etmişdir deyu da‘vâ ettiğimizde vasiyy-i merkūm Murad Ağa merhûm Oruç Ağa’nın sulbî oğlu olduğumu inkâr edip isbât sadedinde iken beynimize muslihûn tavassut edip es-sulhu hayrun fehvâsınca da‘vâ-yı menzil-i merkūmdan ferâğ etmek üzere elli beş bin nakd-i râyic fi’l-vakt fıddî akçe üzerine inşâ-i akd-i sulh ettiklerinde biz dahi sulh-ı mezbûru kabûl ve bedel-i sulh olan meblağ-ı mezbûr elli beş bin akçeyi vasiyy-i merkūm Murad Ağa yedinden tamâmen ahz u kabz edip husûs-ı mezbûra müte‘allik da‘vâdan zimmetlerini ibrâ ettim dedikde gıbbe’t-tasdîk vicâhen mâ-hüve’l-vâkı‘ bi’t-taleb ketb olundu.<br><br>Tahrîren fî 15 min-şehri Ramazâni’l-mübârek li-sene semân ve selâsîn ve elf.<br><br>Şühûdü’l-hâl: Abdülhalim Çelebi el-müderris, Mehmed Çelebi b. İbrahim, Abdullah Çelebi el-mülâzım, Ömer Efendi el-müsta‘id, Ali Bey b. Abdülmennan ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11845"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11847"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b571"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o661"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>