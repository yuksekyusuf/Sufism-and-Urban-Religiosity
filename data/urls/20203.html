﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 161<br>Hüküm no: 154<br>Orijinal metin no: [59b-2 Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Nisâ Hâtun’un Nasuh Beşe’de ödünçten alacağı olduğu</b><br><br>Dâhil-i mahmiye-i Galata mahallâtından el-Hâc A‘mâ mahallesi sükkânından udûlden Mehmed Halîfe b. Ali ve Musli Çelebi b. İbrahim nâm kimesneler meclis-i şer‘-i şerîfe hâzırân olup mahmiye-i Kostantıniyye ve mahrûse-i Galata’da vâki‘ râcilîn zümresine mahsûs beytülmâle bi’l-fi‘l emîn olan ve emânet-i mahkiyesi hasebiyle ve hâkim-i şer‘ ma‘rifeti ile dâhil-i Galata mahallâtından el-Hâc A‘mâ mahallesinde bundan akdem vefât eden merhûm Nasuh Beşe b. Abdullah nâm yayanın muhallefâtına zâhirde ma‘rûf vârisi zuhûr etmediği için vâzı‘-ı yed olan fahrü’l-ümenâ Mehmed Ağa b. Mahmud nâm hasm-ı câhid mahzarında, râfi‘atü hâze’l-kitâb Nisâ Hâtun bt. Murad’dan sâdır olan da‘vâ-i sahîha-i şer‘iyyede gıbbe’l-istişhâd şöyle şehâdet ettiler ki, müdde‘iye-i mezbûrenin müteveffâ-yı merkūmun zimmetinde karz-ı şer‘î cihetinden lâzımü’l-edâ ve vâcibü’l-kazâ râyicü’l-vakt iki yüz bin akçe-i Osmânî hakkı vardır. Şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mu‘teber oldu. Müdde‘iye-i merkūmeye meblağ-ı mersûmu kendisinden veya vekîlinden kısmen veya tamâmen ahz ü kabz etmediğine ve bi vechin mine’l-vücûh zimmetini ibrâ eylemediğine dâir yemîn billâhi te‘âlâ verildiğinde hâkim-i muvakki‘ a‘lâ hâze’l-kitâb, meblağ-ı mezbûrun müteveffâ-yı merkūmun muhallefâtından müdde‘iye-i mezkûreye edâsına hükm etti. Müdde‘iye-i mezbûre sonra emîn-i merkūm mahzarında, hükm edilen akçeyi emîn-i mesfûr yedinden ahz u kabz ettiğini ikrâr etti. Emîn-i mezbûr, mukırra-i merkūmenin ikrâr-ı meşrûhunu vicâhen ve şifâhen tasdîk eyledi. Hurrire fi’t-târihi’l-mezbûr.<br><br><br>Şuhûdü’l-hâl: Kemâ sebeka</p>          <br><a title="Önceki sayfa" style="text-decoration:none" href="./ayrmetin.php?idno=20202"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20204"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b161"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o163"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>