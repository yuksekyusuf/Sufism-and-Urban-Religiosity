﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 396<br>Hüküm no: 433<br>Orijinal metin no: [63a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mustafa Çavuş’un vârislerinin ev, arsa, harman yeri ve samanhaneden kendi hakları olan kısımları Hasan b. Hüseyin’e sattıkları</b><br><br>Emlâk mübâya‘ası<br><br>Fi’l-asl vilâyet-i Anadolu’da Zağferanborlu kazâsına tâbi‘ Bulak karyesi ahâlisinden olup mahmiye-i İslâmbol’da Davudpaşa mahallesinde sâkin iken bundan akdem vefât eden Mustafa Çavuş Ağa b. Ali’nin verâseti zevce-i menkûha-i metrûkesi Hadice bt. Ali nâm hatun ile sulbî kebîr oğlu Ali Ağa ve sulbiye kebîre kızları Zeyneb ve Fatıma hatunlar taraflarından husûs-ı âti’l-beyânı ikrâra vekîl olduğu zât-ı mezbûretânı ârifân Ahmed b. Abdullah ve Hüseyin b. Ebî Bekir nâm kimesneler şehâdetleriyle şer‘an sâbit olan mu‘arrefetü’z-zât mezbûre Hadice Hatun vekâleten meclis-i şer‘-i hatîr-i lâzımü’t-tevkīrde yine karye-i mezbûre ahâlisinden işbu bâ‘isü’l-kitâb Hasan b. Hüseyin nâm kimesne mahzarında her biri bi’l-asâle ve bi’l-vekâle ikrâr ve takrîr-i kelâm edip karye-i mezbûrede vâki‘ etrâf Emir Ahmed oğlu menzili ve dere ve tarîk-i âm ile mahdûd fevkānî üç bâb oda ve tahtında bir anbar ve ahur ve bağçeyi müştemil bir bâb mülk menzil ile menzil-i mezkûr kurbünde kâin Arıgaltı nâm mahâlde vâki‘ ma‘lûmü’l-hudûd bir dönüm mikdârı kürûmu mülk bir kıt‘a bağ ve yine menzil-i mezkûr mukābilinde kâin kezâlik ma‘lûmü’l-hudûd bir kıt‘a harman yeri ve samanhânenin sekiz sehm i‘tibârıyla birer sehmden cem‘an dört sehmi müşterî-i mezbûr ile zevcesi diğer Hadice ve diğer Hadice’nin li-ebeveyn karındaşları Üveys ve Hasan’ın mülkleri ve dört sehmi dahi mûrisimiz müteveffâ-yı mezbûr Mustafa Çavuş Ağa’nın hayatında ile’l-vefât yedinde mülk ve hakkı olup ba‘de vefâtihî emlâk-i mezkûrenin dört sehmi bize mevrûs olmağın biz emlâk-i mezkûrede ber-vech-i muharrer mâlikler olduğumuz dört sehm hisse-i şâyi‘alarımızı tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûr Hasan’a yetmiş guruşa bi’l-asâle ve bi’l-vekâle bey‘ ve temlik ve her birini mahâllinde kabza taslît eylediğimizde ol dahi ber-vech-i muharrer iştirâ ve temellük ve kabûl eyledikden sonra semeni olan meblağ-ı mezbûr yetmiş guruşu mezbûr Hasan yedinden bi’l-asâle ve bi’l-vekâle bi-kadri’l-hısas tamamen ahz ü kabz eyledik, ba‘de’l-yevm emlâk-i mezkûrenin dört sehm-i şâyi‘inde bizim kat‘a alâka ve medhalimiz kalmayıp mezbûr Hasan’ın mülk-i müşterâsı ve hakk-ı sarfı olmuşdur, mahâllinde mutasarrıf olsun dediklerinde gıbbe’t-tasdîki’ş-şer‘î mâ-vaka‘a.<br><br>Fî 19 Ca sene 1197<br><br>Şühûdü’l-hâl: Ömer b. Süleyman, Hasan b. Mehmed, Ahmed b. Abdullah, Hüseyin b. Ebîbekir, Molla Ali b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=10975"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10977"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b396"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o633"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>