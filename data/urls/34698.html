﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 95<br>Hüküm no: 45<br>Orijinal metin no: [17-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İzmit’in Pazarköyü nahiyesinden Nazife bt. Ahmed’in, altın ve paraları ile çeşitli eşyalarını çaldığı iddiasıyla Deli Mehmed oğlu Mehmed’e açtığı davayı ispat edemediği</b><br><br>Mukābele şüd<br><br>Nazife Hatun’un Deli Mehmed’den akçe ve eşyâ da‘vâsı men‘i<br><br>Ma‘rûz<br><br>Anadolu’da İzmid sancağında vâki‘ Pazarköyü kasabası sâkinelerinden sâhibe-i arzuhâl mu‘arrefetü’z-zât Nazife bt. Ahmed nâm hatun Pazartesi günü huzûr-ı hazret-i Fetvâ-penâhî’de ma‘kūd meclis-i şer‘-i münîrde karye-i mezkûre ahâlisinden olup bâ-mektûb-ı sâmî ihzâr olunan derûn-ı arzuhâlde ismi mezkûr Deli Mehmed oğlu Mehmed nâm kimesne muvâcehesinde merkūm Mehmed işbu sene-i mübâreke Muharremi’l-harâmının on beşinci gecesi sâ‘at üç karârlarında kasaba-i mezkûrede Çarşı mahallesinde kâin menzilime duhûl edip bir bâb odada sandıkda mevcûde mâlımdan beyaz beşlik olarak bin guruş nakd ile on aded Rûmî nısfiyesi ve on bir aded cizye altınlarımı ve mecmû‘u yedi bin yüz altmış beş guruş kıymetli bir işleme entari ve bir Selîmiye nîmteni ve Lâhûr şal bir cebe ve dört bürüncek çarşaf ve dört basma şalvar ve bir fes ve on dört havlu ve on iki işleme uçkur ve bir parça Lâhûr şal ve bir elmas çiçek ve dört miskāl inci ve bir kadife saltamarka ve on iki hilâlî gömlek ve dokuz tura ve bir çakşır hırka ve bir canfes şalvar ve bir Ahmediye entari ve beş yazma yemeni ve on sekiz çevremi bi-gayrı hakkın hufyeten ahz u kabz etmekle meblağ-ı mezkûr bin guruş ile zikr olunan altınların misillerini ve eşyâ-yı muharrere-i mezkûre dahi mevcûde ise aynlarını değil ise kıymet-i mezkûrelerini merkūm Mehmed’den hâlâ tazmîn taleb ederim deyü ba‘de’d-da‘vâ ve’l-inkâr müdde‘iye-i merkūme Nazife Hatun ber-vech-i muharrer müdde‘âsını isbâtdan izhâr-ı acz edip bi’t-taleb merkūm Mehmed bi’l-muvâcehe vech-i şer‘î üzere tahlîf olunmağın mûcebiyle müdde‘iye-i mezbûre Nazife Hatun da‘vâ-yı mezkûreleriyle merkūm Mehmed’e bilâ-beyyine mu‘ârazadan men‘ olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 25 Şa‘bân sene 1257</p>          <br><a title="Önceki sayfa" style="text-decoration:none" href="./ayrmetin.php?idno=34697"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34699"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b095"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o642"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>