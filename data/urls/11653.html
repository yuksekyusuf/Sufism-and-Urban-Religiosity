﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 373<br>Hüküm no: 322<br>Orijinal metin no: [102a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdünnebî Efendi b. Hızır’ın vakfı olup Tunus Beylerbeyi Receb Paşa tarafından el konulan ve Recep Paşanın ölümünden sonra borçlu olduğu Havva Hatun bt. Hasan’a kiralanan ev davası</b><br><br>Mahmiye-i İstanbul’da vâki‘ Haremeyn-i Şerîfeyn Evkāfı’na bi’l-fi‘il mütevellî olan fahrü’l-akrân Hüseyin Bey b. Memi meclis-i şer‘-i şerîfde mahrûse-i Galata tevâbi‘inden kasaba-i Beşiktaş’da Yeni mahallede sâkine zahrü’l-muvakkarât Havvâ Hatun bt. Hasan Kapudan tarafından ikrâr-ı âti’z-zikri tasdîk için nehc-i mu‘teber üzere sâbitü’l-vekâle vekîl olan kıdvetü’l-zümreti’l-müteferrika Kâtib Mustafa Efendi b. Mehmed mahzarında ikrâr ve takrîr-i kelâm edip mahalle-i mezbûrede vâki‘ bir tarafı Hüseyin Bey b. Abdullah mülkü ile ve bir tarafı şatt-ı bahr ile ve iki tarafı tarîk-i âm ile mahdûd olan menzil bundan akdem mâliki olan Abdünnebî Efendi b. Hızır mülkünde olduğu hâlde vakfedip vakfiyye-i ma‘mûlün-bihâsı nâtıka olduğu üzere süknâsı nefsine ba‘dehû evlâdına ve ba‘de’l-inkırâz utekāsına ve evlâd-ı utekāsına ve ba‘de’l-inkırâz icâresinden hâsıl olan rey‘ini Medîne münevvere fukarâsına îsâl ve tefrîka şart ve ta‘yîn edip ve ba‘dehû evlâdından ve utekāsından ve utekāsı evlâdından karîb ve ba‘îd bir şahs-ı müstahık kalmayıp Medîne-i Münevvere fukarâsına îsâl ve tefrîka şart ve ta‘yîn edip Medîne-i Münevvere fukarâsı için zabtı lâzım iken bundan esbak Tunus beylerbeyisi iken müteveffâ olup muhallefâtı mîrî tarafından kabz olunan merhûm Receb Paşa bi-gayrı hakkın üzerine vaz‘-ı yed ettikden sonra bazı ebniyesin nıkz ve hedm edip mâlıyla yerine bazı ebniye-i cedîde ihdâs ve iki sene mikdârı gasben tasarruf edip ba‘dehû müteveffâ oldukdan muhallefâtına cânib-i mîrîden vaz‘-ı yed eden Mehmed Bey b. Abdullah ile sâbıkā Rumeli kazaskeri olup hâlâ mahrûse-i mezbûrede hâkimü’ş-şer‘ olan a‘lemü’l-ulemâi’l-kirâm efdalü’l-fuzalâi’l-fihâm Mehmed Efendi b. Abdülgani Efendi hazretlerinin meclis-i âlîlerinde murâfa‘a olduğumuzda müteveffâ-yı mezbûr Receb Paşa menzil-i mezbûrdan hedm ettiği ebniyenin mebniyyen kıymeti için elli bin akçe ve iki sene tasarrufiçin ecr-i misl beş bin akçe cem‘an hâkim-i mûmâ-ileyh hükmü ile muhallefâtında lâzım olan elli beş bin akçeyi vakıf için emîn-i mezbûr yedinden ahz u kabz ettiğimden sonra müteveffâ-yı mezbûr Receb Paşa’nın ebniye-i cedîdesini [102b] maklû‘an kıymeti olan iki yüz bin akçeye vakfa enfa‘ olmağın vakıf için temellük ettiğimden sonra müteveffâ-yı mezbûr Receb Paşa’nın hâl-i hayâtında mezbûre Havvâ Hatun’dan istikrâz edip ve mukābelesinde menzil-i mezkûru mülkü olmak zu‘mu ile rehin vaz‘ ettik iki yüz bin akçesini ba‘de’l-isbât muhallefâtından merkūme Havvâ Hatun’a edâsı için sâbıkā Rumeli kazaskeri olan umdetü’l-ulemâi’l-izâm esbakü’l-fudalai’l-fihâm Mustafa Efendi b. Hüseyin hazretlerinin hükmü ve hükm-i mezkûrunu muhteviye olan hücceti mûcebince emîn-i mezbûra tenbîh olundukdan sonra emîn-i merkūm dahi ebniye-i cedîde-i mezkûrenin maklû‘an kıymeti olup cânib-i vakfdan cânib-i mîrîye temellük-i mezkûrem için edâsı lâzım olan iki yüz bin akçeyi mezbûre Havvâ Hatun’a deyn-i mezkûrunu edâ için ta‘yîn ve ol mukābelede merkūme Havvâ Hatun’u benim üzerime havâle-i şer‘iyye edip ben dahi bi’l-müvâcehe kabûl edip edâ sadedinde iken menzil-i mezkûru icâre-i mu‘accele ve müeccele ile tâlibîne arz edip ve karâr eden ve müzâyede ettirilmekde iken yüz yirmi beş bin akçe icâre-i mu‘accele ve yevmî yedişer akçe ücret-i mu‘accelede mezbûre Havvâ Hatun üzerinde karâr edip ziyâde eder âhar tâlibi zâhir olmamağın menzil-i mezbûru Havvâ Hatun’a iki yüz yirmi beş [bin] akçe icâre-i mu‘accele ve yevmî yedişer akçe ücret-i müecceleye îcâr edip ve icâre-i mu‘accele olan meblağ-ı mezbûr iki yüz yirmi beş bin akçenin yirmi beş bin akçesini yedinden vakıf için kabz ettiğimden sonra zimmetinde bâkī olan iki yüz bin akçeyi havâle-i mezkûre hasebi ile cânib-i vakfdan kendiye edâsı lâzım olan iki yüz bin akçesi ile takâs eyledik min-ba‘d mezbûre hatun menzil-i mezkûru vakfiyyet üzere mutasarrıfe olup mâdâm ki şart-ı merkūmîn üzere cânib-i vakfa edâsı lâzım olan yevmî yedişer akçe ücretin ikişer akçesi cânib-i mütevellîden vekâlet tarîki üzere meremmet-i lâzımesine sarf edip bâkīsi olan beşer akçeyi mâh be-mâh cânib-i vakfa edâ eyleye hâricden kimesne tasarrufuna mâni‘ olmaya dedikde mütevellî-i mezbûrun vech-i mübeyyen üzere olan ikrârı vekîl-i merkūm Mustafa Efendi dahi vicâhen ve şifâhen tasdîk ve tahkîk etmeğin vâki‘ hâl bi’t-taleb ketb olundu.<br><br>Fî-gurreti Muharrem sene isneyn ve selâsîn ve elf.<br><br>Şühûdü’l-hâl: Kasım Efendi b. es-Seyyid Halil, Safâyî Efendi b. ( ) el-müderris, Mehmed Efendi et-telhîsî, Hasan Ağa b. Abdülmennan el-müteferrika, İbrahim Bey b. Kurd Bey, İslâm Ağa b. Mustafa el-cündî, Mehmed Çelebi b. Karaca el-cündî, Ali Bey b. Sirâceddin el-cündî, Ahmed Bey b. ( ) el-cündî, Hızır Efendi el-imâm, es-Seyyid Mahmud Efendi ( ) el-cündî, Ali Çelebi b. ( ) el-mi‘mârü’l-hâssa</p>          <br><a title="Önceki sayfa" style="text-decoration:none" href="./ayrmetin.php?idno=11652"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11654"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b373"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o725"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>