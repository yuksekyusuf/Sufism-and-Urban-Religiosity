﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 224<br>Hüküm no: 139<br>Orijinal metin no: [44b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kürkçü Nikola ve Yani veledey Dimo’nun Yani v. Todori’nin çocuklarının mallarından borç aldıkları</b><br><br>Kürkçü tâifesinden olup mahrûse-i Galata’da sâkin Nikola ve Yani veledey Dimo nâm zimmîler meclis-i şer‘-i şerîf-i enverde mahmiye-i İstanbul’da Samatyakapısı kurbünde el-Hâc Hüseyin mahallesi ahâlîsinden olup diyâr-ı Eflak’da bundan akdem hâlik olan Yani v. Todori v. Dodo nâm zimmînin kayınanası olup evlâd-ı sıgārı İskarlet ve Hürmüz ve Roksani ve Elina ve Kassandra ve Maryora’nın tesviye-i emrlerine kıbel-i şer‘-i hatîrden mansûbe vasîleri olan Zafire bt. Toyrasi nâm nasrâniye muvâcehesinde herbiri ikrâr-ı tâm ve takrîr-i kelâm edip vasîyy-i mezbûre Zafire sıgār-ı mezbûrûn mâllarından hâlâ bize bin kıt‘a esedî guruş idâne ve def‘ u teslîm biz dahi yedinden istidâne ve ahz u kabz ve tesellüm edip meblağ-ı mezbûrdan herbirimiz âharın zimmetine lâzım gelen mikdâr meblağa [45a] tarafeynden emr ve kabûlü hâviye kefâlet-i sahîha-i şer‘iye ile kefîl olmağla meblağ-ı mezbûr bin kıt‘a guruş herbirimizin asâleten ve kefâleten sıgār-ı mezbûrûn mâllarından vasîyy-i mezbûre Zafire’ye edâsı lâzım deyninizdir dediklerinde gıbbe’t-tasdîkı’ş-şer‘î ve’t-tahkīki’l-mer‘î mâ hüve’l-vâki‘ bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Şa‘bâni’l-mu‘azzam li-sene seb‘a ve mie ve elf.<br><br>Şuhûdü’l-hâl: Yanyalı Şeyhzâde Abdurrahim Efendi, İbrahim Çelebi b. Abdullah Bursalı, Mustafa Efendi nâib-i recül, Mustafa Çavuş el-Mübâşir, el-Hâc Ahmed b. Mustafa Efendi et-tâcir, fahrü’l-akrân Muhtesib Mustafa Ağa, Hoca Mehmed Efendi, Ahmed Efendi b. Mehmed.<br><br>Manol v. Yorgi, David v. Hıdır, Panayot v. Yani, Nikola v. Hürmüz, Mıgırdıç v. Hürmüz.</p>          <br><a title="Önceki sayfa" style="text-decoration:none" href="./ayrmetin.php?idno=28554"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28556"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b224"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o871"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>