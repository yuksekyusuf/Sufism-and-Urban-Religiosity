﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 387<br>Hüküm no: 382<br>Orijinal metin no: [91b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Adli Mehmed Efendi ve kardeşi Ahmed Ağa’nın çiftlik mahsulünden dolayı olan alacaklarının tahsili</b><br><br>Mahmiye-i İstanbul’da ( ) mahâllesi sâkinlerinden olup kendi tarafından asil ve li-ebeveyn er karındaşı Adli Mehmed Efendi b. Süleyman Ağa tarafından husûs-ı âti’l-beyana vekîl olduğu Abdullah b. Mehmed ve Ahmed b. İskender nâm kimesneler şehâdetleriyle sâbit olan işbu râfi‘ü’l-vesîka Ahmed Ağa nâm kimesne mahmiye-i mezbûrede meclis-i şer‘de vilâyet-i Rumeli’nde Gelibolu muzâfâtından Şehirköy kazâsına tâbi‘ Mürefte nâm karye ahâlîsinden iken bunan akdem fevt olan el-Hâc İbrahim b. Osman nâm kimesnenin verâseti zevce-i metrûkesi Fâtıma bt. Hüseyin nâm hatun ile sulbî sagīr oğlu Mustafa’ya ve sulbiye-i kebîre kızları Cennet ve Rukıye’ye münhasıra olduğu şer‘an zâhir ve müte‘ayyin oldukdan sonra mezbûre Rukıye tarafından husûs-ı âti’l-beyana vekîl olduğu Ahmed b. İsmail ve Mehmed b. Abdullah nâm kimesneler şehâdetleriyle sâbit olan sagīr-i mezbûrun tesviye-i umûruna kıbel-i şer‘den mansûb vasîsi olan mezbûre Fâtıma ile mezbûre Cennet mahzarlarında bi’l-asâle ve bi’l-vekâle üzerlerine da‘vâ ve takrîr-i kelâm edip vilâyet-i mezbûrede Evreşe kazâsına tâbi‘ Yapıcılı nâm karyede vâki‘ ma‘lûmü’l-hudûd ve’l-kat‘ çiftliğin üç sehmden iki sehmi benim ile kız karındaşım müvekkil-i mezbûrun ve bir sehmi dahi mûrisleri müteveffâ-yı mezbûrun olmağla iki seneden beri çiftlik-i mezbûrun arazisinde hâsıl olan mahsûlâtından iki yüz keyl mikdârı buğdayı bi’l-cümle verese-i mezbûrdan ahz u kabz etmeleriyle hâlâ suâl olunup çiftlik-i mezbûrda hâsıl olan buğdayın makbûzları olan iki yüz keylin üç sehmden bizim iki sehme isâbet eden buğdayın mevcûd ise aynını müstehlik ise kıymet-i şer‘iyyelerini teslîm etmek üzere verese-i mezbûrûna tenbîh olunmak bi’l-asâle ve bi’l-vekâle matlûbumdur dedikde, gıbbe’s-suâl mezbûretân Fâtıma ve Cennet cevâblarında fi’l-hakīka çiftlik-i mezbûrun üç sehmde iki sehmi müdde‘î-i mezbûr ile karındaşı müvekkil-i mezbûrun olup ve bir sehmi dahi mûrisleri müteveffâ-yı mezbûrun olmağla ve çiftlik-i mezbûrun arazisinde iki seneden beri iki yüz keyl buğday hasıl olup kendileri bi’l-cümle kabz eylediklerini her biri ikrâr ve i‘tirâf etmeğin mûcebiyle makbûzları olan iki yüz keyl buğdaydan ber-vech-i muharrer müdde‘î-i mezbûr ile müvekkil-i mezbûrun iki sehmine isâbet eden buğdayın aynı mevcûd ise aynını, müstehlek ise kıymet-i şer‘iyyesini müdde‘î-i mezbûra teslîm etmek üzere mezbûretân Fâtıma ve Cennet’e tenbîh olunup mâ-vaka‘a bi’t-taleb ketb olundu.<br><br>Fi’l-yevmi’s-sâlis ve’l-ışrîn min-Cumâdelâhire sene 1116.<br><br>Şuhûdü’l-hâl: Hüseyin b. Cafer, Mustafa b. Ahmed, Ahmed b. İskender, Abdullah b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=41911"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41913"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b387"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o601"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>