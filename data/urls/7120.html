﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 139<br>Hüküm no: 80<br>Orijinal metin no: [12a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa b. Hüseyin’in, su hakkını sattığı Hüseyin Ağa b. Eyüb’de alacağı kaldığı iddiasıyla açtığı davanın daha önce görüldüğünden reddedildiği</b><br><br>Bâ-mühr-i hazret-i efendi<br><br>Ma‘rûz<br><br>Sahib-i arzuhâl Ahmed Ağa b. Hüseyin dîvân-ı âlîlerinde ma‘kūd meclis-i şer‘de Hüseyin Ağa b. Eyüb ile terâfu‘larında yedimde mülküm olup Havâss-ı Aliyye kazâsında Sazlıdere ta‘bîr olunur mevzi‘de hafr-ı âbâr ve tahte’l-arz lağımlar ile Sedbaşı nâm mahâlde merhûm Sultan Bâyezid tâbe serâhu suyoluna bâ-izn-i mütevellî ilhâk olunan bir masûra üç çuvaldız mâ-i lezîzden buçuk masûra hakk-ı mecrâ ve bir çuvaldız çeşmede cârî olandan mâ‘adâ bir masûra mâ-i lezîzi lağım ve kanavâtıyla tarafeynden îcâb ve kabûlü hâvî bey‘-ı kat‘î-i şer‘î ile târih-i i‘lâmdan sekiz ay mukaddem altı yüz elli guruşa mezbûr Hüseyin Ağa’ya bey‘ edip ol dahi ber-minvâl-i meşrûh iştirâ ve temellük ettikden sonra semeni olan meblağ-ı mezkûrdan iki yüz guruşunu ahz edip bâkī mezbûr Hüseyin Ağa zimmetinde dört yüz elli guruş hakkım olmağla taleb ederim deyü ba‘de’d-da‘vâ ve’s-suâl mezbûr Hüseyin Ağa cevâbında işbu müdde‘î-i mezbûr meblağ-ı mezkûru bundan akdem târih-i i‘lâm senesi Muharrem’inin yirmi beşinci günü benden taleb ve da‘vâ eylediğinde ben dahi ber-minvâl-i muharrer bir masûra mâ-i lezîz iştirâ eylediğimi ikrâr lâkin semeni olan altı yüz elli guruşu tamamen merkūma teslîm edip hatta tamamen ahz ve istifâsını hâlâ Havâss-ı Refî‘a kādısı umdetü’l-mevâliyi’l-izâm Abdurrahman Efendi huzûrunda ikrâr dahi etmişidi deyü def‘le mukābele eylediğimde ol dahi def‘-i mezkûrumu ikrâr lâkin ikrâr-ı mezkûru kâziben etmişdim dedikde müdde‘î-i merkūm ikrâr-ı meşrûhunda kâzib olmadığına bi’t-taleb ben tahlîf olunup merkūm bana bî-vech mu‘ârazadan men‘ olunmuşidi deyü min-külli’l-vücûh takrîrine mutâbık bir kıt‘a i‘lâm-ı şer‘î ibrâz edip ve mezbûr Ahmed Ağa i‘lâm-ı mezkûrun mazmûnu[nu] mukır ve mu‘terif olmağla bir def‘a şer‘le fasl olunan da‘vânın tekrar istimâ‘ına mesâ‘-ı şer‘î olmamağla merkūm Ahmed Ağa bî-vech mu‘ârazadan men‘ olunduğu huzûr-ı âlîlerine i‘lâm olundu bâkī fermân hazret-i veliyyü’l-emrindir.<br><br>Fî 15 Rebî‘ülâhir sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7119"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7121"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b139"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o649"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>