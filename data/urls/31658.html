﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 282<br>Hüküm no: 250<br>Orijinal metin no: [33b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ağır kış şartları nedeniyle kuzu fazla olmadığından kuzu eti fiyatına zam yapılması ve Hızır günü kuzu kesilmesine izin verilmesi</b><br><br>Bâ-sah<br><br>İstanbul kādısı fazîletlü efendi,<br><br>İşbu takrîriniz tarafımızdan bâ-takrîr-i âlî mübârek rikâb-ı kâm-yâb-ı cihân-dârîye arz ve takdîm olundukda manzûr-ı inâyet-mevfûr-ı hümâyûn buyurulduğunu şâmil bâlâ-yı takrîrimize hatt-ı şerîf-i şâhâne şeref-rîz-i sahîfe-i sudûr olmağla takrîriniz mûcebince tanzîm eyleyesin deyü [buyuruldu]. Fî 2 Ra sene 1223.<br><br>Kuzu zebhi<br><br>Ma‘rûz<br><br>Beher sene Rûz-ı Hızır duhûlünde kuzunun zebh ve bey‘ine izin verilmek mu‘tâd olduğuna binâen bu dâ‘îlerine ve izzetlü Sekbânbaşı Ağa kullarına hitâben sâdır olan fermân-ı âlî-şâna imtisâlen Hâssa kasabbaşısı izzetlü Mustafa Ağa bendeleri ile du‘âhânemizde ma‘kūd meclis-i şer‘-i münîrde Âsitâne-i aliyye ve civârında Çekmece-i sagīr ve kebîr havâlîsinde kâin bi’l-cümle Mandıracılar ve sâir ashâb-ı çiftlikân Müslim ve re‘âyâ ve kasablar kethudâsı ve sâir kasab ustaları muvâcehelerinde işbu fermân-ı âlîleri kırâet ve mazmûn-ı münîfi kendülere ifâde ve tefhîm olundukda cümlesi merâsim-i mutâva‘atı ba‘de’l-edâ ashâb-ı kuzu ve mandıracılar işbu sene-i mübârekede eyyâm-ı şitâ sebebiyle külliyetli ağnâm ve kuzu helâk olup sene-i sâbıkālarda on sekiz yirmi bin kuzu yerine ancak sekiz yüz kuzu mikdârı mevcûd olup ziyâdece mutazarrır olduğumuza binâen sene-i sâbıkā fiyâtına bir vechile veremeyiz deyü zam ve zamîme istirhâm eylediklerinde mevcûda nazaran ve merâmlarına müsâ‘ade olunsa sene-i âtîyeye emsâl tutacaklarından gayrı bir şeyi mukayyed olmayacaklarını kendülere ba‘de’t-tefhîm sene-i sâbıkā narhı olan yirmi ikişer paraya iki para zamla ashâb-ı çiftlikân ve mandıracı tâifesi bi’l-cümle kuzularına erbâb-ı ihtikâr ve madrabazlara vermeyip cümlesini kasabâna vermek üzere beher vakıyye lahm-ı kuzuyu yirmi dörder paraya kassâbân dahi kadîmî üzere iki para fâidesiyle ibâdullâha yirmi altışar paraya bey‘ eylemeleri husûsu karâr-gīr ve vech-i meşrûh üzere bey‘e müte‘ahhidler olup lâkin mevcûd kuzuları ekall-i kalîl olmağla etleri dahi damızlıkdır diyerek ketm ü ihfâ etmemeleri için hâssa hasekilerinden bir mübâşir ta‘yîn ve her çiftliğin damızlığından mâ‘adâsını Âsitâne-i aliyye’ye celb ve işbu şehr-i Rebî‘ulûlâ’nın dokuzuncu Perşembe günü Rûz-ı Hızır olmağla yevm-i mezbûrda ber-mu‘tâd-ı kadîm kuzu zebh ve bey‘ine izin ve ruhsat-ı aliyyeleri erzânî buyurulması iktizâ eylediği İstanbul Mahkemesi’nden huzûr-ı [âlîlerine i‘lâm olundu.]<br><br>Fî-selhi Saferi’l-hayr sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31657"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31659"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b282"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o639"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>