﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 73<br>Hüküm no: 4<br>Orijinal metin no: [2a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Odabaşı’nın vakfiyesi</b><br><br>Vakfiye-i el-Hâc Hasan Odabaşı bi-imzâ-i efendi<br><br>El-hamdü li-veliyyihî ve’s-salâtü ve’s-selâmü alâ-nebiyyihî Muhammedün ve alâ-âlihî ve sahbihî ecma‘în. Ammâ ba‘d işbu kitâb-ı sıhhat-nisâbın tahrîr ve inşâsına bâ‘is ü bâdî oldur ki, dergâh-ı âlî -dâme mahfûfen bi’l-me‘âlî- yeniçerilerinin onuncu bölük odası neferâtı mutekā‘idlerinden sâhibü’l-hayrât ve’l-hasenât ve tâlibü’s-sadakāt ve’l-meberrât el-Hâc Hasan Odabaşı b. Abdülkerim meclis-i şer‘-i şerîf-i enver ve mahfil-i dîn-i münîf-i ezherde zikri âtî vakfına li-ecli’t-tescîl mütevellî nasb eylediği el-Hâc Abdi b. el-Hâc Habib mahzarında ikrâr-ı tâm ve takrîr-i kelâm edip “ed-dünyâ mezra‘atü’l-âhire” fehvâsınca etyab-ı mâlımdan altı yüz doksan guruşumu ifrâz edip hasbeten lillâhi’s-Samed vakf-ı sahîh-i müebbed ile vakf ve habs edip şöyle şart eyledim ki, meblağ-ı mezbûr altı yüz doksan guruşu yed-i mütevellî ile rehn-i kavî ve kefîl-i melî yâhûd ikisinden biri ile alâ-vechi’l-helâl onu on bir buçuk hesâbı üzere irbâh olunup beher sene altı yüz guruşdan ber-vech-i muharrer hâsıl olan nemâ yed-i mütevellide hıfz olunup iktizâ ettikde techîz-i umûr-ı seferiye-i neferâta sarf oluna ve doksan guruşun nemâsıyla dahi beher sene Ramazan-ı şerîfde oda-i mezbûrda sâkinler neferâtının ta‘âmiyelerine sarf oluna ve nukūd-ı mevkūfeme oda-i mezbûra her kim mütevellî olur ise ol hasbî mütevellî ola ve ben hayâtda oldukça nâzır olam vefâtımdan sonra oda-i mezbûre ihtiyârları nâzır olalar, şurût-ı mezkûreme ri‘âyet müte‘azzire olur ise vakf-ı mezbûr mutlakā vakf-ı fukarâ-i Müslimîn ola deyü ta‘yîn-i şurût edip meblağ-ı mezbûru mütevellî-yi mezbûra def‘ ü teslîm ol dahi vakfiyet üzere kabz u tesellüm eyledi dedikde gıbbe’t-tasdîkı’ş-şer‘î vâkıf-ı mezbûr el-Hâc Hasan Odabaşı kelâmını semt-i âhara atf edip sıhhat-i vakf-ı nukūd ve ona müteferri‘ olan şurût-ı kuyûd eimme-i selâse-i nahârîr -aleyhimü’r-rahmetü’l-kadîr- katlarında gayr-ı sahîh ve merdûd olmağın vakf-ı mezbûrdan rücû‘ edip meblağ-ı mezbûru mülküme istirdâd ederim dedikde mütevellî-yi mezbûr cevâba mütasaddî olup eğerçi hâl bast olunan minvâl üzeredir lâkin hazret-i İmâm Züfer’den İmâm Ensârî rivâyeti üzere sıhhat-i vakf mukarrerdir ki binâ olunan şurût[u] kuyûdun dahi sıhhati dahi mimmâ lâ-yünkerdir ve imâmeyn-i hümâmeyn hazretleri katlarında dahi sıhhat-i vakf müstelzim-i lüzûm olmağla vakf-ı mezbûrun sıhhat ve lüzûmuna hüküm taleb ederim deyü müterâfi‘ân ve her biri mübtegāsınca fasl ü hükme tâlibân olduklarında sadr-ı kitâbı tevkī‘-i müstetâbı ile muvakkı‘ olan hâkim-i hâsım efendi hazretleri dahi tarafeynin kelâmına nazar ve mennâ‘u’l-hayr olmakdan hazer edip cânib-i vakfı evlâ ve ahrâ görmekle rivâyet-i mezbûre üzere vakf-ı mezbûrun sıhhat ve lüzûmuna hükmetmeğin ba‘de’l-yevm vakf-ı mezbûr sahîh ve lâzım oldu, cerâ zâlik.<br><br>Ve hurrire fî-gurreti Zilhicce sene 1152.<br><br>Şuhûdü’l-hâl: Hüseyin Efendi İmâm-ı Câmi‘-i İskender Paşa, İbrahim Odabaşı, Ömer Yazıcı b. Hacı İbrahim, Mehmed Odabaşı b. Ali, İbrahim Odabaşı b. Abdullah, Nâzır el-Hâc Mehmed b. Yusuf, Mehmed Odabaşı b. Abdullah, Semerci Halil Beşe b. Mustafa, Bayrakdâr Süleyman Beşe</p>          <br><a title="Önceki sayfa" style="text-decoration:none" href="./ayrmetin.php?idno=6219"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6221"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b073"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o681"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>