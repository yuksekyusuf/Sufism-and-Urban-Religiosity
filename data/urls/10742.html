﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 218<br>Hüküm no: 199<br>Orijinal metin no: [29a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sancakdar Hayreddin mahallesinden Şerife Hadice’nin daha önceden Habibe bt. Abdullah’tan ev satın aldığı</b><br><br>İstihbâr-ı menzil<br><br>Mahmiye-i İslâmbol’da Sancakdâr Hayreddin mahallesinde sâkine ve zâtı ta‘rîf-i şer‘î ile mu‘arrefe olan işbu bâ‘isetü’l-vesîka Şerife Hadice bt. Seyyid Mustafa nâm hatun meclis-i şer‘de ber-vech-i âtî istihbâr-ı şer‘î sudûrundan sonra udûl-ı ahrâr-ı ricâl-i Müslimînden ve mahalle-i mezbûre imâmı Mehmed Salih b. Mehmed Said ve Müezzin Molla Mehmed Emin b. el-Hâc Ali ve Hüseyin Efendi b. Ali ve Davudpaşa mahallesi sâkinlerinden Mehmed Salim Efendi b. Hüseyin Efendi nâm kimesneler li-ecli’l-ihbâr meclis-i şer‘a hâzırûn olup istihbâr olunduklarında fi’l-hakīka mârrü’z-zikr Sancakdâr Hayreddin mahallesinde vâki‘ bir tarafdan Hüseyin Efendi arsası ve bir tarafdan Şeker Ahmed Ağa bağçesi ve bir tarafdan müstahbire-i mezbûrenin tasarrufunda olan vakıf hâne arsası ve bir tarafdan tarîk-i hâs ile mahdûd fevkānî bir bâb oda ve bir sofa ve tahtânî bir bâb oda ve bir bi’r-i mâ ve bir mikdâr havluyu müştemil bir bâb mülk menzil müstahbire-i mezbûre Şerife Hadice Hatun’un bin yüz elli iki senesi Habibe bt. Abdullah nâm hatundan semen-i medfû‘ ve ma‘lûm ve makbûza müşterâ mülk-i sahîh ve hakk-ı sarîhi olmağla müstahbire-i mezbûre Şerife Hadice Hatun menzil-i mahdûd-ı mezkûra târih-i mezbûrdan beri bilâ-nizâ‘ mâlike olup menzil-i mezkûra müstahbire-i mezbûreden gayrı müstahıkk-ı âharı olduğu ma‘lûmumuz değildir deyü herbiri meclis-i şer‘de alâ-tarîki’ş-şehâde haber vermeleriyle vâki‘ü’l-hâl hıfzen li’l-makāl ketb olundu.<br><br>Fî 7 min-Saferi’l-hayr sene 1197<br><br>Şühûdü’l-hâl: Mehmed Salih Efendi b. Mehmed Said İmâm-ı mahalle-i mezbûr, Mehmed Salim Efendi b. Hüseyin Efendi, Molla Mehmed Emin b. el-Hâc Ali Müezzin, Molla Ali b. Halil ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10741"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10743"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b218"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o667"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>