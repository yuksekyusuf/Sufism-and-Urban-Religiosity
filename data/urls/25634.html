﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 641<br>Hüküm no: 747<br>Orijinal metin no: [95a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Beşe b. Abdullah’ın ölen Ali b. Mustafa’da olan alacağıyla ilgili olarak kardeşi Ahmed ile beş bin akçe üzerine sulh oldukları</b><br><br>Mahmiye-i İstanbul’da Horhor kurbünde Kızılminâre mahallesi sâkinlerinden İbrahim Beşe b. Abdullah nâm kimesne meclis-i şer‘-i hatîr-i lâzımü’t-tevkīrde bundan akdem vefât eden Ali Beşe b. Mustafa’nın li-ebeveyn karındaşı ve hasran vârisi olmağla metrûkâtına vâzı‘u’l-yed olan râfi‘u’l-kitâb Ahmed nâm kimesne mahzarında ikrâr ve takrîr-i kelâm edip müteveffâ-yı mezbûr zimmetinde yüz on beş guruş hakkım olup kable’l-edâ vefât edip terekesine mezbûr Ahmed vaz‘-ı yed etmeğin bundan akdem meblağ-ı mezbûru mezbûr Ahmed’den da‘vâ ve taleb eylediğimde inkâr edip ben dahi müdde‘âmı şuhûd-ı udûl ile isbât sadedinde olmamla beynimizde münâza‘ât-ı kesîre ve muhâsamât-ı şedîde ve ekîde cereyânından sonra beynimize muslihûn vesâteti ile da‘vâ-yı meşrûhumdan mezbûr Ahmed benimle beş bin akçe üzerine inşâ-i akd-i sulh eyledikde ben dahi sulh-ı mezbûru kabûl ve bedel-i sulh olan meblağ-ı mezbûru bi’t-tamam mezbûr Ahmed yedinden alıp kabz eyledim ba‘de’l-yevm mâ‘adâya müte‘allika da‘vâdan zimmetini ibrâ-i âm ile ibrâ ve ıskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâmin Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Ahmed Ağa b. Mustafa, Ahmed Beşe b. Abdullah, Osman b. Süleyman, Mehmed b. Ahmed, Abdülkerim b. Halil ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=25633"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25635"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b641"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o971"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>