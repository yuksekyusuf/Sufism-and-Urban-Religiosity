﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 480<br>Hüküm no: 590<br>Orijinal metin no: [108a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vildan Hatun’un menzilinin yarısını eşi Solak Mustafa Çelebi’ye satması</b><br><br>Husûs-ı âti’l-beyânın mahallinde tahrîri iltimâs olunmağın savb-ı şer‘-i hatîrden bu fakīr Hâssa mimârlarından Üstâd Ali Halîfe b. Abdullah el-Eyyûbî ve Üstâd Mehmed Halîfe b. Abdullah ile Vildan bt. Abdullah nâm hatunun mahmiye-i Kostantıniyye hısnı ebvâbından Unkapanı kapısı dâhilinde Elvanzâde mahallesinde vâki‘ menziline varıp zeyl-i rakīmde isimleri terkîm olunan udûl-ı Müslimîn ve sikāt-ı muvahhidîn mahzarlarında akd-i meclis-i şer‘-i mübîn olundukda mezbûre Vildan Hatun zâtı ma‘rifet-i şer‘iyye ile ârifân olup mahalle-i mezbûre sâkinlerinden olan Navluncu Bektaş Beşe b. İbrahim ve Attâr Mehmed Çelebi b. Selim nâm kimesneler ta‘rifleriyle mu‘arrefe oldukdan sonra meclis-i ma‘kūd-ı mezbûrda takrîr-i kelâm ve ta‘bîr ani’l-merâm edip mahalle-i mezbûrede vâki‘ işbu bir tarafdan Hacı Selim mülkü ve bir tarafdan merhûme Melek Simâ nâm hatunun mahmiye-i mezbûrede Bıçakcı mahallesi imâmına meşrût vakfı olan menzil ve bir tarafdan Sakızcı Ahmed Çelebi kayın anası Mâhıdevran nâm hatunun ale’l-iştirâk mülkleri olan menzil ve bir tarafdan ba‘zan yine mezbûrân Ahmed Çelebi ve Mâhıdevran Hatun’un menzil-i mezkûrları ve ba‘zan tarîk-i hâs ile mahdûd tahtânî iki bâb oda ve bir sofa ve bir matbah ve bir su kuyusu ve cüneyne ve bir kenîfi müştemil mülk menzilim misâha olunup mikdârı mübeyyen oldukdan sonra tensîf olunup merkūm Hacı Selim mülkü tarafından vâki‘ nısfını zevcim işbu hâzır bi’l-meclis Solak Mustafa Çelebi b. İbrahim’e bey‘ ve teslîm murâdımdır dedikde mimârân-ı mezbûrân muvâcehelerinde menzil-i mezkûr misâha eylediklerinde tûlen yirmi dokuz ve arzen merhûme-i merkūme vakfı tarafı on dokuz ve tarîk-i hâs ile merkūmân Ahmed Çelebi ve Mâhıdevran Hatun menzilleri tarafı yirmi bi-hesâb-ı terbî‘î beş yüz altmış beş buçuk zirâ‘ olduğu müte‘ayyin olup menzil-i mesfûrun nısfı olup merkūm Hacı Selim mülkü tarafından vâki‘ tahtânî bir odanın ekserî ve bir matbah ve bir kenîf ve bir mikdâr cüneyneyi müştemil olup nısf-ı müfrezi olan bi-hesâb-ı mesfûr iki yüz seksen iki buçuk zirâ‘ altı parmak yerini cemî‘ tevâbi‘ ve levâhıkı ve âmme-i hukūk ve merâfıkı ile zevcim merkūm Solak Mustafa Çelebi’ye tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile otuz bin nakd-i râyic fi’l-vakt akçeye bey‘ ve teslîm edip ol dahi iştirâ ve kabûl ve tesellüm eyledikden sonra semeni olan meblağ-ı mezkûr otuz bin akçeyi yedinden tamâmen ahz u kabz eyledim, ba‘de’l-yevm menzil-i mesfûrun nısf-ı müfrez-i mezkûru zevcim merkūm Solak Mustafa Çelebi’nin mülk-i müşterâsı olmuşdur, keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 20 min-şehri Ramazani’l-mübârek sene 1081.<br><br>Şuhûdü’l-hâl: Ahmed Efendi b. Mustafa el-hatîb, Keresteci Mehmed Ağa b. Sefer, el-Hâc İsmail Çelebi b. el-Hâc Rıdvan, Hallâc Mehmed Beşe b. Abdullah, Ömer Efendi el-müezzin, Hasan Çelebi b. Bayram el-muhzır, Hasan Beşe b. Abdullah el-attâr, diğer Hasan Beşe b. Abdullah el-attâr ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=2907"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2909"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b480"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o515"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>