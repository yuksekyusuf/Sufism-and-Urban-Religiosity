﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 360<br>Hüküm no: 465<br>Orijinal metin no: [40a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Feyzullah Reis ile ortağı Ali Reis’in kayıklarının içindeki nakit parayla birlikte batmasına sebep olduğu iddiasıyla Hasan Reis’e açtıkları davada sulh oldukları</b><br><br>Ma‘rûz<br><br>Mevâdd-ı şer‘iye istimâ‘ı’çün kıbel-i şer‘-i şerîfden meb‘ûs Mustafa Efendi dâ‘îleri medîne-i Üsküdar’a tâbi‘ Kādı karyesine varıp mazbûtü’l-esâmî Müslimîn huzûrlarında akd-i meclis-i şer‘-i şerîf ettikde medîne-i mezbûreye muzâfe Karamürsel kazâsı tevâbi‘inden Ereğli karyesi sükkânından kendi nefsinden asıl ve şerîki Ali Reis b. Abdullah tarafından ber-vech-i âtî vekîl olduğu Mahmud Ağa b. Hüseyin ve İsmail b. Ahmed nâm kimesneler şehâdetleriyle sâbit olan Feyzullah Reis b. Mehmed nâm kimesne meclis-i ma‘kūd-ı mezkûrda çekdirme reislerinden Hasan Reis b. Abdullah tarafından tasdîka vekîl Ali b. Ahmed nâm kimesne mahzarında târih-i i‘lâmdan dört gün mukaddem emlâkımızdan yüz elli guruş kıymetli sagīr çekdirme kayığı ile Âsitâne’ye gelir iken zikr olunan Kādı karyesi civârında Modaburnu önünde müvekkil-i mezbûr Hasan Reis kebîr kayığını âhar mahalle sarf mümkün iken sarf etmeyip üzerimize uğradıp kayığımızı çiğnedip gark etmekle kıymet-i mezkûresi olan yüz elli guruş ile kayık derûnunda mâlımızdan telef olan nakd otuz iki guruş ki cem‘an yüz seksen iki guruşu bi-tarîki’d-damân asâleten ve vekâleten taleb ve da‘vâ sadedinde olduğumda beynimize muslihûn tavassut edip beni da‘vâ-yı mezkûremden müvekkil-i mezbûr Hasan Reis ile elli guruş bedel-i makbûz mukābelesinde sulh eylediklerinde ben dahi sulh-ı mezkûru kabûl ve zikr olunan kayığın kıymetine ve nakd-i merkūma ve bi’l-cümle husûs-ı mezkûra müte‘allika âmme-i de‘âvîden müvekkil-i mezbûr Hasan Reis’in zimmetini ibrâ ve ıskāt eylediğimde ol dahi ibrâmı kabûl eyledi dediğini vekîl-i mezbûr tasdîk edip kat‘-ı münâza‘a eyledikleri ba‘de’l-inhâ bi’l-iltimâs huzûr-ı âlîlerine i‘lâm olundu.<br><br>Fî 19 min-R sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53489"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53491"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b360"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1059"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>