﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 419<br>Hüküm no: 425<br>Orijinal metin no: [102a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. İbrahim’in kaynı Ahmed’e olan borcunun taksitlendirilmesi</b><br><br>Mahmiye-i İstanbul’da Kādıasker Mehmed Efendi mahâllesinde sâkin el-Hâc Mehmed b. el-Hâc İbrahim nâm kimesne mahmiye-i mezbûrede meclis-i şer‘de kaynı işbu râfi‘ü’l-vesîka el-Hâc Ahmed b. el-Hâc Osman nâm kimesne mahzarında ikrâr ve takrîr-i kelâm edip benim mezbûr el-Hâc Ahmed’e cihet-i deyn-i şer‘îden iki yüz yirmi guruş zimmetimde deynim olup meblağ-ı mezbûru merkūm el-Hâc Ahmed târîh-i kitâb günü benden ba‘de’d-da‘vâ vesâtet-i [102b] muslihîn ile da‘vâ-i mezkûresinden benimle yüz yirmi guruşa sulh-ı mezbûrdan mâ‘adâsı olan yüz guruşa ve gayra müte‘allıka âmme-i da‘vâ ve kâffe-i mutâlebatdan benim zimmetimi ibrâ-i âmm-ı kātı‘ü’n-nizâ‘la ibrâ ve iskāt eyledi ben dahi deyn-i mezbûr mukābelesinde mecmû‘u üç yüz guruş kıymeti beş miskāl inci ve doksan dokuz buçuk dirhem üç çift altın bilezik ve bir çift zümrüd küpemi mezbûr el-Hâc Ahmed’e rehin ve teslîm etmişidim deyü rehn-i mezkûreyi el-Hâc Ahmed’den taleb ve da‘vâ sadedinde olmuş idim el-hâletü hâzihi da‘vâ-i mezkûrumda ben mübtıl olmağla da‘vâ-i mezkûrumdan fâriğ olup rehin-i mezkûreye ve vazîfem olmak üzere mezbûrdan iddi‘a eylediğim yüz guruş beynimizde ma‘lûm ücrete ve bundan akdem vefât eden zevcem Havva bt. el-Hâc Osman’ın cemî‘ terekesine târîh-i kitâba gelince sâir beynimizde cereyân eden ahz u i‘tâ ve mu‘amelât-ı şettâ ve hukūk-ı ma‘lûme ve mechûleye müte‘allıka âmme-i da‘vâ ve kâffe-i mutâlebâtdan mezbûr el-Hâc Ahmed’in zimmetini ibrâ-i âmm-ı kātı‘ü’n-nizâ‘la ibrâ ve iskāt eyledim, lâkin bedel-i sulh-ı mezbûru benim merkūma def‘aten edâya iktidârım olmayıp taksît ve tecîle tâlib olduğumda ol dahi her otuz gün tamâmında kendüye ikişer guruş verip meblağ-ı mezbûru târîh-i kitâbdan cem‘an bin sekiz yüz gün tamâmına değin kendüye tamâmen edâ ve teslîm etmek üzere beni taksît ve tecîl etdikde ben dahi taksît ve tecîl-i mezbûru kabûl eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’r-râbi aşere min-Cemâziyelâhir li-sene sitte aşere ve mi’e ve elf.<br><br>Şuhûdü’l-hâl: eş-Şeyh Mustafa Efendi, Mehmed Efendi b. İbrahim, İbrahim Beşe el-mübâşir, Hüseyin Çelebi b. Hasan, Ali odabaşı b. Ahmed, Mehmed b. Mustafa, Mehmed Çelebi b. el-Hâc Mustafa, İmam Yusuf b. Abdullah el-Konevî.</p>          <br><a title="Önceki sayfa" style="text-decoration:none" href="./ayrmetin.php?idno=41954"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41956"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b419"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o591"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>