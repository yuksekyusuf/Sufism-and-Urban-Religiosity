﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 273<br>Hüküm no: 285<br>Orijinal metin no: [127-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nalinci Hüseyin’in nizamlarına aykırı hareketlerde bulunmayacağına dair taahhütte bulunması</b><br><br>Na‘alcı esnâfından ihrâç<br><br>Ma‘rûz,<br><br>Ashâb-ı arzuhâlden mahmiye-i İslambol’da na‘linci esnâfının kethüdâları Mustafa ve yiğitbaşıları Hasan meclis-i şer‘-i hatîrde Alaca Hamam kurbünde arzuhâlde mezkûr Na‘linci Hüseyin b. Hasan’dan kendi hâlinde olmayıp beynimizde mu‘teber nizâm-ı kadîmimiz mugāyiri hareket edip ihtilâlimize bâ‘is olmağla bundan akdem bi’d-defa‘ât tenbîh eylediğimizde mütenebbih olmayıp ısrâr etmekle içimizden ihrâc olunmasını iltimâs ederiz deyü teşekkî ve esnâf-ı mezkûreden es-Seyyid Mehmed ve el-Hâc Mehmed ve diğer es-Seyyid Mehmed ve Ahmed Çelebi ve diğer es-Seyyid Mehmed ve Ahmed Beşe ve Abdullah Beşe ve Çauş Süleyman ve İsmail Çelebi ve Osman ve es-Seyyid Ahmed ve Mustafa ve Mehmed ve Veli Beşe ve el-Hâc İbrahim ve İbrahim Beşe ve diğer es-Seyyid Mehmed nâm kimesnelerden hakīkat-i hâl vech-i meşrûh üzere olduğunu ihbâr etmeleriyle mezbûr Hüseyin dahi fî-mâ-ba‘d kendi hâlinde olup nizâmlarının mugāyiri hareket etmemek üzere ta‘ahhüd ve eğer bir dahi ol misillü hareketde olur ise te’dîben esnâf-ı mezkûreden ihrâc olunmağa râzı oldukda esnâf-ı mezkûre dahi şikâyetlerini te’hîr edip bu minvâl üzere kat‘-ı nizâ‘ eyledikleri bi’l-iltimâs huzûr-ı âlîlerine i‘lâm olundu.<br><br>Fî 7 Rebî‘ülevvel sene 1180.</p>          <br><a title="Önceki sayfa" style="text-decoration:none" href="./ayrmetin.php?idno=29575"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29577"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b273"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o582"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>