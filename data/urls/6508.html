﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 302<br>Hüküm no: 292<br>Orijinal metin no: [42b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zeyneb Hatun’un vefatından sonra vasiyetini yerine getirmek üzere kocası Süleyman Çelebi’yi vasi tayin ettiği</b><br><br>Mahmiye-i İstanbul’da Muhsine Hatun mahallesi sâkinelerinden olup zâtı Ali Çelebi b. el-Hâc Ahmed ve İbrahim b. el-Hâc Mehmed nâm kimesneler ta‘rîfleriyle mu‘arrefe olan Zeyneb bt. Abdullah b. Abdurrahman nâm hatun meclis-i şer‘-i şerîf-i enverde zevci bâ‘is-i hâze’l-kitâb Süleyman Çelebi b. Abdullah nâm kimesne mahzarında ikrâr-ı tâm ve takrîr-i kelâm edip ben bi-emrillâhi te‘âlâ vefât eylediğimde mezbûr Süleyman Çelebi vasiyy-i muhtârım olup cemî‘ terekemi bi’l-vesâye ahz u kabz edip sülüsünü ifrâz ve sülüs-i mezkûrdan iki bin dört yüz akçe ıskāt-ı salâtım için vech-i şer‘î üzere fukarâya devr ve tasadduk eyleye ve eyyâm-ı mu‘tâdede it‘âm-ı fukarâ eyleye ve sülüs-i mezkûrdan her ne bâkī kalırsa dilediği vücûh-ı birre harc ü sarf eyleye ve sülüsân terekemden zevcim mezbûr Süleyman Çelebi irsen nısf hissesini ahz u kabz edip ve nısf-ı âharını dahi zâhirde vâris-i ma‘rûf ve ma‘rûfem olmayıp benim için vasiyet bimâ zâde ale’s-sülüs câize olmağın bi-hükmi’l-vasiye zevcim mezbûr Süleyman Çelebi ahz u kabz eyleye deyü vasiyet ve tenfîzine zevcim merkūm Süleyman Çelebi’yi vasiyy-i muhtâr nasb u ta‘yîn eyledim dedikde merkūm Süleyman Çelebi dahi ber-vech-i muharrer vesâyet-i mezbûreyi kabûl ve hizmet-i lâzımesini kemâ yenbağī mahallinde edâya ta‘ahhüd ve iltizâm eyledim dedikde mâ hüve’l-vâki‘ bi’t-taleb ketb olundu.<br><br>Fî 20 S sene 1153.<br><br>Şuhûdü’l-hâl: es-Seyyid el-Hâc İsmail Çelebi b. İbrahim, Mustafa Çelebi b. el-Hâc Mehmed, Hüseyin Çelebi b. Abdullah, İbrahim Çelebi b. el-Hâc Mehmed, Ali Çelebi b. el-Hâc Ahmed, Müezzin el-Hâc Hasan b. İbrahim, el-Hâc Nasrullah b. Abdullah, Mehmed Çelebi b. Abdullah, Mustafa b. Abdullah, Mustafa Beşe b. Halil, Halil Çelebi b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=6507"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6509"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b302"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o640"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>