﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 321<br>Hüküm no: 383<br>Orijinal metin no: [77a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kara Ebubekir Ağa’nın Ali b. Mahmud aleyhindeki alacak davasında anlaşma sağlanması</b><br><br>Ma‘rûz,<br><br>Derûn-ı arzuhâlde mezkûrü’l-ism Kara Ebubekir Ağa b. Osman mahfil-i şer‘iyyâtda sâhib-i arzuhâl el-Hâc Ali b. el-Hâc Mahmud mahzarında hâlâ Zile’de sâkin Şehirkethüdâsı el-Hâc Mustafa Ağa b. Abdullah b. Abdurrahman zimmetinde cihet-i karzdan bin guruş hakkım olup edâsına mezbûr el-Hâc Ali bi’l-emr ve’l-kabûl kefîl ve zâmin olmağla meblağ-ı mezkûru kefâletine binâen mezbûr el-Hâc Ali’den hâlâ taleb ederim deyü da‘vâ ve mezbûr el-Hâc Ali cevâbında kefâleti ikrâr, lâkin kabza vekîli Ahmed’e tamâmen kefâleten edâ etmiş idim deyü ba‘de’d-def‘ ve’l-inkâr müdde‘î-i mezbûr Ebubekir Ağa da‘vâ-yı mezkûresinden mezbûr el-Hâc Ali ile üç yüz elli guruş bedel-i makbûza ba‘de akdi’l-musâlahati ve’l-kabûl mâ‘adâ müdde‘âsına ve târîh-i i‘lâma gelince ma‘lûmen ve mechûlen bi’l-cümle hukūk-ı sâireye müte‘allika âmme-i de‘âvî ve kâffe-i mutâlebâtdan mezbûrân el-Hâc Ali ve el-Hâc Mustafa’dan her birinin zimmetini ibrâ-i âm ile ibrâ ve iskāt eylediğinde mezbûr el-Hâc Ali dahi medfû‘u olan meblağ-ı mezkûr üç yüz elli guruşa ve kezâlik sâire müte‘allika âmme-i de‘âvî ve kâffe-i mutâebâtdan mezbûr Ebubekir Ağa’nın zimmetini ibrâ-i âm ile ibrâ ve iskāt edip ve her biri âharın ibrâsını kabûlle kat‘-ı nizâ‘ etdikleri bi’t-terâzî tescîl ve huzûr-ı âlîlerine i‘lâm olundu.<br><br>Fî-gurreti Zilhicce sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42488"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42490"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b321"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o539"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>