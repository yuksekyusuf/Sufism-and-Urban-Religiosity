﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 3 Numaralı Sicil (H. 1023-1081 / M. 1615-1670)<br>cilt: 52,&nbsp;sayfa: 187<br>Hüküm no: 297<br>Orijinal metin no: [134-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgi v. Andon’un Papula’ya borcuna Andon’un kefil olduğu</b><br><br>Mahmiye-i İstanbul mahallâtından Elvanoğlu mahallesinde sâkin Yahûdî tâifesinden Papula v. Şe‘ban nâm Yahûdî meclis-i şer‘de Havâss-ı Kostantıniyye tevâbi‘inden Hasköy’de sâkin Yorgi v. Andon nâm zimmî mahzarında takrîr-i da‘vâ edip mezbûr Yorgi’de bostan icâresinden iki bin beş yüz ve meyve bahâsından dört yüz elli akçe hakkım vardır, taleb ederin suâl olunsun dedikde gıbbe’s-suâl ikrâr ve i‘tirâf ile cevâb verdikden sonra edâsına hükmolunup habse gitmek sadedinde iken karye-i mezbûre sâkinlerinden Andon v. Yani nâm zimmî meclis-i şer‘de işbu sahibü’l-kitâb mârrü’z-zikr Papula mahzarında mezkûr Yorgi meblağ-ı merkūmu işbu mübârek Receb’in gurresinden [135] mâh be-mâh üçer yüz akçe verip haklaşmak şartı üzere merkūm Yorgi’ye kefîl bi’l-mâl oldum dedikde müdde‘î-i merkūm dahi merkūmun kefâlet-i meşrûhasını kabûl ettim dedikden sonra ol ki vâki‘ hâldir gıbbe’t-taleb kaydolundu.<br><br>Tahrîren fî-gurrei Recebi’l-mücerreb sene semân ve elf.<br><br>Şuhûdü’l-hâl: Osman b. Ömer el-müezzin, Mehmed Halîfe b. Mehmed el-hatîb, Hızır b. Ömer el-müderris, Şa‘ban el-muhzır ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=23210"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23212"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has003&bsm=has003b187"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has003&bsm=has003o197"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>