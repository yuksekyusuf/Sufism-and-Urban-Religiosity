﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 534<br>Hüküm no: 397<br>Orijinal metin no: [142b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Boş bulunan İstanbul Yoğurtçular Kethudalığının Zülüflü Baltacı Ahmed’e verildiği</b><br><br>Yoğurtcular kethudâsı emri.<br><br>Bâ-hat. “Mûcebince amel oluna.”<br><br>Teberdâr-ı zülüfiyân-ı hâssamdan ve erbâb-ı istihkākdan işbu râfi‘-i tevkī‘-i refî‘ü’ş-şân-ı hâkānî kıdvetü’l-emâcid ve’l-a‘yân Ahmed -zîde mecduhû- mübârek [Rikâb-ı] müstetâbıma arzuhâl sunup yoğurtcuyân-ı İstanbul ve Eyüp ve Üsküdar kethudâlığına bilâ-ta‘yîn bâ-mukābele-i nân mutasarrıf olan Osman Halîfe an-teberdârân-ı hâssa fevt olup yeri hâlî kalmağla mahlûlünden bâ-mukābele-i nân kendine tevcîh ve yedine berat-ı âlî-şânım verilmek bâbında istid‘â-yı inâyet etmeğin şeref-yâfte-i sudûr eden hatt-ı hümâyûn-ı şevket-makrûnum mûcebince kethudâlık-ı mezbûr müteveffâ-yı merkūmun mahlûlünden mûmâ-ileyh Ahmed -zîde mecduhû-ya tevcîh olunmak fermânım olmağın hakkında mezîd-i inâyet-i pâdişâhânem zuhûra getirip bin iki yüz yirmi beş senesi Rebî‘ülevvelinin onuncu günü târihiyle müverrah verilen ruûs-ı hümâyûnum mûcebince bu berat-ı hümâyûn-ı inâyet-makrûnu verdim ve Buyu[r]dum ki: Mûmâ-ileyh Ahmed teberdâr-ı zülüfiyân-ı hâssa -zîde mecduhû- varıp müteveffâ-yı mezbûrun mahlûlünden kethudâlık-ı mezkûra bâ-mukābele-i nân bilâ-ta‘yîn mutasarrıf olup hizmet-i lâzımesin bî-kusûr mer‘î ve müeddâ kıldıkdan sonra işbu berat-ı âlî-şânıma mugāyir kethudâlığı umûruna hiç ferd mâni‘ ve müzâhim olmayıp dahl ve ta‘arruz kılmayalar. Şöyle bileler; alâmet-i şerîfe i‘timâd kılalar.<br><br>Fî 7 Rebî‘ülevvel sene 1225<br><br>Kostantıniyyeti’l-mahrûse</p>          <br><a title="Önceki sayfa" style="text-decoration:none" href="./ayrmetin.php?idno=32393"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32395"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b534"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o575"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>