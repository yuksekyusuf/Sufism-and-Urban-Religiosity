﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 174<br>Hüküm no: 172<br>Orijinal metin no: [30a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tokatlı Haçuk’a olan borcunu ödemesi hususunda Tokat voyvodası Mustafa Ağa’ya tenbihte bulunulması</b><br><br>Ma‘rûz,<br><br>Arzuhâl eden Tokatlı Haçuk v. Arotin zimmî mahfil-i şer‘iyyâtda sâbıkā Tokat voyvodası derûn-ı arzuhâlde mezkûrü’l-ism Mustafa Ağa b. Yusuf muvâcehesinde bin yüz altmış sekiz senesi Saferi’nin yedinci günü târîhiyle müverrah işbu temessük mantûkunca mezbûr el-Hâc Mustafa Ağa zimmetinde cihet-i karz-ı şer‘îden bin yüz elli sekiz guruş hakkım olmağla hâlâ taleb ederim deyü da‘vâ etdikde mezbûr el-Hâc Mustafa Ağa dahi cevâbında müdde‘î-i mezbûra ber-mûceb-i temessük zimmetinde cihet-i mezkûreden bin yüz elli sekiz guruş deyni olduğunu ikrâr ve tasdîk edip lâkin benim dahi medîne-i mezbûre sâkinlerinden şehir kethüdâsı el-Hâc Hasan b. Rasül ve Kazgancılar Şeyhî el-Hâc Mehmed b. Abdullah ve es-Seyyid el-Hâc Abdullah b. Abdurrahman ve Haseki Ebubekir Ağa b. el-Hâc Mehmed zimmetlerinde bâ-hüccet-i şer‘iyye cihet-i karzdan dört bin üç yüz guruş hakkım olmağla zikr olunan altmış sekiz senesi Saferi’nin evâsıtında voyvodalıkdan ba‘de’l-azl İstanbul’a azîmetim esnâsında müdde‘î-i mezbûra deynim olan bin yüz elli sekiz guruşu gāibûn-ı mezbûrûn ber-vech-i muharrer zimmetlerinde bana deynleri olan dört bin üç yüz guruşdan edâ etmek [üzere] dâyinim mezbûr Haçuk [30b] zimmîyi deyn-i mezkûrem ile medyûnlarım gāibûn-ı mezbûrûn üzerine medîne-i mezbûre nâibi Tatarzâde Mustafa Efendi huzûrunda cümlemiz bir yerde iken havâle-i mukayyede-i sahîha-i şer‘iyye ile havâle eylediğimde her birimiz dahi havâle-i mezkûreyi kabûl etmiş idik deyü ba‘de’d-def‘ ve’l-inkâr mezbûr el-Hâc Mustafa Ağa def‘-i mezkûrunu beyân edemeyip talebiyle mezbûr Haçuk zimmîye muvâcehesinde vech-i şer‘î üzere yemîn verilmeğin mezbûr el-Hâc Mustafa Ağa def‘-i mezkûruyla bilâ-beyyine-i âdile bî-vech mu‘ârazadan ba‘de’l-men‘ ikrâr ü i‘tirâfı mûcebiyle sâbit ve zâhir olan bin yüzelli sekiz guruşu müdde‘î-i mezbûr Haçuk zimmîye tamâmen edâ ve teslîme mezbûr el-Hâc Mustafa Ağa’ya tenbîh olunduğu huzûr-ı âlîlerine i‘lâm olundu.<br><br>Fî 29 Şa‘bân sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42277"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42279"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b174"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>