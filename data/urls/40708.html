﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 431<br>Hüküm no: 429<br>Orijinal metin no: [62a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kürkçü Moysi v. Nikola’nın Eski saray orta akçesi vakfına iki yüz yirmi guruş borcu olduğunu ikrar ettiği</b><br><br>Dergâh-ı âlî dâme mahfûfen bi’l-me‘alî kapıcılarından olup Saray-ı atîk-i sultânî’nin Orta Akçesi Vakfı’na bi’l-fi‘il mütevellî olan bâ‘isü’l-kitâb Halil Ağa b. Mustafa meclis-i şer‘-i hatîr-i lâzimü’t-tevkīrde kürkçü tâifesinden Moysi v. Nikola nâm zimmî muvâcehesinde üzerine da‘vâ ve takrîr-i kelâm edip işbu târih-i kitâb Muharremü’l-harâmı gurresinde mezbûr Moysi ve şerîkleri hâzırân bi’l-meclis Duka v. Panayot ve Dimo v. Yani nâm zimmîler mâl-ı vakf-ı mezbûrdan sekiz yüz seksen kıt‘a riyâlî guruş istidâne eylediklerinde ben dahi iki yüz yirmi kıt‘a riyâlî guruş mezbûr Moysi’ye ve dört yüz kıt‘a riyâlî guruş merkūm Duka’ya ve iki yüz yirmi kıt‘a riyâlî guruş mersûm Dimo’ya mâl-ı vakıfdan bi’t-tevliye idâne ve teslim edip onlar dahi yedimden ahz u kabz eylemişler idi hâlâ mezbûr Moysi’den suâl olunup yedimden ahz u kabz eylediği mâl-ı vakf-ı mezbûr yüz yirmi kıt‘a riyâlî guruşu vakf-ı mezbûr için tevliyetim hasebiyle bana alıverilmek matlûbumdur dedikde gıbbe’s-suâl mezbûr Moysi târih-i kitâb senesi Muharremü’l-harâmı gurresinde mâl-ı vakf-ı mezbûrdan mütevellî-i merkūm Halil Ağa yedinden iki yüz yirmi kıt‘a riyâlî guruşu ahz u kabz edip ol vechile zimmetinde vakf-ı mezbûr iki yüz yirmi kıt‘a riyâlî guruş lâzimü’l-edâ ve vâcibü’l-kazâ deyni olduğunu bi’t-tav‘i’s-sâf ikrâr ve i‘tirâf etmeğin ilzâm olunup mâ-vaka‘a bi’t-taleb ketb olundu.<br><br>Tahrîren fi’l-yevmi’s-sâlis ve’l-ışrîn min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Mustafa Efendi b. Muharrem, Ömer b. Ramazan, İsa Bey b. Ahmed, Osman Beşe çukadâr ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40707"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40709"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b431"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o851"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>