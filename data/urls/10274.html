﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 119<br>Hüküm no: 112<br>Orijinal metin no: [33b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine Hatun bt. Memi’nin evini Rahime Hatun bt. Şaban’a sattığı</b><br><br>Mahmiye-i Galata’ya tâbi‘ kasaba-i Beşiktaş’a tâbi‘ Sinanpaşa mahallesinde sâkine Emine Hatun bt. Memi tarafından menzil-i âti’l-beyânı bey‘a vekîl olup nehc-i mu‘teber-i şer‘î üzere vekâleti sâbite olan sadrî oğlu Mehmed Çelebi mahfil-i kazâda işbu sâhibetü’l-kitâb Rahime Hatun bt. Şaban tarafından ikrâr-ı âti’l-beyânı tasdîka vekîl olup nehc-i mu‘teber-i şer‘î üzere vekâleti sâbit olan zevci fahrü’l-hutebâ Eşref Efendi b. Veli muvâcehesinde bi’l-vekâle ikrâr ve takrîr-i kelâm edüp müvekkilem merkūme Emine Hatun’un mahalle-i mezbûrede vâki‘ ma‘lûmü’l-hudûd fevkānî ve tahtânî iki bâb beyti ve bir bâb mahzeni ve iki bi’r-i mâ ve eşcâr-ı müsmire ve gayr-i müsmire hadîkayı ve dehlîzi ve kenîfi hâvî menzilini cümle tevâbi‘ ve levâhıkı ile merkūme Rahime Hatun’a yirmi beş bin nakd-i fıddî-i Osmânî râyic fi’l-vakt akçeye tarafeynden îcâb ve kabûlü hâvî bey‘-i bâtt-ı sahîh-i şer‘î ile bey‘ ve teslîm edüp ol dahi iştirâ ve tesellüm ve kabz eyledikden sonra semeni olan meblağ-ı mârrü’z-zikr yirmi beş bin mezbûrü’n-na‘t akçeyi yedinden bi’t-tamâm ve’l-kemâl ahz u kabz eyledi [34a] ba‘de’l-yevm mülk-i müşterâsıdır keyfe mâ teşâ ve tehtâr mutasarrıfe olsun deyicek vekîl-i merkūm Mehmed Çelebi’yi ikrâr-ı meşrûhunda vekîl-i diğer Eşref Efendi bi’l-müvâcehe tasdîk ve bi’l-müşâfehe tahkīk edicek mâ-vaka‘a bi’t-taleb ketb olundu.<br><br>Hurrire fi’l-yevmi’l-ışrîn min-şehri Rebî‘i’s-sânî li-sene isneteyn ve sittîn ve elf.<br><br>Şühûdü’l-hâl: Mahmud Ağa b. Ömer Ağa, Mehmed Ağa b. el-mezbûr, Receb Bey el-Bevvâb, Ali Bey b. Kurd, Abdülkerim Çelebi el-İmâm, Bâli Bey b. Abdullah, Bayram Ağa b. ( ), diğer Bayram Ağa b. ( ), Mustafa Halîfe b. Yakub, Enver Efendi b. İslam, el-Hâc Yusuf b. ( ), Mahmud Çelebi b. Mehmed, İbrahim Çelebi b. Mustafa ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10273"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10275"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b119"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o347"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>