﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 288<br>Hüküm no: 387<br>Orijinal metin no: [217-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Saliha bt. Hüseyin’in ortak oldukları evdeki hissesini kız kardeşi Fâtıma’ya sattığı</b><br><br>Havâss-ı aliyye kazâsına tâbi‘ Hasköy mahallâtından Turşucu mahallesinde sâkine Saliha bt. Hüseyin nâm hâtun meclis-i şer‘-i hatîr-i lâzımü’t-tevkīrde işbu râfi‘atü’l-kitâb li ebeveyn kız karındaşı Fâtıma nâm hâtun muvâcehesinde bi’t-tav‘i’s-sâf ikrâr ve i‘tirâf edip mahalle-i mezbûrede vâki‘ bir tarafı Turşucu Vakfı ve bir tarafı Osman Reis mülkü ve bir tarafı ( ) Abdullah mülkü ve bir tarafı tarîk-i âm ile mahdûd ve mümtâz olup iki bâb tahtânî odayı ve bir kenîfi ve muhavvatayı ve eşcâr-ı müsmire ve gayr-ı müsmireyi müştemil olup ale’l-iştirâki’s-seviy tasarrufu[m]uzda olan menzilin nısf hisse-i şâyi‘amı mezbûre Fâtıma’ya nakd-i râyic fi’l-vakt bin yüz akçeye bey‘-i bâtt-ı sahîh-i şer‘î ile bey‘ edip kabz-ı semen-i ma‘dûd ve teslîm-i nısf-ı mebî‘ eyledim, ba‘de’l-yevm zikr olunan menzilin nısf-ı şâyi‘i mezbûre Fâtıma’nın mülk-i müşterâsıdır, keyfe mâ teşâ ve tahtâ[r] mutasarrıfa olsun dedikde mukırra-i merkūmenin ikrâr-ı meşrûhasını el-mukarru leha’l-mezbûre bi’l-muvâcehe tasdîk ve bi’l-müşâfehe tahkīk edicek mâ hüve’l-vâki‘ bi’t-taleb ketb olundu. Tahrîren fî evâsıtı şehri Rebî‘ılâhir sene hamsîn ve elf.<br><br><br>Şuhûdü’l-hâl: İbrahim Efendi b. Hüsrev el-İmâm, Mehmed Halîfe b. Haydar el-Müezzin, Mehmed Beşe b. Bilal, Muslu b. Veli, Ali Beşe b. Abdullah, Nasuh b. Mehmed, Mehmed b. Mehmed el-Müezzin, Mustafa Beşe b. Mehmed, Abdi Beşe b. Mehmed, Hüseyin Beşe b. Mehmed er-Râcil, Mehmed Beşe b. Keyvan </p>          <br><a title="Önceki sayfa" style="text-decoration:none" href="./ayrmetin.php?idno=23614"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23616"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b288"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o461"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>