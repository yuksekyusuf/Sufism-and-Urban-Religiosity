﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahfel-i Şer‘iyyât Mahkemesi 3 Numaralı Sicil (H. 1273-1274 / M. 1857)<br>cilt: 97,&nbsp;sayfa: 119<br>Hüküm no: 95<br>Orijinal metin no: [19b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Esirci Osman Ağa’nın, Abdullah b. Mehmed’in cariyesi Zenciye Sadakat aleyhindeki alacak davasından vazgeçmesi</b><br><br>Dividdâr Mehmed Ağa’ya teslîm<br><br>Esirci tâifesinden Osman Ağa b. Ali mahfil-i şer‘iyyâtda tâife-i merkūmeden Kuds-i şerîfli el-Hâc Abdullah Ağa b. el-Hâc Mehmed’in hâlâ yedinde rıkka münkāde câriye-i memlûkesi ma‘lûmetü’l-vasf Zenciye Sadakat bt. Abdullah muvâcehesinde mevlâsı mezbûr el-Hâc Abdullah Ağa hâzır olduğu hâlde mevsûfe-i mezbûre Sadakat bundan akdem benim yedimde rakīka câriyem iken İstanbul’da Şehzâde Câmi‘-i şerîfi civârında Hoşkadem mahâllesinde vâki‘ menzilimde oda derûnunda bir aded çanta içinde mevzû‘ malım olan mecmû‘u bin beş yüz guruşa mu‘âdil yetmiş beş aded yirmilik kavâim-i nakdiyemi fuzûlî ve bi-gayrı hakkın ahz ü kabz eylediğinden sonra makbûzu olan meblağ-ı mezkûr bin beş yüz guruşun altı yüz guruşunu bundan akdem bana redd ü teslîm edip bâkīsi olan dokuz yüz guruşu bana vermeyip ve bi-gayrı hakkın istihlâk etmekle meblağ-ı <<mezkûr bin beş yüz>> bâkī-i mezkûr dokuz yüz guruşu mevsûfe-i mezbûre Zenciye Sadakat’den hâlâ taleb ederim deyü tasaddî eylediğim da‘vâmdan rızâmla meccânen fâriğ olmamla bi’l-cümle husûs-ı mezkûra müte‘allıka da‘vâmdan mevsûfe-i mezbûre Sadakat ile hâzır-ı mezbûr el-Hâc Abdullah Ağa’nın zimmetlerini ibrâ-i sahîh-i şer‘î ile ibrâ ve iskāt eylediğimde mevsûfe-i mezbûre Sadakat dahi ben senin mukaddemâ câriye-i memlûken iken sen benim malımdan ve yedimden nakden dokuz yüz guruşumu fuzûlî ve bi-gayrı hakkın ahz ü kabz ve umûruna sarfla istihlâk etmiş idin deyü benim inkârıma mukārin kıbel-i şer‘den mezûneten benden takrîr-i meşrûhu üzere tasaddî eylediği da‘vâsı meşrû‘a ve iltifâta şâyân olmadığı kıbel-i şer‘den kendüye tefhîm ve mûcebince da‘vâ-i mezkûresiyle bana bî-vech-i şer‘î mu‘ârazadan men‘ olundukdan sonra mevlâsı mezbûr el-Hâc Abdullah Ağa ile ma‘an kâffe-i hukūk-ı şer‘iyyeye müte‘allıka âmme-i da‘vâdan kezâlik benim zimmetimi ibrâ-i âmm-ı sahîh-i şer‘î ile ibrâ ve iskāt ve her birimiz ber-vech-i muharrer âharın ibrâsını kabûl eyledik deyü mukırr-ı müdde‘î-i mezbûr Osman Ağa’nın sâdır olan bi’l-cümle takrîr-i meşrûhunu mezbûr el-Hâc Abdullah Ağa ile mevsûfe-i mezbûreden her biri tahkīk ve tasdîk eyledikleri tescîl ve huzûr-ı [âlîlerine i‘lâm olundu].<br><br>Fî 10 M sene [12]74.</p>          <br><a title="Önceki sayfa" style="text-decoration:none" href="./ayrmetin.php?idno=38330"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38332"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mah003&bsm=mah003b119"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mah003&bsm=mah003o177"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>