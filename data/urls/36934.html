﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 313<br>Hüküm no: 482<br>Orijinal metin no: [97a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emetullah'ın Ahmed Ağa aleyhine açtığı tarla davasına mürûr-ı zamandan dolayı bakılamayacağı</b><br><br>Ma‘rûz-ı dâ‘î-i Devlet-i aliyyeleridir ki,<br><br>Medîne-i Üsküdar’a muzâfe Adalar nâhiyesine tâbi‘ Kurd karyesi sâkinelerinden Emetullah bt. Hüseyin nâm hatun meclis-i şer‘-i şerîf-i enverde yine karye-i mezbûre sâkinlerinden Ahmed Ağa b. Hasan nâm kimesne mahzarında takrîr-i da‘vâ edip karye-i mezbûre hudûdunda dâhil beyne’l-ahâlî ma‘lûmü’l-cîrân üç buçuk dönüm mikdârı yerli bağımı târîh-i i‘lâmdan on yedi sene mukaddem fuzûlî zabt etmişdir, mûcib-i şer‘îsini taleb ederim dedikde gıbbe’s-suâl mezbûr Ahmed Ağa cevâbında bağ-ı mezbûra müdde‘iye-i mezbûrenin vâlidesi Alime bt. Mehmed nâm hatun mülkiyet üzere mutasarrıf iken bin yüz elli bir senesi Rebî‘ülâhirinin on dördüncü günü târîhiyle müverrah bir kıt‘a hüccet-i şer‘iye mantûkunca on guruşa bana bey‘ ve teslîm ben dahi iştirâ ve tesellüm eylediğimden sonra müdde‘iye-i mezbûre on yedi sene bilâ-özr sükût edip müdâhale etmemişdi dedikde müdde‘iye-i mezbûre ber-vech-i muharrer ikrâr ve i‘tirâf etmeğin on beş sene bilâ-özr terk olunan emlâk da‘vâsı istimâ‘ memnû‘âtdan olmağla müdde‘î-i mezbûre bilâ-emr bî-vech mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu, el-emr men-lehü’l-emrindir.<br><br>Tahrîren fil-yevmi’s-sâmin aşer min-Cumâdelâhire li-sene semân ve sittîn ve mi'e ve elf.</p>          <br><a title="Önceki sayfa" style="text-decoration:none" href="./ayrmetin.php?idno=36933"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36935"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b313"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o318"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>