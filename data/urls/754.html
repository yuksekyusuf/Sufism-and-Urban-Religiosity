﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 71<br>Hüküm no: 37<br>Orijinal metin no: [9b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Hüseyin’in terekesinin paylaşımı konusunda vârisler arasındaki anlaşmazlığa son verilmiş olduğu</b><br><br>Ma‘rûz,<br><br>Sâdır olan fermân-ı âlîlerine imtisâlen işbu i‘lâm ve derkenâr ve merbût arzuhâl ve derdest hüccet harf-be-harf mütâla‘a olundukda müteveffâ-yı mezbûr el-Hâc Hüseyin’in terekesi beyne’l-verese bi’l-farîzati’ş-şer‘iye taksîm olundukdan sonra verese-i merkūmun beynlerinde münâza‘a vâki‘ olmuş ise de müdde‘îler isbâta kādir tahlîfe tâlib olmayıp nizâ‘dan fâriğ ve birbirlerinin zimmetlerini kabûllerini hâvî ibrâ ve ıskāt etmeleriyle vech-i meşrûh üzere kat‘-ı münâza‘a olunduğu beyânıyla i‘lâm-ı hâl siyâkında işbu i‘lâmla istid‘â olunan emr-i âlîşân ibrâ şer‘an cemî‘ hakkı sâkıt eylediğine ve ibrâ-i mezkûr dahi bi’r-rızâ vâki‘ olduğuna binâen muvâfık-ı şer‘-i şerîf olacağı ve diğer iddi‘â olunan husûs dahi ber-mantûk-ı hüccet-i şer‘iye tarafeyn huzûr-ı şer‘a bi’l-muvâcehe lede’l-mürâfa‘a da‘vâları şer‘an iltifâta şâyân olmayıp bî-vech-i şer‘î mu‘ârazadan men‘ olunmuş olduğuna nazaran bu husûsa dahi merbût arzuhâlle istid‘â olunan emr-i âlîşânın i‘tâsında beis ve mahzûr yoğise de cümlesinde netîce-i merâm tereke-i mezkûre ma‘rifet-i şer‘le beyne’l-verese taksîm olundukdan sonra hâric-i ez-defter-i kassâm iddi‘â olunan husûslar nehc-i şer‘îye tatbîkan bi’l-mürâfa‘a rü’yet olunup bitmiş olduğundan ba‘de bu‘din tenbîh, nizâ‘ zuhûr eder ise sened olmak için emrin ikisi de hıfzan li’l-makāl i‘lâm-ı hâl siyâkında yazılacağına ve cümlesi de bir husûsu hâkî olacağına nazaran te‘addüde hâcet olmayıp i‘lâm ve hüccet-i mezkûr meâlleri derciyle bir kıt‘a emr-i âlîşân ısdârı muvâfık-ı irâde-i seniyyeleri olur ise ol bâbda emr [ü] fermân hazret-i veliyyü’l-emrindir.<br><br>Fî 11 Ra sene [12]48</p>          <br><a title="Önceki sayfa" style="text-decoration:none" href="./ayrmetin.php?idno=753"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=755"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b071"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o200"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>