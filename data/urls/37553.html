﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 757<br>Hüküm no: 609<br>Orijinal metin no: [140b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa’nın oğlu Ahmed’e annesi Hatice’nin vasi tayin edildiği ve çocuk için bir cariye alınarak nafaka bağlandığı</b><br><br>Mahmiye-i İstanbul’da Nişancı Paşa mahallesi ahâlîsinden olup bundan [akdem] vefât eden Mehmed Ağa b. Mustafa b. Abdullah’ın sagīr oğlu Ahmed’in tesviye-i umûruna kıbel-i şer‘den bir vasî nasb ü ta‘yîn olunmak lâzım ve mühim olmağın emânet ve diyânet ile ma‘rûf ve vesâyet uhdesinden gelmeye kādir idiği zeyl-i vesîkada muharrerü’l-esâmî Müslimîn ihbârları ile lede’ş-şer‘i’l-enver zâhir ve mukarrer olan sagīr-i mezbûrun vâlidesi bâ‘isetü’l-kitâb Hadîce Hatun bt. Mustafa Efendi’yi hâkim-i muvakkı‘-ı sadr-ı kitâb efendi hazretleri sagīr-i mezbûrun tesviye-i umûruna vasî nasb ü ta‘yîn <<olunup>> buyurduklarında ol dahi vesâyet-i mezbûreyi ba‘de’l-kabûl merâsimini edâya müte‘ahhid oldukdan sonra vasiye-i mezbûre meclis-i şer‘de takrîr-i kelâm ve ta‘bîr ani’l-merâm edip vasiyesi olduğum [141a] sagīr-i mezbûr bir câriyeye eşedd-i ihtiyâc ile muhtâc olmağın istihdâmı için mal-ı mevrûsundan kadr-ı kifâye nafaka ve kisve-bahâ farz ve takdîr olunmak matlûbumdur dedikde vasiye-i mezbûrenin kelimât-ı meşrûhası vâkı‘a mutâbıka idiği zeyl-i vesîkada muharrerü’l-esâmî Müslimîn haberleri ile lede’ş-şer‘i’l-kavîm zâhir ve mukarrer olmağın hâkim-i mûmâ-ileyh hazretleri sagīr-i mezbûrun istihdâmı için mal-ı mevrûsundan semen-i misliyle bir câriye iştirâ ve sagīr-i mezbûr için mal-ı mevrûsundan hâdimesiyle yevmî kırkar akçe nafaka ve kisve-bahâ farz ve takdîr buyurup meblağ-ı mefrûz-ı mezbûru levâzım-ı sagīr-i mezbûra harc ü sarfa ve vakt-i hâcetde istidâne ve lede’z-zafer malına rücû‘a vasiye-i mezbûreye izin verilip mâ-vaka‘a bi’t-taleb ketb olundu.<br><br>Fî gurre-i Rebî‘i’l-âhir li-sene aşer ve mi’e ve elf.<br><br>Şuhûdü’l-hâl: Ahmed b. Süleyman, İbrahim Çelebi b. Mehmed, İbrahim Beşe b. Hüseyin, İbrahim Çelebi b. Ömer, Mustafa Beşe b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=37552"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37554"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0757"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1104"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>