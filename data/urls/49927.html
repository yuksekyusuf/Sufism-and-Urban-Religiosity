﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 51 numaları sicil (H. 987-988/ M. 1579-1580)<br>cilt: 8,&nbsp;sayfa: 158<br>Hüküm no: 244<br>Orijinal metin no: [29b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Sultan Mehmed Hân vakfına ait Darıca köyünün bazı vergilerinin üç yıllığına Yakob v. Haim’e iltizâma verildiği</b><br><br>Mahrûse-i İstanbul mahallâtından merhûm Rüstem Paşa Câmi‘-i şerîf kurbunda sâkin Sinora cemâ‘atinden Yakob v. Haim, Âmiller Zindanı mahallesinde sâkin cemâ‘at-i mezbûreden Karaoğlan demekle ma‘rûf Abraham v. Mayer nâm yahudiler meclis-i şer‘-i şerîfde işbu bâ‘isü’l-hurûf mahrûse-i Bursa’da vâki‘ merhûm Sultan Mehmed Hân aleyhi’r-rahmetü ve’l-gufrân binâ buyurdukları İmâret-i âmire evkāfına câbî olan Abdüllatîf b. Emrullah muvâcehesinde ikrâr ve i‘tirâf edip evkāf-ı mezbûreden Gekvize nâhiyesinde vâki‘ Darıca nâm karyenin a‘şâr-ı şer‘iyye ve rüsûm-ı örfiyyesin ve bi’l-cümle kadîmü’l-eyyâmdan vakıf için zabt olunagelen her ne ise ispençe ve harâcdan mâ‘adâ işbu sene 986 senesinde vâki‘ Mart ibtidâsından üç sene tamâmına varınca Mani nâm yahudi seksen altı bin akçeye iltizâm ve kabûl etmiş idi hâliyâ dört bin akçe ziyâde edip mukāta‘a-i mezbûreyi târih-i mezbûrdan üç yıl tamâmına varınca vech-i meşrûh üzre ve sâbıkan mültezim olan mezbûr Mani’nin muhâsebesin yerli yerinden görmek şartı üzre doksan bin akçeye iltizâm edip ve yevmü’l-kıstını her altı ayda bir haklaşmak üzre kabûl ettik dediklerinde mukırrân-ı mezbûrânın kelâm-ı meşrûhların mezbûr Abdüllatîf vicâhen tasdîk ve kabûl edip ve meblağ-ı merkūmdan on bin akçe zarar-ı mâla mahrûse-i mezbûrede Cebeciler hânında sâkin İvaz b. Hamza kefîl oldum dedikde vâki‘ hâl alâ mâ cerâ ketb olundu.<br><br><br>Şuhûdü’l-hâl: Ali b. Sefer, Ali Bâli b. Sinan, Hasan b. Sâdık, Mehmed Çelebi b. Mehmed el-mülâzım, Murad Halîfe b. Abdullah el-imâm</p>          <br><a title="Önceki sayfa" style="text-decoration:none" href="./ayrmetin.php?idno=49926"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=49928"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk051&bsm=usk051b158"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk051&bsm=usk051o410"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>