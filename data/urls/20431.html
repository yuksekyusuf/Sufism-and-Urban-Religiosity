﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 267<br>Hüküm no: 227<br>Orijinal metin no: [67a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Varissiz vefat eden Ahmed Beşe b. İsmail’in mallarının beytülmâle kaldığı</b><br><br>Mahmiye-i Galata dâhilinde Câmi‘-i Kebîr mahallesinde sâkin iken bundan akdem vefât eden Ahmed Beşe b. İsmail nâm müteveffânın zâhirde vâris-i ma‘rûfu olmamağla verâseti beytülmâle âid ve râci‘ olmağın mahmiye-i mezbûrede beytülmâl-i âmme ve hâssa emîni olan fahrü’l-akrân Ali Ağa tarafından ber nehc-i şer‘î vekîl olup vekâleti sâbite olan Mustafa Çelebi b. Yakub meclis-i şer‘-i hatîr-i lâzimü’t-tevkīrde işbu bâ‘isü’l-kitâ[b] Muharrem Beşe b. Nasuh mahzarında ikrâr ve i‘tirâf edip müteveffâ-yı mezbûrun muhallefâtından olup Bereketzâde mahallesinde vâki‘ bir tarafı Yazıcıoğlu mülküne ve bir tarafı Zâhide Hâtun mülküne ve bir tarafı Ali Reis mülküne ve bir tarafı tarîk-i âm ile mahdûd bir bâb fevkānî ve bir tahtânî ve sofayı müştemil olan menzili sûk-ı sultânîde bey‘-i men yezîd olup rağabât-ı nâs bi’l-külliye münkatı‘a oldukdan sonra mezbûr Muharrem Beşe üzerinde on bin cedîd akçeye karâr edip ziyâde ile tâlib-i âharı olmamağın menzil-i merkūmu vekâletim hasebiyle mezbûr Muharrem Beşe’ye meblağ-ı mezbûr on bin nakd-i râyic fi’l-vakt akçeye bey‘-i bâtt-ı sahîh-i şer‘ile bey‘ edip kabz-ı semen ve teslîm-i müsemmen eyledim ba‘de’l-yevm sâlifü’z-zikr olan menzil-i merkūmu mezbûr Muharrem Beşe sâir emlâki gibi keyfe mâ yeşâ’ ve mâ yürîd mutasarrıf olsun dedikde mukırr-ı merkūm Mustafa Çelebi’nin vech-i muharrer üzere cârî olan kelâmını el-mukarru lehü’l-merkūm Muharrem Beşe vicâhen tasdîk ve şifâhen tahkīk edicek sıhhat-i bey‘a hüküm birle mâ vaka‘a bi’t-taleb ketb olundu. Cerâ zâlike ve hurrire fi’l-yevmi’l-hâmis min şehr-i Ramazâni’l-mübârek sene isneyn ve hamsîn ve elf.<br><br><br>Şuhûdü’l-hâl: Ramazan Efendi b. Mustafa, Hasan Çavuş b. İbrahim, Halim Beşe b. İslâm, Halil Çelebi b. Mehmed, Sinan b. Abdullah, Ahmed Beşe b. Hamza el-Münâdî, Mustafa b. Musa, Musa Efendi b. Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=20430"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20432"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b267"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o381"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>