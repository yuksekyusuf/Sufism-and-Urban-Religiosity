﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 56 Numaralı Sicil (H.990-991/M. 1582-1583)<br>cilt: 9,&nbsp;sayfa: 51<br>Hüküm no: 14<br>Orijinal metin no: [4a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Simail v. İsak’ın Yakob b. Yosef’in parasını çaldığı</b><br><br>Vech-i tahrîr-i hurûf budur ki Vilâyet-i Maraş’dan defter çavuşlarından Yakob b. Yosef meclis-i şer‘de Simail v. İsak nâm yahûdî muvâcehesinde takrîr-i da‘vâ edip dedi ki, mahmiye-i İstanbul’da Hacı Ahmed Paşa Han’ında kirâ ile sâkin olurken bir gün mezbûr Simail guruş ve şâhî bozar mısın deyû odama geldi. Ben dahi yirmi iki buçuk guruşum vardır bozarım deyû getirdim, mezkûr guruşları mezkûr Simail’in eline verdim, guruşları gördü şâhîn dahi var ise getir dedikde, ben dahi şâhî çıkarmak sadedinde iken mezbûr Simail kalkıp kodu gitti. Mezkûr, guruşlardan dört tane guruş almış, saydım guruşlarım eksik geldi şer‘le taleb ederin dedikde, mezbûr Simail’den mâ cerâ suâl olundukda bi’l-külliyye inkâr edip gıbbe’l-inkâr müdde‘î-i merkūmun da‘vâsına mutâbık beyyine taleb olundukda udûl-i müslimînden Ali b. Kubad ve Bâli b. Dâvud nâm çavuşlar li ecli’ş-şehâde hâzırân olup edâ-i şehâdet-i şer‘iyye edip dediler ki müdde‘î-i mezbûr ile bir odada sâkin olurduk mezkûr Simail gelip guruş bozmak murâd edinip odaya girdi müdde‘î-i mezbûr dahi yirmi iki buçuk guruş getirdi görürken dört tane guruşun elinde sakladı biz dahi taşra gittik ba‘de zamân mezbûr yahûdî çıkıp giderken ol gördüğümüz dört guruşu elinde yine gördük aldı ol guruş mezkûr Yakob’undur şâhidiz şehâdet dahi ederiz dediklerinde şehâdetleri [bi’t-taleb] kayd olundu. Fi’t-târihi’l-mezbûr.<br><br><br>Şuhûdü’l-hâl: Yusuf b. Abdullah, Halil b. Mezid, Bâli b. Abdullah, Ferhad b. Abdullah, Hasan b. Ali, Yakub b. Abdullah, Ali b. Murad, Muharrem b. Şâdi, Ahmed b. Hızır ve gayruhüm. </p>          <br><a title="Önceki sayfa" style="text-decoration:none" href="./ayrmetin.php?idno=50446"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=50448"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk056&bsm=usk056b051"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk056&bsm=usk056o299"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>