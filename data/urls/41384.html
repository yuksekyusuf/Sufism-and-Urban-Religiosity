﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 265<br>Hüküm no: 235<br>Orijinal metin no: [63a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Malının üçte biriyle adına hac yapılmasını vasiyet eden merhum Ebubekir b. Ramazan’ın bu vasiyetini yerine getirmek üzere ilgili meblağın Abdullah Efendi b. Dost Muhammed’e teslim edildiği</b><br><br>Fi’l-asl nefs-i Semerkand ahâlîsinden olup hâlâ mahmiye-i İstanbul’da Ebulfeth ve’l-megāzî Sultân Mehmed Han Gāzi medârisinden birinde sâkin Abdullah Efendi b. Dost Muhammed meclis-i şer‘-i şerîf-i enverde mahmiye-i mezbûrede Dîvâne Ali Mahallesi sükkânından iken bundan akdem vefât eden el-Hâc Ebûbekir b. Ramazan’ın sülüs mâlını kabz ve vücûh-ı birre sarfa vasîyy-i muhtârı olan Ahmed Çelebi b. Mehmed mahzarında ikrâr-ı tâm ve takrîr-i kelâm edip mezbûr el-Hâc Ebûbekir bundan akdem maraz-ı mevtinde mâ-ba‘d-i mevtine izâfet ile cemî‘ mâlının sülüsü ifrâz ve sülüs-i mezkûrdan üç yüz esedî guruşu ile rûhu için edâ-i hâcc-ı şerîf ve ziyâret-i Ravza-i Seyyidü’l-mürselîn ettirilip mâ‘adâsı vücûh-ı birre harc ve sarf oluna deyü vasiyet ve bu vasiyetini tenfîze merkūm Ahmed Çelebi’yi vasîyy-i muhtâr nasb ve ta‘yîn edip ol dahi vesâyet-i mezbûreyi kabûl eyledikden sonra mezbûr el-Hâc Ebûbekir musırrân vefât edip cemî‘ mâlının sülüsünü mezbûr Ahmed Çelebi ahz ü kabz etmişidi el-hâletü hâzihî mezkûr Ahmed Çelebi müteveffâ-yı mezkûrun rûhu için edâ-i hâcc-ı şerîf ve ziyâret-i Ravza-i Seyyidü’l-mürselîn etmek için sülüs-i mezkûrdan meblağ-ı mezbûr üç yüz esedî guruşu işbu meclis-i şer‘de tamamen bana teslîm ben-dahi ber-vech-i meşrûh ahz ü kabz edip müteveffâ-yı mezbûrun vasiyeti üzre edâ-i hacca ta‘ahhüd eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâbi‘ ve’l-işrîn min-Saferü’l-hayr li-sene ihdâ ve tis‘în ve elf.<br><br>Şuhûdü’l-hâl: Mustafa Efendi b. Mehmed, Ali Bey b. Mehmed, Mehmed Bey b. İsmail, Hüseyin Beşe b. Abdullah, Muslı Bey b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=41383"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41385"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b265"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o438"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>