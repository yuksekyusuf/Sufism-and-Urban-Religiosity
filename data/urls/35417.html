﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 266<br>Hüküm no: 279<br>Orijinal metin no: [59b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Bey b. Ali’nin muhallefatından saklandığı iddia edilen eşya ile ilgili davanın geçersiz olduğu</b><br><br>Mahrûse-i Kostantıniyye’de Hatice Sultan mahallesinde vefât eden merhûm Mehmed Bey b. Ali nâm kimesnenin veled-i sagīri Ali[‘ye] kıbel-i şer‘-i şerîfden vasî olup tarîk-i şer‘î üzere vesâyeti sâbite olan Emrullah Çelebi b. Mehmed nâm kimesne merhûm-ı mezbûrun zevcesi ve vârisesi Âişe bt. Derviş nâm hatun meclis-i şer‘-i şerîfe ihzâr <<et>> ve mahzarında takrîr-i da‘vâ edip merhûm-ı mezbûr vefât zamanında nukūd-ı mevcûdesi vesâir muhallefâtı mezkûre Âişe zabt ve kabzında olmağla mezkûre Âişe’den sagīr-i mezkûrun hisse-i şer‘iyesini vesâyetim hasebiyle taleb etdiğimde mezbûre Âişe merkūm-ı mezbûrun nukūd-ı mevcûdesinde ve zimem-i nâsda olan meblağdan bana cem‘an elli üç bin akçe teslîm eyleyip vesâir muhallefâtından defter-i kassâm-ı askerîde mastûr olan esbâbları getirmemişdir. Meblağ-ı mezkûrdan defterde mukayyed olan esbâbdan mâ‘adâ merhûm-ı mezbûrun nukūd ve esbâbından mezbûre Âişe <<mezbûre>> zimmetinde ba‘zı esbâb dahi kalmışdır, suâl olunup ihrâc olunmasını taleb ederim demeğin merkūme Âişe’ye suâl olundukda merkūm-ı mezbûrun muhallefâtından <<vasiyye-i mezkûre>> vasî-i mezkûra teslîm etdiğim meblağ-ı mezkûr ve esbâb-ı merkūmeden gayri bende nesne kalmamışdır deyü inkâr ile cevâb vericek müdde‘î-yi mezkûrdan <<da‘vâsına muvâfık>> mezbûre Âişe zimmetinde merhûm-ı mezbûrun muhallefâtından ba‘zı nesne kaldığına beyyine taleb olundukda izhâr-ı beyyineden âciz olup merkūme Âişe istihlâf olunmasını taleb eylemeğin merkūme Âişe merkūm-ı mezbûr muhallefâtından meblağ-ı mezbûr ve esbâb-ı merkūmeden mâ‘adâ nesne sak[la]madığına yemîn billâh teklif olundukda mezbûre Âişe merkūm-ı mezbûr muhallefâtından vasîyy-i merkūma teslîm etdiği nukūd ve zimem ve esbâbdan mâ‘adâ kendi zimmetinde <<nesne>> nakden vesâir esbâbdan bir akçesi ve bir habbesi ism-i mâl ıtlâk olunur nesnesi kalmadığına yemîn billâh edip vasîyy-i merkūm da‘vâ-yı mezbûresinden men‘ olunup vâki‘u’l-hâl bi’t-taleb ketb olundu.<br><br>Tahrîren fî-evâhiri Cemâziyelâhir li-sene elf.<br><br>Şühûdü’l-hâl: Mehmed Bey b. Ahmed, Yakub b., Abdi el-imâm, Hasan b. Ahmed, Süleyman Çavuş b. Abdullah, Kasım Bey b. Abdullah, el-Hâc Kasım b. Abdullah, Mustafa b., Mehmed, Sinan b. Abdullah, Hüsrev b. Abdullah er-râcil, Ömer b. Abdullah, Kasım Bey b. Abdullah el-cündî, Ömer b. Abdülkerim, Osman b. Abdülkerim, Mehmed b. Ramazan, Mustafa b. Mahmud ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35416"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35418"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b266"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o465"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>