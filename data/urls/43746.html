﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 1 Numaralı Sicil (H.919-927 / M. 1513-1521)<br>cilt: 1,&nbsp;sayfa: 145<br>Hüküm no: 114<br>Orijinal metin no: [23a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Şaban b. Seyyid Ali’nin çalınan atının Dursun Cabi elinde bulunup sahibine teslim edildiği.</b><br><br>Sebeb-i tahrîr-i hurûf oldur ki Yaya tâifesinden Şaban b. Seyyid Ali meclis-i şer‘a gelip bilesine müsellem tâifesinden Dursun Câbî nâm kimesne[yi] ihzâr edip takrîr-i da‘vâ kılıp dedi ki mezkûrun hâliyâ kullanıdurduğu alnı sakar yund benim mülküm iken serîka olunmuşdur deyu da‘vâ ettikde mezkûr dahi Çeribaşı Hamza Bey’den bey‘ etdim dedikde mezbûr Şaban’ın sıdk-ı da‘vâsına muvâfık beyyine taleb olundukda udûl-i müslimînden Mehmed b. Selçuk ve Nasuh b. Mezîd edâ-i şehâdet edip dediler ki mezbûr-ı mevsûf yund bunun yundu kullanıdurur el’ân mülküdür merhûm Kara Paşa kızı bağında sirkat olundu dedikde ba‘de’t-tahlîf şehâdetler[i] hayyiz-i kabûlde vâki olup mezbûr feres Şaban’a hükm olunup vâki deftere ketb olundu. Tahrîren fî evâhiri Cemâziyelevvel sene 920.<br><br><br>Şuhûdü’l-hâl Mahmud b. Mehmed, Mustafa Se[vi]ndik, Mehmed b. Ömer ve Bayram Bey b. Ali Mezkûr Şaban’a feres-i mezbûr teslîm olundukda mezbûrun vakt-i hâcette bulunması lâzım olıcak buluvermesine mezkûr Nasuh kefîl bi’n-nefs olup ve Nasuh’un bulunması için Yayabaşı Mahmud b. Mehmed kefîl bi’n-nefs oldu ki lede’l-hâce buluvere vâki hâl deftere ketb olundu.</p>          <br><a title="Önceki sayfa" style="text-decoration:none" href="./ayrmetin.php?idno=43745"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=43747"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk001&bsm=usk001b145"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk001&bsm=usk001o461"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>