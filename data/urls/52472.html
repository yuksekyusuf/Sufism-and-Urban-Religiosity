﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 159<br>Hüküm no: 162<br>Orijinal metin no: [51b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un arsa hissesini Mustafa Efendi’ye sattığı</b><br><br>Medîne-i Üsküdar’da Hacce Hatun mahallesi sâkinelerinden Âişe bt. el-Hâc İbrahim b. Abdullah nâm hatunun zevci [ve] tarafından ber-vech-i âtî ikrâra vekîli olduğu zât-ı mezbûreyi bi’l-ma‘rifeti[ş-şer‘iyye] ârifân Abdullah Çelebi b. Yusuf ve Mehmed Beşe b. Hasan nâm kimesneler şehâdetleriyle şer‘an sâbit ve sübût-ı vekâletine hükm-i şer‘î lâhık olan Ali Efendi b. Abdullah nâm kimesne meclis-i şer‘-i şerîf-i enverde işbu râfi‘ü’l-kitâb el-Hâc Mustafa Efendi b. Mehmed tarafından ber-vech-i âtî tasdîka vekîl-i müsecceli olan Osman Bey b. Hızır nâm kimesne mahzarında bi’l-vekâle ikrâr ve takrîr-i kelâm edip akd-i âti’z-zikrin sudûruna değin müvekkilem mezbûrenin silk-i mülkünde münselik emlâkinden olup mahmiye-i Edirne mahallâtından İbrahim Paşa mahallesinde vâki‘ bir tarafdan Tophaneli Mehmed Efendi mülkü ve bir tarafdan Saliha nâm hatun mülkü ve bir tarafdan tarîk-i hâs ve bir tarafdan tarîk-i âm ile mahdûd mülk arsa-i hâliyede olan nısf hisse-i şâyi‘asını tarafeynden îcâb ve kabûlü [hâvî] bey‘-i bâtt-ı sahîh-i şer‘î ile yüz guruşa müvekkilem mezbûre Âişe Hatun müvekkil-i mûmâ-ileyh es-Seyyid el-Hâc Mustafa Efendi’ye bey‘ ü temlîk ve mahallinde kabza taslît eylediğinden sonra semeni olan meblağ-ı merkūm yüz guruşu müvekkil-i merkūm el-Hâc Mustafa Efendi yedinden müvekkilem mezbûre Âişe Hatun bi’t-tamâm ve’l-kemâl ahz [u] kabz eyledi ba‘de’l-yevm zikri mürûr eden arsa-i hâliyede olan nısf hisse-i şâyi‘asında müvekkile[m] mûmâ-ileyh[â] <<el-Hâc Mustafa Efendi’nin>> Âişe’nin kat‘â alâka ve medhali kalmadı müvekkil-i mûmâ-ileyh el-Hâc Mustafa Efendi’nin mülk-i müşterâsı ve hakk-ı sırfı olmuşdur keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Min-Muharrem sene 115[1]<br><br>Şuhûdü’l-hâl: Ahmed Ağa b. el-Hâc Derviş, Hasan Ağa b. Halil, İsmail b. İbrahim, Molla Ahmed b. İsmail, İsa Beşe b. Musa.</p>          <br><a title="Önceki sayfa" style="text-decoration:none" href="./ayrmetin.php?idno=52471"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52473"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b159"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o287"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>