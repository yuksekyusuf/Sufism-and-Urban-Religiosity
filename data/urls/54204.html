﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 721<br>Hüküm no: 1179<br>Orijinal metin no: [97a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mudanyalı İstori’nin Çengelköylü Yorgi’deki alacaklarını tahsil ettiği</b><br><br>Ma‘rûz;<br><br>Mudanya kazâsı re‘âyâsından İstori v. Kostanti nâm zimmî medîne-i Üsküdar’da mahfil-i bâbda meclis-i şer‘-i hatîrde medîne-i mezbûreye tâbi‘ Çenger karyesi mütemekkinlerinden Yorgi v. Apostol nâm zimmî muvâcehesinde işbu târih-i i‘lâm senesi Safer’inin on dördüncü günü târihiyle müverrah bâ-i‘lâm-ı mahkûmün-bih hamr ve arak semeninden dokuz yüz kırk üç guruş alacağım merkūm Yorgi zimmetinde bâkī kalmağla hâlâ taleb ederim deyü da‘vâ ve merkūm Yorgi zimmî cevâbında cihet-i merkūmeden ol-mikdâr deyni olduğunu ikrâr lâkin târih-i i‘lâmdan üç ay mukaddem Medîne-i mezbûreye tâbi‘ Kuzguncuk karyesinde mütemekkin Petro zimmî menzilinde bâ-tavassut-ı muslihîn benim ile sekiz yüz guruş bedel-i makbûza sulh ve ziyâde müdde‘âsı olan yüz kırk üç guruşa müte‘allika âmme-i de‘âvîden zimmetimi ibrâ, ben dahi ibrâsını kabûl etmemle zimmetim berî’e olmuş idi deyü ba‘de’d-def‘ ve’l-inkâr dâfi‘-i merkūm Yorgi ber-vech-i muharrer eylediği def‘ini lede’t-tezkiye udûlden olan Yorgi v. Nikola ve Petro v. Dimitri nâm zimmîler şehâdetleriyle vech-i şer‘î üzere müdde‘î-i merkūm İstori zimmî muvâcehesinde isbât etmeğin mûcebiyle müdde‘î-i mesfûr İstori zimmî husûs-ı merkūmda merkūm Yorgi zimmîye bî-vech-i şer‘î mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 8 min-Ş sene 1206</p>          <br><a title="Önceki sayfa" style="text-decoration:none" href="./ayrmetin.php?idno=54203"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54205"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b721"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1002"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>