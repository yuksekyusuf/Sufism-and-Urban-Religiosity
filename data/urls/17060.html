﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 138<br>Hüküm no: 107<br>Orijinal metin no: [12b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hazret-i Eyüb Ensârî Evkâfı’na aid olup hudud ve sınırları belirtilen İstanbul’daki mukātaʻa gelirlerini toplamaya Ali Ağa ve iki ortağının mütevellî beratıyla görevlendirildikleri</b><br><br>Bâʻis-i tahrîr-i hurûf budur ki;<br><br>Civâr-ı Kostantıniyye’de âsûde-i hâl Alemdâr-ı Resul-i Bârî Hâlid b. Zeyd Eyüb Ensârî −aleyhi’r-rıdvânü’l-Bârî− hazretleri evkāf-ı şerîfleri mukâtaʻâtından olup vakf-ı şerîfe bâ-hatt-ı hümâyûn-ı şevket-makrûnum hâsıl kaydolmağla medîne-i mezbûrede vakf-ı şerîfinin hudûdu dâhilinde Ayvansaray kapısı hâricinde Eğrikapı’ya ondan kolluk Topçular ve ondan Ordu yoluna ve Küçükköy altında kâfir ...? ve Nişantaşı’na varınca ondan nehir ile Alibey karyesine ondan Fil Köprüsü ile Taşlıburun’a ve ondan (...) ile yine Ayvansaray kapısına varınca hudûd-ı mezkûrenin ihtisâbı ve subaşılık zeʻâmetine ve (...)sine müteʻallik olan mahsûlâtı ve rüsûmâtı ve cüzʼî ve küllî her ne vâkiʻ olur ise vakf-ı şerîfe hâsıl kaydolunmağla kalem-i Hâkânî’den vakıf içün ahz ü kabz olunagelmekle işbu bin yüz altmış senesi Martı ibtidâsından sene-i mezbûre Şubatı gāyetine değin bir sene-i kâmil zabt ü rabt eylemek üzere işbu dârendegân-ı temessük kıdvetü’l-emâsil ve’l-akrân şerâfetlü Ali Ağa ve İzzetlü Abdullah Ağa ve ...? sene-i sâbık üzere iştirâk, ber-vech-i maktûʻ yalnız elli altı bin râyicü’l-vakt akçeye tâlib ve râgıbân olmalarıyla zabt ü rabt etmeleri içün tevelliyetim hasebiyle işbu hurûf ve’l-iclâlehu ...? tahrîr olunup yedlerine verildi. Zikr olunan meblâğ-ı mezbûru be-her mâh dörder bin altı yüz altmış yedişer akçe taksît üzere cânib-i vakf-ı şerîf evkāf kalemi eylemek üzere kavl-i şerʻ edip ve iltizâm etmeleriyle hisse-birle izin verilmişdir ki; mukātaʻa-yı mezbûrda vâkiʻ bâc-ı bazâr ve [cürm ü] cinâyet ve resm-i kantar ve maʻrifet-i şerʻ ile habs olunup, tahsîl olunup ...? subaşı alıp sene-i mezbûre mahsûlâtı cüzʼî ve küllî mahsûlât ve rüsûmât bundan ne vechile zabt ü rabt olunagelmiş ise mûmâ-ileyhâ dahi ol vechile zabt ü rabt ederler yava ve kaçgun-ı âbık olundukda maʻrifet-i şerʻle vakıf muvâcehesinde göreler, kavl-i şerʻî üzere be-her mâh dörder bin altı yüz altmış yedişer akçe taksît ile cânib-i vakf-ı şerîfe edâ ve teslîm eylediklerinden sonra serbestiyet üzere zabt edip ve taraflarından ve taraf-ı âhardan hiçbir ferd mâniʻ ve müzâhim eylemeyeler.<br><br>Tahrîren yirmi et-târîhi’l-mezbûr.</p>          <br><a title="Önceki sayfa" style="text-decoration:none" href="./ayrmetin.php?idno=17059"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17061"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b138"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o759"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>