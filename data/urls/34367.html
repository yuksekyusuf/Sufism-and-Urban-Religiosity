﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 209<br>Hüküm no: 189<br>Orijinal metin no: [35a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Keçecizade Mehmed Salih Efendi’nin kızı Hatice Hanım’ın kendi kızı Ayşe Leyla Hanım’a yaptığı hibenin kaydı</b><br><br>Husûs ile eşyâ hibesi<br><br>Husûs-ı âti’l-beyânın mahâllinde ketb ü tahrîri’çün savb-ı şer‘-i enverden bi’l-iltimâs irsâl olunan mevlânâ Mehmed Hamdi Efendi mahmiye-i İslambol’da Şehzâde Câmi‘-i şerîfi civârında Hüseyin Bey mahallesinde kâin Sadr-ı Anadolu esbak merhûm Keçecizâde Mehmed Salih Efendi’nin kerîme-i muhteremeleri Hadice Hanımefendi’nin müstecireten sâkine olduğu menzile varıp zeyl-i kitâbda mektûbü’l-esâmî Müslimîn huzûrlarında akd-i meclis-i şer‘-i kavîm ettikde zâtı ta‘rîf-i şer‘î ile mu‘arrefe olan mûmâ-ileyhâ Hadice Hanımefendi meclis-i ma‘kūd-ı mezkûrda sadriye kebîre kerîme-i muhteremeleri işbu râfi‘atü’l-kitâbi’l-müstetâb [35b] kezâlik zâtı mu‘arrefe Âişe Leyla Hanımefendi ibneti’l-merhûm Moravîzâde Mehmed Hamid Efendi mahzarında ikrâr-ı tâm ve takrîr-i kelâm edip hibe-i âti’z-zikrin sudûruna değin yedimde mülk ve hakkım olup işbu meclis-i şer‘de mu‘âyene ve müşâhede olunan bir çift zümrüd elmas küpe ve bir elmaslıca koyun sâ‘ati ve iki Markovit koyun sâ‘ati ve yüz dirhem öd ağacı ve yedi kehribâ kapak imâmeli duhân çubuğu ve dört minakârî kehribâlı imâmeli duhân çubuğu ve bir çuka ferâce ve dört müsta‘mel elvân şâlî entari ve tirşe merinoza kaplı bir kısa nâfe kürk ve mavi merinoza kaplı def‘a bir nîmten nâfe kürk ve Hind-kârî dört top kumaş ve yün memlü altı minder ve üç göğez çuka mak‘ad ve on iki çatma yasdık ve def‘a yün memlû altı minder ve üç ihrâm mak‘ad ve on dört ihrâm yasdık ve on yedi elvân çit yorgan ve yün memlü üç aded döşek ve on beş baş yasdığı ve penbe memlü on yüz yastığı ve biri beyazlı biri al çâr iki şal ve iki nühâs mangal ve bir meydan sinisi ve bir sagīr tebsi ve iki leğen ma‘a ibrik ve Nurşeb nâm bir re’s câriyem ile bin aded yirmilik Adlî altınımı kızım mûmâ-ileyhâ Âişe Leyla Hanım’a hibe-i sahîha-i şer‘iye ile hibe ve temlîk ve teslîm eylediğimde kızım mûmâ-ileyhâ dahi meclis-i hibede ittihâb ve temellük ve tesellüm ve kabz ve kabûl etmekle fî-mâ ba‘d eşyâ-i muharrere-i mezkûre ile mârru’z-zikr altınlarda benim aslâ ve kat‘â alâka ve medhalim kalmayıp kızım mûmâ-ileyhânın emvâl-i mevhûbesi olup ve üzerimde lâbise olduğum bir kat elbisemden mâ‘adâ ismi mâl ıtlâk olunur nesnem olmamağla kızım mûmâ-ileyhâ ile ma‘an sâkineler olduğumuz menzil derûnunda mevcûde evânî-i sîm ve nühâsiye ve gayrı nühâsiye ve bi’l-cümle esâs-ı beytde benim vechen mine’l-vücûh medhalim olmayıp mecmû‘u kızım mûmâ-ileyhâ Âişe Leyla Hanım’ın mülk-i mahzıdır dedikde gıbbe’t-tasdîki’ş-şer‘î vâki‘ hâli mevlânâ-yı merkūm mahâllinde ketb ü tahrîr ve ma‘an meb‘ûs ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mâ vaka‘a [bi’t-taleb ketb olundu]<br><br>Fî-selhi Muharremi’l-harâm sene 1247<br><br>Şuhûdü’l-hâl: Eşrâf-ı kuzâtdan İmâm Hafız Mehmed Emin Efendi b. Mahmud, Eşrâf-ı kuzâtdan Salim Efendi b. İsmail, Eşrâf-ı kuzâtdan Mehmed Emin Efendi b. Mustafa, el-Hâc Selim Ağa b. Abdullah, İbrahim Ağa, Muhzır Ömer Çelebi, Muhzır Hüseyin Çelebi, Muhzır Ahmed Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=34366"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34368"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b209"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o529"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>