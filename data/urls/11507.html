﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 238<br>Hüküm no: 176<br>Orijinal metin no: [60a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Evkafı’na ait Nuri Dede mahallesindeki evin Mehmed b. Abdullah tarafından kiralandığı</b><br><br>Mütevellî-i merkūm meclis-i şer‘de hâssa aşçılarından işbu hâmilü’l-kitâb üstâd Mehmed b. Abdullah nâm kimesne mahzarında ikrâr-ı tâm ve takrîr-i kelâm edip evkāf-ı mezbûreden mahmiye-i merkūmda Molla Gürânî kurbünde Nuri Dede mahallesinde vâki‘ iki bâb fevkānî odayı ve iki sofayı ve altında ahırı ve matbahı ve kenîfi ve su kuyusunu ve tahta-pûşu ve bahçeyi müştemil olup hudûdunun bir tarafı tarîk-i âm ve hâs ve bir tarafı Kara Bey Mehmed Bey’e meşrût olan menzil ve bir tarafı Taşcı odaları ve bir tarafı Mustafa Çelebi b. ( ) mülkü ile mahdûd olan menzili târîh-i kitâbdan yevmî dört akçe icâre-i müeccele ve on iki bin akçe icâre-i mu‘accele ile müşârun-ileyh Mehmed’e tevliyetim hasebi ile îcâr ve teslîm eyledim ol dahi vech-i meşrûh üzere istîcâr ve kabûl eyledikden sonra icâre-i mu‘accelesi olan meblağ-ı mezbûr on iki bin fıddî Osmânî nakd râyic fi’l-vakt akçeyi yedinden alıp kabz eyledim ve lâzım gelen meremmât-ı cüz’iyye ve külliyyesini dahi vakfa teberru‘an kendi mâlından edip mu‘accelesine mahsûb olmak üzere binâ ihdâs etmeğe izin verdim min-ba‘d menzil-i merkūmun ta‘mîr ve meremmetine ve binâsına her ne mikdâr akçe harc ederse ba‘dehû icâre-i muaccelesine mahsûb ola ve ba‘de’l-yevm icâre-i müeccele-i mezbûresini mâh be-mâh cânib-i vakfa edâ edip keyfe mâ yeşâ sâir emsâli gibi mutasarrıf olup hâricden kimesne tasarrufuna mâni‘ olmaya dedikde gıbbe’t-tasdîk mâ-vaka‘a ketb olundu.<br><br>Fî-evâili Saferi’l-hayr li-sene hamse ve ışrîn ve elf.<br><br>Şühûdü’l-hâl: Mustafa b. Burhan, İbrahim Çelebi b. Mustafa, İbrahim b. Mehmed, Mehmed Bey b. Hüseyin, Mehmed Çelebi b. Abdurrahman, Mustafa b. Abdurrahman, Memi b. ( ) el-müezzin, Ferhad Bey b. ( ) el-câbî, Ali Çelebi b. ( ) Mi‘mâr, Hüseyin Çelebi b. Ömer, Hızır b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11506"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11508"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b238"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o767"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>