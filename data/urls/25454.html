﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 500<br>Hüküm no: 567<br>Orijinal metin no: [69b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâliha bt. Ferruh Bey’in varisleri arasındaki anlaşmazlığın sulh yoluyla halledildiği</b><br><br>Sulh ibrâ.<br><br>Medîne-i Hazret-i Ebî Eyyûb-ı Ensârî’de Nazperver mahallesinde sâkine iken bundan akdem fevt olan Sâliha bt. Ferruh Bey nâm hatunun verâseti zevc-i metrûkü Mehmed b. Abdülkerim nâm kimesneye ve sulbî sagīr oğlu Süleyman’a ve vâlidesi Belkıs Hatun bt. Abdülmennan’a münhasıra olup kable’l-kısme mezbûr Süleyman dahi fevt olup verâseti babası mezbûr Mehmed’e ve ceddesi merkūme Belkıs’a münhasıra ve bi-tarîkı’l-münâsaha tashîh-i meseleleri yetmiş iki sehimden olup sihâm-ı mezbûreden elli üç sehmi mezbûr Mehmed’e ve on dokuz sehmi merkūme Belkıs’a isâbet eylediği bâhir oldukdan sonra mezbûre Belkıs meclis-i şer‘de mezbûrânın terekelerine vâzı‘u’l-yed olan merkūm Mehmed mahzarında ikrâr ve i‘tirâf edip müteveffiyân-ı mezbûrânın nukūd ve akār ve menkūl ve urûz kısmından kalîl ve kesîr ve celîl ve hakīr ve bi’l-cümle ism-i mâl ıtlâk olunur terekelerinden ve mezbûre Sâliha’nın sekiz bin akçe mehr-i mü’eccelinden on dokuz sehm mukābelesinde şerâ’it-i sıhhat-i sulhu hâvî ve mevâni‘-i müfsideden ârî tehârüc-i şer‘î vechi üzere mezbûr Mehmed ile yedi bin iki yüz akçe üzerine sulh olup bedel-i sulh-ı mezbûru merkūm Mehmed yedinden bi’t-tamam ahz u kabz edip müteveffiyân-ı mezbûrânın terekelerine müte‘allika da‘vâdan mezbûr Mehmed’i ibrâ-i âmm-ı kātı‘u’n-nizâ‘la ibrâ ve ıskāt eyledim, ba‘de’l-yevm husûs-ı mezbûra müte‘allika merkūm Mehmed ile vechen mine’l-vücûh ve sebeben mine’l-esbâb da‘vâ ve nizâ‘ım ve alâka ve medhalim yokdur da‘vâ dahi edersem lede’l-hükkâm mesmû‘a olmasın dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-hâmis aşer min-Şevval li-sene isneyn ve seb‘în ve elf.<br><br>Şuhûdü’l-hâl: Ahmed Ağa b. Ferruh, Mehmed b. Abdülaziz, Rasûl b. Rıdvan, Abdi b. Hüseyin, Mehmed b. Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=25453"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25455"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b500"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o997"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>