﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 63<br>Hüküm no: 15<br>Orijinal metin no: [3a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İpek tüccârından Tokatlı Hacı Osman Ağa’nın ipekçi esnaflığından çıkarıldığı</b><br><br>İpekçi tüccârından Tokatlı el-Hâc Osman Ağa’nın sû-i hâl i‘lâmı<br><br>Ma‘rûz[-ı dâ‘î-i devlet-i aliyyeleridir ki]<br><br>Âsitâne-i aliyyede vâki‘ sandal bezzâzistânı kethüdâsı es-Seyyid Osman Ağa ve sandalcılar kethüdâsı es-Seyyid Hâfız Mehmed Emin Ağa ve Yiğitbaşı Ebûbekir Ağa ve Bölükbaşı es-Seyyid Mehmed Sâdık Ağa ve esnâfından es-Seyyid Halil Ağa ve es-Seyyid Ahmed Ağa ve Hâfız Mustafa Efendi ile ipek tüccârından Hâfız Mehmed Emin Efendi ve Abdulkādir Ağa ve Hâfız Abdullah ve el-Hâc Halil Ağa ve Ali Bey ve Mehmed Râşid Ağa ve Hâfız Hüseyin Efendi ve es-Seyyid İsmail Efendi ve el-Hâc Ali Ağa ve Çalık Mehmed Ağa ve Kemhacı esnâfından Ali Alemdâr ve el-Hâc Süleyman Ağa ve Yiğitbaşı Ahmed Alemdâr ve sâir mazbûtü’l-esâmî kimesneler meclis-i şer‘-i enverde ipek tüccârından Tokâdî es-Seyyid el-Hâc Osman Ağa b. Es-Seyyid Mehmed Emin muvâcehesinde merkūm Tokâdî es-Seyyid el-Hâc Osman Ağa beş seneden berü bezzâzistân-ı merkūmda bir bâb dükkân ve Der-aliyye’de yağcı hanında bir bâb oda istîcâr ve derûnlarında ticâret vechile sâkin olup lâkin esnâfımız kethüdâ ve ihtiyârlarına itâ‘at ve inkıyâd etmediğinden mâ‘adâ ahz u i‘tâsında istikāmeti olmayup her bâr bize ve sair ibâdullâha bey‘ ve teslîm eylediği ipeği noksan vezn etmek ve ibâdullâha nisbeten verdiği [3b] ipek semeninden aldığı akçenin mikdârını defterine noksan kayd edüp ba‘dehû ziyâde taleb ve ahz ile ibâdullâhı ızrâr ve âhar vechile dahi cevr ve ezâ ve hîle ve hud‘a âdet-i müstemirresi olduğundan bundan akdem bi’d-defa‘ât kendüye tenbîh ve nush ve pend eylediğimizde kat‘a kabûl etmeyüp ef‘âl-i nâ-marziyyesine musır olup ve bu esnâda mâlik olduğu Hurşid nâm kebîr gulâmını ehl-i ırz gürûhundan hâzır bi’l-meclis sandalcı kethüdâ vekîli es-Seyyid Mehmed Ağa ile nizâ‘ içün gönderip gulâm-ı mezbûr hâzır-ı merkūm üzerine esnâf ihtiyârları huzûrlarında silâh çekip bu vechile kendisinden ve gulâmından kat‘a emniyetimiz yokdur deyü her biri bi’l-muvâcehe teşekkî ve ticâret-i mezkûrdan keff-i yed-birle zikr olunan dükkân ve odadan ihrâc olunması bâbında emr-i âlîleri sudûru niyâzında olduklarında merkūm Tokâdî es-Seyyid el-Hâc Osman Ağa dahi rızâsıyla ticâret-i mezbûreden keff-i yed ve kâr-ı âhara sülûk-birle sâlifü’l-beyân dükkân ve odayı bi’l-külliye terk ve mutasarrıflarına teslîm ve gulâm-ı mezbûru âhara bey‘e ve fîmâ ba‘d bir kimesneyi rencîde etmeyüp kesb-i âharıyla me’lûf ve ırzıyla mukayyed olmak üzere ta‘ahhüd edüp esnâf-ı merkūmeyi bu vechile irzâ ve iskāt eylediği dergâh-i mua[llâ] Yeniçerileri ağası sa‘âdetlü ağa kıbelinden mübâşir ta‘yîn buyrulan Mumcu Yusuf Ağa iltimâsıyla İstanbul Mahkemesi’nden huzûr-ı âlîlerine i‘lâm olundu.<br><br>Fî 14 L sene 1236</p>          <br><a title="Önceki sayfa" style="text-decoration:none" href="./ayrmetin.php?idno=32440"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32442"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b063"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o587"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>