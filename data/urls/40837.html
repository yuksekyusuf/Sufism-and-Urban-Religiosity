﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 531<br>Hüküm no: 558<br>Orijinal metin no: [81a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçi Murat, Hararos ve Andriyas kardeşlerin Eğin’deki mülk bahçelerini Ramazan Bey b. Sefer’e sattıkları</b><br><br>Vilâyet-i Anadolu’da Eğin kazâsına tâbi‘ Vank nâm karye sükkânından olup ekmekçi tâifesinden Marat ve Hararos ve Andriyas evlâd-ı Erşad nâm Ermeniler meclis-i şer‘-i hatîrde karye-i mezbûrede sâkin işbu bâ‘isü’l-vesîka Ramazan Bey b. Sefer tarafından husûs-ı âti’z-zikri tasdîka vekîl olup nehc-i şer‘î üzere şer‘an vekâleti sâbite olan Arıcan v. Bağdasar nâm Ermeni muvâcehesinde herbiri ikrâr ve i‘tirâf edip silk-i mülkümüzde olup babamız mezbûr Erşad’dan müntakil karye-i mezbûrede vâki‘ bir tarafı Süleyman Çelebi bağına ve bir tarafı mezbûr Marat mülküne ve bir tarafı tarîk-ı âmma ve bir tarafı su arkına müntehî bir kıt‘a mülk bahçe bi-cümleti’t-tevâbi‘ ve’l-levâhık tarafeynden îcâb ve kabûlü hâvî bey‘-i bâtt-ı sahîh-i şer‘î ile yüz yirmi riyâlî guruşa müvekkil-i mezbûr Ramazan Bey’e bey‘ ve teslîm ol dahi vech-i muharrer üzere iştirâ ve kabûl eyledikden sonra semeni olan meblağ-ı mezbûr yüz yirmi riyâlî guruşu tamâmen vekîl-i mezbûr Arıcan yedinden ahz u kabz edip bağ-ı mahdûd-ı mezbûru mahallinde kabz ve tasarrufu mezbûr [81b] Ramazan Bey’i taslît eyledik ba‘de’l-yevm zikir oluna bağ-ı mezbûr Ramazan Bey’in mülk-i müşterâsıdır bizim asla alâka ve medhalimiz kalmadı dediklerinde gıbbe’t-tasdîkı’ş-şer‘î’l-mu‘teber mâ-vaka‘a bi’t-taleb ketb olundu.<br><br>Fi’l-yevmi’l-hâdî ve’l-ışrîn min-Zilhicceti’ş-şerîfe li-sene 1067.<br><br>Şühûdü’l-hâl: Mustafa b. Nasûh, Ahmed b. Murad Beşe, Mehmed Bey b. Sefer, Osman Beşe çukadâr, İsa Bey b. Ahmed ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40836"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40838"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b531"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o832"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>