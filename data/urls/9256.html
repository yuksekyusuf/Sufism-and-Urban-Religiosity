﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 2 Numaralı Sicil (H. 970 - 971 / M. 1563)<br>cilt: 11,&nbsp;sayfa: 201<br>Hüküm no: 283<br>Orijinal metin no: [53a-1, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Murad Ağa b. Hüseyin’in, muhallefâtından bir miktar akçesi Beytülmâlce zapt edilen Murad b. Abdullah’ın muhallefâtından istihkâk iddiası</b><br><br>Mehmed b. Kasım, Hasan b. Abdullah ve tâcir es-Seyyid Hasan b. Mehmed Bey nâm kimesneler, [Dîvân’da] huzûrda, ikisi mahzarında, boyacılar kethüdâsı Murad Ağa b. Hüseyin kıbelinden da‘vâ ve kabza vekâleti bimâ hüve tarîki’s-sübût şer‘an sâbit olan silahdâr Hasan b. Abdullah’dan bi’l-vekâle sâdır olan da‘vâda gıbbe’l-istişhâd şöyle şehâdet ettiler ki, müdde‘î-i mezkûrun, mahmiye-i merkūme mahallâtından Mustafa Paşa mahallesinde bundan akdem vefât eden ve muhallefâtından altı bin elli bir akçesi Beytülmâl-i mezkûr tarafından 970 senesi Ramazan ayında zapt edilen boyacı merhûm Murad b. Abdullah’ın muhallefâtında hakkı vardır. Şu cihetle ki, müteveffâ-yı mezbûrun, vefâtı anında taht-ı nikâhında bulunan zevcesi Sultan bt. Hüseyin’e mehr-i müeccelinden râyicü’l-vakt iki bin üç yüz akçe borcu vardı. Mezbûre Sultan, muhallefât-ı merkūmdan hissesini almadan evvel öldüğünde verâseti müvekkil-i mezbûra münhasır olmuşdur. Müvekkil-i mezbûrun ayrıca müteveffâ-yı merkūmun zimmetinde karz cihetinden üç bin üç yüz akçe hakkı vardı. Müvekkil-i mezbûr böylece meblağ-ı mezbûra ve muhallefât-ı merkūmun muhallefâtının rub‘una müstahıktır. Müteveffâ-yı mezbûr sülüs-i mâlı ile techîz ve tekfîni ve eyyâm-ı mu‘tâdede tabh-ı ta‘âmı vasiyyet etmiş ve müdde‘î-i mezkûru da vasiyyetinin tenfîzine vasî nasb etmişdir. O da vesâyet-i mezbûreyi kabûl edip hizmet-i lâzimesini edâyı taahhüt etmişdir. Müvekkil-i mezbûra meblağ-ı merkūmun tamâmını veya bir kısmını almadığına, hibe etmediğine, havâle etmediğine veya bi vechin mine’l-vücûh ve sebebin mine’l-esbâb hiç bir şekilde hakkından ferâgat etmediğine dâir yemîn verilmesinin ve şâhidlerin şehâdetlerinin ba‘de şerâiti’l-kabûl inde’ş-şer‘ mu‘teber ve makbûl olmasının akabinde mûcebince hükmedildi.<br><br><br>Cerâ zâlike ve hurrire fi’l-mezbûr.<br><br><br>Şuhûdü’l-hâl: Bayram b. Mehmed ve Ferhad b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=9255"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=9257"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt002&bsm=blt002b201"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt002&bsm=blt002o394"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>