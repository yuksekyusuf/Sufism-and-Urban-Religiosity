﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 84<br>Hüküm no: 41<br>Orijinal metin no: [7b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Debbağ Hasan Ağa’nın boşadığı hanımının yanında bulunan küçük çocukları için nafaka ödemesi</b><br><br>Nafaka-i sagīretân<br><br>Mahmiye-i İstanbul’da Tekfur Sarayı kurbünde Çakırağa mahallesinde sâkine ve zâtı zeyl-i kitâbda mektûbü’l-esâmî Müslimîn ta‘rîfleriyle mu‘arrefe <<olan>> işbu bâ‘isetü’l-vesîka Şerife Emine Hanım bt. Mustafa Bey meclis-i şer‘-i münîrde zevc-i mutallıkı Debbâğ Hasan Ağa b. Hüseyin mahzarında takrîr-i kelâm ve bast ani’l-merâm edip merkūm Hasan Ağa ile bundan akdem zevciyyet beynimizde kāime iken mezbûrun firâşından hâsılalar ve benden mütevellideler ve bi-hakkı’l-hıdâne hâlâ hacr u terbiyemde olan sulbiye sagīre kızları Şerif Âişe ve Şerife Hasna’nın aslâ mâlları olmayıp nafaka ve kisveye eşedd-i ihtiyâc ile muhtâclar olmalarıyla sagīretân-ı mezbûretânın nafaka ve kisveleri’çün babaları merkūm üzerine kıbel-i şer‘den kadr-ı ma‘rûf meblağ farz u takdîr olunmak bi’l-hıdâne matlûbumdur dedikde gıbbe’t-tasdîki’ş-şer‘î hâkim-i muvakki‘-i sadr-ı kitâb-tûbâ lehû ve hüsnü-meâb- efendi hazretleri dahi sagīretân-ı mezbûretânın nafaka ve kisve-bahâları’çün babaları merkūm Hasan Ağa üzerine işbu târîh-i kitâbdan her birine beher şehr kırk guruşdan cem‘an seksen guruş farz ve takdîr buyurup meblağ-ı mefrûz-ı mezkûr beher mâh seksener guruş sagīretân-ı mezbûretânın nafaka ve kisvelerine harc ü sarfa ve lede’l-iktizâ istidâneye ve inde’z-zafer babaları merkūm Hasan Ağa üzerine rücû‘a vâlideleri ve hâzıneleri mezbûre Şerife Emine Hanım’a izin verilmeğin mâ vaka‘a [bi’t-taleb ketb olundu]<br><br>Fî 17 Şevvâl sene 1246<br><br>Şuhûdü’l-hâl: el-Hâc İsmail Çavuş Ağa, Hafız İsmail Ağa b. Mustafa, Ali Ağa b. el-Hâc Mehmed, Molla Hüseyin b. Yusuf, Mahmud Çelebi el-Muhzır ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=34218"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34220"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b084"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o556"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>