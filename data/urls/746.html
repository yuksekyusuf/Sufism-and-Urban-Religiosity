﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 65<br>Hüküm no: 29<br>Orijinal metin no: [8a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Amasya kazası Argoma nâhiyesindeki Koli köyü nısf mâlikânesinin Seyyid el-Hâc Ahmed Halîfe’ye tevcihi</b><br><br>Ma‘rûz,<br><br>Amasya kazâsı nevâhîsinden Argoma nâhiyesine tâbi‘ Koli karyesinin nısf mâlikânesi Şeyh Alâaddin Vakfı olup evlâdiyet ve meşrûtiyet üzere mutasarrıf olan es-Seyyid Mehmed b. Osman bundan akdem fevt oldukda ecânibden Mehmed b. el-Hâc Mustafa’ya tevcîh ve berat olunmuş ise de hilâf-ı şurût-ı vâkıf olduğuna binâen ref‘inden müteveffâ-yı mezbûr es-Seyyid Mehmed’in li-ebeveyn kız karındaşı Hafize Hatun bt. el-mezbûr Osman’a sadr-ı Anadolu-yı esbak i‘lâmıyla bin iki yüz kırk beş senesi Cumâdelûlâsı’nda bâ-fermân-ı âlîşân tevcîh olunup el-yevm üzerinde olduğu askerî rûznâmçesinden derkenâr olunmağla istid‘â ve derkenâra nazar ve meşrûtiyeti keyfiyeti tahkīk ve iktizâsı i‘lâm olunmak bâbında sâdır olan fermân-ı âlîşâna imtisâlen bu esnâda Der-aliyye’ye gelen bî-garaz erbâb-ı vukūfdan Amasya kasabasında Mehmed Paşa ahâlîsinden İstanbul’da Bâbıâlî civârında Beşir Ağa Medresesi’nde sâkin Müftizâde es-Seyyid Mustafa b. es-Seyyid Mehmed ve yine kasaba-i mezbûrede İmâret mahallesi ahâlîsinden İstanbul’da Ebulfeth Sultan Mehmed Han medârisinden Ayak Kurşunlu medresesinde sâkin Hocazâde es-Seyyid Davud Efendi b. es-Seyyid Mustafa ve yine kasaba-i mezbûrede Şamice mahallesi ahâlîsinden ve süvâri-yi hâssa alaylarından sekizinci alayda birinci yüzbaşının birinci onbaşısında on birinci nefer Özbekoğlu Mehmed Ağa b. Mehmed ve yine kasaba-i mezbûrede Hacı İlyas mahallesi ahâlîsinden ve alay-ı mezkûrda yüzbaşı-yı merkūmun ikinci onbaşısında sekizinci nefer Şahinoğlu es-Seyyid Mehmed Emin b. es-Seyyid Mehmed nâm kimesneler meclis-i şer‘a celb ile keyfiyeti gereği gibi etrâfıyla suâl olundukda nısf mâlikâne-i mezkûre vâkıf-ı mûmâ-ileyhin mutlaka evlâd ve evlâd-ı evlâdına meşrûta olmak üzere te‘amül-i kadîm cârî olageldiğini ve inhâ olunduğu üzere mezbûre Hafize Hatun’un bilâ-veled fevti vâki‘ ve sahib-i arzuhâl merkūm es-Seyyid el-Hâc Ahmed Halîfe müteveffât-ı mezbûre Hafize’nin babası merkūm Osman’ın li-ebeveyn karındaşı Hüseyin’in sulbî sahîh oğlu ve karye-i mezbûrenin hasran meşrûtun-lehi olup müstahıkk-ı âharı olduğu ma‘lûmumuz değildir deyü herbiri alâ-tarîkı’ş-şehâde ihbâr etmeleriyle bu sûretde nısf mâlikâne-i mezkûre te‘âmül-i kadîme nazaran müteveffât-ı mezbûrenin bilâ-veled mahlûlünden meşrûtun-lehi olduğu ihbâr olunan merkūm es-Seyyid el-Hâc Ahmed Halîfe’ye tevcîh olunmak bâbında emr [ü] fermân.<br><br>Fî 11 S sene [12]48</p>          <br><a title="Önceki sayfa" style="text-decoration:none" href="./ayrmetin.php?idno=745"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=747"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b065"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o202"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>