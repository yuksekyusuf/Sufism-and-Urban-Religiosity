﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 830<br>Hüküm no: 624<br>Orijinal metin no: [141a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zünnun Ağa ve Ömer Ağa Vakıfları mütevellisi Osman Çelebi’nin, merhum Yusuf Beşe’nin vakıflara olan borcunu varislerden talep ettiği</b><br><br>Mahmiye-i İstanbulˈda vâki‘ merhûm Zünnûn Ağa ve Ömer Ağa Vakıflarına mütevellî olan bâ‘isüˈl-kitâb Osman Çelebi b. Ahmed meclis-i şer‘de mahmiye-i Galata muzâfâtından kasaba-i Kasımpaşaˈda Yeldeğirmeni mahallesinde sâkine iken bundan akdem vefât eden el-Hâc Yusuf Beşe b. Abdullah nâm kimesnenin verâseti zevce-i metrûkesi Safiye bt. Abdullah ile sulbî kebîr oğlu Mustafaˈya ve sagīr oğulları Halil ve Abdullahˈa münhasıra olduğu şer‘an zâhir ve müte‘ayyin oldukdan sonra kendi tarafından asıl ve sagīrân-ı mezbûrânın kıbel-i şer‘den mansûb vasîleri olup tereke-i müteveffâ-yı mezbûra vâzi‘atüˈl-yed olan merkūme Safiye ile Mustafa mahzarlarında biˈt-tevliye üzerlerine da‘vâ ve takrîr-i kelâm edip müteveffâ-yı mezbûr hayatında vakfeyn-i mezbûreyne mütevellî oldukda vakfeyn-i mezbûreynin asıl malları olan cem‘an yedi yüz esedî guruş makbûzum olup hatta meblağ-ı mezbûru biˈt-tevliye huzûr-ı Müsliminde kabz ettikden sonra mücehhelen vefât edip yerine ben mütevellî nasb ve ta‘yîn olunmağla hâlâ terekesine vâzi‘atüˈl-yed olan mezbûrândan meblağ-ı mezbûru biˈt-tevliye taleb ederim suâl olunsun dedikde gıbbeˈs-suâl veˈl-inkâr ba‘de talebiˈl-beyyine udûl-ı Müslimînˈden İbrahim Bey b. Mehmed ve Mehmed b. Sefer ve Receb Bey b. Habib nâm kimesneler meclis-i şer‘a hâzırûn olup isreˈl-istişhâd fiˈl-hakīka müteveffâ-yı mezbûr hayatında vakfeyn-i mezbûreyne mütevellî oldukda asl-ı mâl vakfeyn olmak üzere meblağ-ı mezbûr yedi yüz guruşu bizim huzûrumuzda biˈt-tevliye kabz edip hâlâ meblağ-ı mezbûr el-Hâc Yusuf mücehhelen vefât etmekle mütevellî-i mezbûr Osman Çelebi içün hakk-ı taleb vardır biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde isre-ri‘âyet-i şerâ’itiˈl-kabûl şehâdetleri makbûle oldukdan sonra mûcebiyle hüküm birle mâ vaka‘a biˈt-taleb ketb olundu.<br><br>Fiˈl-yevmiˈr-râbi‘-i aşer min-Cumâdelâhire li-sene 1085.<br><br>Şuhûdüˈl-hâl: Mehmed b. Sefer el-bevvâbüˈs-sultânî, Mehmed Çelebi b Hüseyin Kapudan, İsa Beşe b. Halil</p>          <br><a title="Önceki sayfa" style="text-decoration:none" href="./ayrmetin.php?idno=21687"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21689"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b830"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o887"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>