﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 290<br>Hüküm no: 281<br>Orijinal metin no: [52b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Todori’nin iki adet dükkân gediklerini kızlarına sattığı</b><br><br>Eğrikapı dâhilinde bakkāl<br><br>Nüsha-i sâniye ve sâlise ve râbi‘alı<br><br>Medîne-i Üsküdar’a muzâfe Büyükbakkāl karyesinde mütemekkin bakkāl tâifesinden Todori v. Ustoliko v. Yorgi nâm zimmî tarafından husûs-ı âti’l-beyânda vekîl olduğu Bakkāl Kostandi v. Yani ve Bakkāl Dimitri v. diğer Yani nâm zimmîler şehâdetleriyle sâbit olan Bakkāl Nikola v. Yorgi nâm zimmî meclis-i şer‘-i hatîrde müvekkil-i mersûmun sulbiye kebîre kızları işbu bâ‘isâtü’s-sifr şahısları mu‘arrefe Sofya nâm Nasrâniye asâleten ve kendi nefsinden asıl ve kız karındaşları Eleniko ve Vaniklice Nasrâniyeler taraflarından husûs-ı âti’z-zikrde tasdîka vekîl-i şer‘îleri Katrine nâm Nasrâniye muvâcehelerinde bi’l-vekâle ikrâr-ı tâm ve takrîr-i kelâm edip mahmiye-i İstanbul hısnı ebvâbından Eğrikapı dâhilinde kâin Bağdadlı dükkânı denmekle ma‘rûf bir bâb ve yine bâb-ı mezkûr kurbünde kolluk karşısında kâin Hancı Osman dükkânı denmekle ma‘rûf bir bâb ki cem‘an iki bâb bakkāl dükkânları derûnlarında mevcûde beyne’l-esnâf gedik ta‘bîr olunur âlât-ı lâzıme-i ma‘lûmeler yüz yirmişer sehmden cem‘an iki yüz kırk sehm i‘tibârıyla akd-i âti’z-zikrin sudûruna değin bâ-hüccet-i şer‘iyye müvekkilim mersûmun yedinde mâliki ve mülkü olmağla müvekkilim mersûmun ber-minvâl-i muharrer mâlik olduğu gedik-i mezkûrları tarafeynden îcâb ve kabûlü hâvî şürût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile kızları asılât ve müvekkilât-ı mersûmâta ale’l-iştirâki’s-seviyy beş bin guruşa bi’l-vekâle bey‘ ü temlîk ve teslîm eylediğimde onlar dahi ber-vech-i muharrer iştirâ ve temellük ve tesellüm ve kabz ve kabûl eylediklerinden sonra semeni olan meblağ-ı mezkûr beş bin guruşu bana tamâmen def‘ ü teslîm ve ben dahi yedlerinden bi’l-vekâle ahz u kabz etmemle mebî‘-i mezkûrların tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî bi’l-asâle ve bi’l-vekâle ibrâ-i âmm-ı sahîh-i şer‘î ile ibrâ ve iskāt eyledik ba‘de’l-yevm gedik-i mezkûrlarda müvekkilim mersûmun aslâ ve kat‘â alâka ve medhali kalmayıp müşteriyât-ı asılât ve müvekkilât-ı mesfûrât Sofya ve Aleniko ve Vaniklice ve Katrine Nasrâniyelerin iştirâken mülk-i müşterâları ve hakk-ı sırfları olmuşdur dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu]<br><br>Fî 6 Ca sene 1247<br><br>Şuhûdü’l-hâl: Pazarbaşı Süleyman Ağa, Bölükbaşı Abdi Çelebi<br><br>Ustabaşı Kiryako, Ustabaşı İsak, Ustabaşı Ananosti, Ustabaşı Yakomi, Kabzımâl Sava, Yazıcı Yani.</p>          <br><a title="Önceki sayfa" style="text-decoration:none" href="./ayrmetin.php?idno=34458"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34460"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b290"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o511"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>