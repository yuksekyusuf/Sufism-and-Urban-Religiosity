﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 292<br>Hüküm no: 308<br>Orijinal metin no: [60a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Takyeci el-Hâc Ali Vakfı’na ait menzilin Hâfız Ali Efendi’ye icar olunduğu</b><br><br>Mahmiye-i İstanbul’da vâki‘ Takyeci el-Hâc Ali Vakfı’na bi’l-fi‘l mütevellî olan Hüseyin Bey b. Nasuh nâm cündî mahfil-i kazâda bâ‘isü’l-kitâb zahrü’l-müdderisîn mevlâna Hâfız Ali Efendi b. eş-Şeyh Haydar mahzarında ikrâr ve takrîr-i kelâm edip vakf-ı mezbûrdan olup mahmiye-i mezbûrede merhûm Sultan Bâyezid Hân mahallesinde vâki‘ bir tarafdan sâbıkā baş defterdâr olan emîrü’l-ümerâi’l-kirâm Abdülkerim Paşa mülküne ve bir tarafdan merhûm Hüseyin Paşa vakfıyla ve iki tarafdan tarîk-i âm ile mahdûd olan menzili bundan akdem vakf-ı merkūma mütevellî olan Ömer b. ( ) nâm kimesne Mehmed Bey nâm kimesneye yevmî üç akçe ücret-i müeccele ve on bin akçe ücret-i mu‘accele ile îcâr edip lâkin ecr-i mu‘accel mislinin ziyâde tahammülü olmamağın ba‘dehû vakf-ı mezbûra ben mütevellî olduğumda menzil-i mersûmu yirmi bin akçe ücret-i mu‘accele ve ücret-i müeccele-i mezbûre ile mezkûr Ali Efendi’ye îcâr edip ve mâlı ile nefsi için binâ ihdâs etmeğe izin verüp yedine hat ve hatemimi müştemil temessük verdiğimden sonra müste’cir-i sâbık merkūm Mehmed Bey cânib-i vakfa verdiği on bin akçe ücret-i mu‘acceleyi taraf-ı vakıfdan istirdâr ve kabz edip lâkin izn-i mütevellî ile menzil-i mezbûrun tecdîd ve ta‘mirine on iki bin akçe harc ve sarf etmeğin merkūm Ali Efendi’den ücret-i mu‘acceleye mahsûb olmak üzere on iki bin akçe dahi alup kabz edip mezkûr Mehmed Bey’e masrûfu için teslîm edip ve sekiz bin nakid akçe dahi yine ücret-i mu‘accelesine mahsûb olmak üzere verüp cem‘an taraf-ı vakıfda kırk bin akçe ücret-i mu‘accelesi olmağın menzil-i mezkûru kırk bin akçe ücret-i mu‘accele ve yevmî üç akçe ücret-i müeccele ile mezkûr Ali Efendi’ye îcâr ve teslîm edip ol dahi istîcâr ve tesellüm eyledi dedikde gıbbe’t-tasdîk vicâhen mâ vaka‘a bi’t-taleb ketb olundu.<br><br>Hurrire fî-evâili Zilhicceti’l-harâm li-sene selâse ve selâsîn ve elf.<br><br>Şuhûdü’l-hâl: Sadeddin Efendi b. el-imâm bi-Câmi‘i’l-merhûm es-Sultan Bâyezid Hân, Müeyyed Efendi b. el-mülâzım, Muslihiddin Efendi b. el-münkad, Ahmed Halife b. el-kayyum bi-câmi‘i’l-mezbûr, el-Hâc Mahmud b. İsa el-muhzır.</p>          <br><a title="Önceki sayfa" style="text-decoration:none" href="./ayrmetin.php?idno=39599"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39601"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b292"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o378"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>