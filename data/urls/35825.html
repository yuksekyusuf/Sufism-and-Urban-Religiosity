﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 243<br>Hüküm no: 150<br>Orijinal metin no: [32a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid İbrahim Halil Efendi’nin uncu değirmeni hisselerini Yeni Saray fodula kâtibi Mehmed Efendi’ye satması</b><br><br>Uncu değirmeni mübâya‘ası 10000 guruş<br><br>Kezâlik mahmiye-i İstanbul hısnı ebvâbından Cibali kapısı dâhilinde Üskübî mahallesinde sâkin es-Seyyid İbrahim Halil Efendi b. es-Seyyid Mehmed Salih meclis-i şer‘-i şerîf-i enverde Saray-ı Cedîd-i Sultanî Fodula kâtibi Mehmed Efendi b. Hüseyin tarafından husûs-ı âti’l-beyânda tasdîka vekîl-i şer‘îsi Hüseyin Hüsnü Bey b. Süleyman mahzarında ekmekçi ve uncu esnâfının kethüdâsı İbrahim Ağa b. Ahmed ile mazbûtü’l-esâmî nizâm ustaları taraflarından mürsel vekîlleri Yiğitbaşı es-Seyyid İsmail Efendi b. es-Seyyid Mehmed Emin hâzır olduğu hâlde ikrâr-ı tâm ve takrîr-i kelâm edip hısn-ı mezkûr ebvâbından Kapan-ı Dakîk kapısı dâhilinde Papasoğlu mahallesinde vâk‘i bir tarafdan müvekkil-i mûmâ-ileyhin uhdesinde olan arsa ve bir tarafdan Yani değirmeni ve tarafeyni tarîk-i âm ile mahdûd merhûme Kerime Hatun Vakfı müsakkafâtından müvekkil-i mûmâ-ileyh Mehmed Efendi’nin bâ-temessük-i mütevelli bi’l-icâreteyn taht-ı tasarrufunda olan şehriye kırk guruş kirâlı Çarhıfelek değirmeni demekle arîf dört horoslu bir bâb uncu değirmeni derûnunda mevcûde beyne’l-esnâf gedik ta‘bîr olunur on altı re’s bârgir ve onlara tâbi‘ sâir âlât-ı lâzime-i ma‘lûmenin iki re’s bârgir ve onlara isâbet eden âlât-ı sâiresi âharın ve sekiz re’s bârgir ve onlara îcâb eden âlât-ı sâiresi müvekkil-i mûmâ-ileyh yedlerinde mülkleri olup mâ‘adâ altı re’s bârgir ve onlara iktizâ eden âlât-ı sâiresi akd-i âti’z-zikrin sudûruna değin işbu şehr-i hâlin yirmi altıncı günü târihiyle müverraha İstanbul Mahkemesi’nden verilen bir kıt‘a hüccet-i şer‘iyye ve mahalle-i mezkûre imâm ve muhtârânı ile kethüdâ-yı mûmâ-ileyhin takdîm eyledikleri bir kıt‘a ilmühaber mantûklarınca yedimde mülk ve hakkım olmağla ben ber-minvâl-i muharrer mâlik olduğum sâlifü’l-beyân altı re’s bârgir ve onlara iktizâ eden âlât-ı sâireyi tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile bâ-izn-i şürekâ müvekkil-i mûmâ-ileyh Mehmed Efendi’ye on bin guruşa bey‘ ve temlîk ve vech-i lâyıkı üzere teslîm eylediğimde ol dahi ber-vech-i muharrer iştirâ ve temellük ve tesellüm ve kabz u kabûl eyledikden sonra semen-i olan meblağ-ı merkūm on bin guruşu tamâmen bana def‘ u teslîm ben dahi yedinden bi’t-tamâm ve’l-kemâl ahz u kabz edip mebî‘-i mezkûrun tağrîr ve gabnine müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile kabûlümüzü hâvî ibrâ vü ıskāt eyledik ba‘de’l-yevm sâlifü’l-beyân altı re’s bârgir ve onlara iktizâ eden âlât-ı sâirede benim aslâ ve kat‘â alâka ve medhalim kalmayıp âlât-ı gedik-i mezkûrun sekiz re’s bârgir ve onlara îcâb eden âlât-ı sâiresi mukaddemâ ve altı re’s bârgir ve onlara iktizâ eden âlât-ı sâiresi bu def‘a ki cem‘an on dört re’s bârgir ve onlara îcâb eden âlât-ı sâire müvekkil-i mûmâ-ileyh Mehmed Efendi’nin mülk-i mahz ve hakk-ı sırfı olmuşdur dedikde gıbbe.<br><br>Fî 27 Rebî‘ülâhir sene 1279<br><br>Şuhûdü’l-hâl: Muhzır Mehmed Ağa b. ( ), Muhzır Süleyman Ağa b. ( ), Muhzır el-Hâc Yusuf Ağa b. ( ), Tahtacı el-Hâc Salih Ağab. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35824"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35826"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b243"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o392"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>