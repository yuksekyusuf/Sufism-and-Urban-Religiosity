﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 187<br>Hüküm no: 266<br>Orijinal metin no: [64a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kamer Hâtun bt. Abdullah’ın, ölen kocası Samet Reis b. Üveys’in kardeşi Şükür Reis’e açtığı alacak davasından vazgeçtiği</b><br><br>Himmet Reis b. Üveys nâm müteveffânın vâriselerinden zevcesi Kamer Hâtun bt. Abdullah mahfil-i kazâda müteveffâ-yı mezbûrun li eb ve üm karındaşı Şükür Reis mahzarında takrîr-i da‘vâ eyleyip müteveffâ-yı mezbûr[a] hâl-i hayâtında ve kemâl-i sıhhatinde karz-ı hasen altı bin akçe verdim idi meblağ-ı merkūmu hâlen muhallefâtından taleb eylerim dedikde gıbbe’s-suâl mezbûr Şükür Reis cevâb verip dedi ki müteveffâ-yı mezbûrda senin meblağ-ı merkūmdan bir akçe ve bir habbe hakkın yoktur lâkin müteveffâ-yı mezbûrun sende olan Gürciyyü’l-asl Mülâyim nâm câriye müteveffânın muhallefâtındandır taleb ederin dahi câriye-i merkūmeyi bey‘ olunup beyne’l-verese tevzî‘ ve taksîm olunmasın taleb eylerim dedikde gıbbe’s-suâl husûs-ı merkūma müte‘allik münâza‘ât-ı kesîre ve muhâsamât-ı şedîde vâki‘ olup mâbeynlerine muslihûn tavassut eyleyip es-sulhu seyyidü’l-ahkâm fehvâsıyla amel olunmuşdur zikr olunan altı bin akçe da‘vâsından merkūme Kamer Hâtun ferâgat eyleyip ve merkūme câriye talebiyle dahi merkūm Şükür Reis ferâgat eylemek üzre ibrâ-i âm ile ibrâ ve iskāt-ı tamâm ile iskāt olundukdan sonra ba‘de’l-yevm tarafeynden husûs-ı mezbûra müte‘allik asâleten ve vekâleten muhallefât-ı merkūmeye müte‘allik da‘vâ ve nizâ‘ sâdır olur ise inde’l-hükkâm mesmû‘a olmaya dediklerinde gıbbe’t-taleb ketb olunup yed-i tâlibe vaz‘ olundu. Saferü’l-muzaffer sene 999.<br><br><br>Şuhûdü’l-hâl: Mehmed b. Mustafa, İsa b. Abdurrahman, Abdülkādir b. Hacı, Hüsrev b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=18745"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18747"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b187"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o382"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>