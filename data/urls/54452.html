﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 846<br>Hüküm no: 1427<br>Orijinal metin no: [118b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Feyzullah b. Ahmed’in Karamürsel nahiyesindeki bağını haksız yere zabteden kardeşine açtığı davada, davalının söz konusu bağı davacıya teslim etmesine karar verildiği</b><br><br>Ma‘rûz<br><br>Medîne-i Üsküdar’a muzâfe Karamürsel nâhiyesinde sâkin zikri âtî sâhib-i arzuhâlin li-ebeveyn karındaşı olup derûn-ı arzuhâlde ismi mezkûr Feyzullah b. Ahmed medîne-i mezbûrede mahfil-i Bâb’da meclis-i şer‘-i hatîrde zikri âtî bağa vâzı‘ü’l-yed olan karındaşım İbrahim mahzarında emlâkimden olup nâhiye-i mezbûrede vâki‘ bir tarafdan el-Hâc Osman ve bir tarafdan el-Hâc Ali ve bir tarafdan Keleş Mehmed bağları ve bir tarafdan tarîk-i âm ile mahdûd tahmînen üç dönüm mikdârı bir kıt‘a kürûmu mülk bağıma karındaşım mezbûr İbrahim bi-gayrı hakkın vaz‘-ı yed etmekle tenbîh olunmak matlûbumdur deyü da‘vâ ol dahi cevâbında zikr olunan bağa vaz‘-ı yedini ikrâr lâkin müdde‘î-i mezbûr bundan akdem bağ-ı mezkûru yüz otuz iki guruşa bana bey‘ ve temlik ben dahi iştirâ ve temellük ve kabûl ve semeni olan meblağ-ı merkūm yüz otuz iki guruşun elli iki guruşunu müdde‘î-i merkūmun emriyle dâyini gāib ani’l-meclis dâmâdı es-Seyyid Ahmed’e edâ ve teslîm ve bâkī seksen guruşu dahi âhar dâyini olup dokuzuncu sekbânların mütevellisi işbu hâzır bi’l-meclis Nasû‘ (Nasuh) Odabaşı b. Yusuf nâm kimesneye seksen guruş deyni olup üçümüz bir meclisde olduğumuz hâlde müdde‘î-i mezbûr deyn-i mezkûr ile mütevellî-i mezbûru benim üzerime havâle-i mukayyede ile havâle ve herbirimiz havâleyi kabûl edip hattâ bağ-ı mezkûru deynim olan seksen guruş mukābilesinde mütevellî-i mezbûra vefâen bey‘ edip ol-vechile bağ-ı mezkûr mülk-i müşterâm olmağla bi-hakkın vaz‘-ı yed ederim deyü ba‘de’d-def‘ ve’l-inkâr dâfi‘-i mezbûr def‘-i mezkûrunu beyân için ba‘de’l-istimhâl ve’l-imhâl müddet-i mehl tamam ve birkaç gün dahi mürûr edip bir vechile def‘ini isbâta kādir olamayıp tahlîfe dahi tâlib olmamağla mûcibiyle zikr olunan bağa müdâhale etmeyip mezbûr İbrahim def‘ini isbât yâhûd müdde‘î-i mezbûr tahlîf oluncaya değin bağ-ı mezkûru müdde‘î-i mezbûr Feyzullah’a teslîm eylemek üzere mezbûr İbrahim’e tenbîh olunduğu ba‘de’t-tescîl bi’l-iltimâs huzûr-ı âlîlerine i‘lâm olundu.<br><br>Fî-gurreti M sene 1207.</p>          <br><a title="Önceki sayfa" style="text-decoration:none" href="./ayrmetin.php?idno=54451"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54453"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b846"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o980"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>