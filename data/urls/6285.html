﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 120<br>Hüküm no: 69<br>Orijinal metin no: [10b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Abdullah’ın Aleksan’dan alacağı konusundaki davaya sulh bedeli karşılığı son verildiği</b><br><br>Sulh, bâ-imzâ-i efendi<br><br>Mahmiye-i İstanbul’da Cağalazâde Sarayı kapısı mukābilinde vâki‘ ekmekçi fırınında müste’ciren sâkin Mustafa b. Abdullah nâm kimesne meclis-i şer‘-i şerîf-i enverde mahmiye-i mezbûrede Küçük Mustafa Paşa fırını ustası olan hâmil-i hâzihi’l-vesîka Papasoğlu Aleksan nâm zimmî muvâcehesinde ikrâr ve takrîr-i kelâm edip bundan akdem mesfûr Aleksan zimmetinde cihet-i karz-ı şer‘îden iki yüz guruş hakkım vardır taleb ederim deyü da‘vâ eylediğimde ol dahi inkâr edip ol vechile ba‘de vukū‘i’l-münâza‘a beynimizde muslihûn tavassut edip da‘vâ-yı mezkûremden beni mezbûr Aleksan ile an-inkâr otuz guruş üzerine sulh eylediklerinde ben dahi ber-vech-i mübeyyen sulh-ı mezbûru kabûl ve bedel-i sulh olan meblağ-ı mezbûr otuz guruşu mesfûr Aleksan’ın yedinden bi’t-tamâm ahz u kabz edip husûs-ı mezkûra ve mahmiye-i mezbûre hısnı ebvâbından Unkapanı kapısı dâhilinde vâki‘ ekmekçi fırınına ve sâir işbu târîh-i vesîkaya gelince beynimizde cereyân eden cemî‘ ahz u i‘tâ ve mu‘âmelât-ı şettâdan hukūk-ı ma‘lûme ve mechûleye müte‘allıka âmme-i de‘âvî ve kâffe-i mutâlebât ve eymân ve muhâsamâtdan mesfûr Aleksan’ın zimmetini ibrâ ve ıskāt eyledim vechen mine’l-vücûh ve sebeben mine’l-esbâb mezbûr Aleksan ile aslâ ve kat‘â da‘vâ ve nizâ‘ ve husûmetim yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Zilhicce sene 1152.<br><br>Şuhûdü’l-hâl: Salih b. Süleyman, el-Hâc Mustafa b. Mehmed, Kethüdâ Mehmed b. Mahmud, Mahmud b. Abdullah, Yusuf b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=6284"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6286"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b120"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o672"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>