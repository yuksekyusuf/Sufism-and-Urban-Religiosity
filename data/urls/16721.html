﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 151<br>Hüküm no: 107<br>Orijinal metin no: [26b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dergâh-ı Âlî yeniçerilerinden Ahmed Beşe’nin hayatta iken Seyyid Mehmed’i vasi tayin etmiş olduğu</b><br><br>Husûs-ı âti’l-beyânın mahallinde istimâ‘ ve tahrîri için savb-ı şer‘-i enverden Mevlânâ Mustafa Efendi b. Hüseyin irsâl olunup ol dahi Havâss-ı Refîʻa kazâsına tâbi‘ Makrihora karyesinde sâkin Dergâh-ı âlî -dâme mahfûfen bi’l-maʻâlî- yeniçerilerinin otuz bir bölük odası neferâtından olup bundan akdem vefât eden Ahmed Beşe b. Hasan’ın hayâtında sâkin olduğu menzile varıp zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i Nebevî ettikde müteveffâ-i mezbûrun ber-vech-i âtî vasiyy-i muhtârı olduğunu iddiʻâ eden işbu râfiʻü’l-kitâb es-Seyyid Mehmed b. es-Seyyid Süleyman meclis-i ma‘kūd-ı mezkûrda müteveffâ-i mezbûrun zâhirde vâris-i ma‘rûfu olmamak zuʻmuyla terekesine vaz‘-ı yed eden mahmiye-i İstanbul’da hâlâ yeniçeri beytülmâlı emîni olan fahrü’l-akrân Hüseyin Ağa b. Abdullah tarafından vekîl-i sâbitü’l-vekâlesi Hüseyin Ağa b. Ahmed mahzarında üzerine da‘vâ ve takrîr-i kelâm edip müteveffâ-i mezbûr Ahmed Beşe b. Hasan b. Abdullah fevtinden bir ay mukaddem ben bi-emri’llâhi te‘âlâ vefât eylediğimde cemî‘ terekem ve zimem-i nâsda olan hukūkum ahz u kabz olunup sünnet-i seniyye üzere techîz ve tekfînim görülüp düyûn-ı müsbetem edâ olundukdan sonra bâkī kalan terekemi vilâyet-i Anadolu’da Şebinkarahisar kazâsına tâbi‘ Ragaza? karyesinde sâkin li-ebeveyn karındaşım Sâliha Hatun ile li-ebeveyn er karındaşım oğlu Hasan’a îsâle oluna deyü vasiyyet ve tenfîzine huzûr-ı Müslimîn’de beni vasiyy-i muhtâr nasb u ta‘yîn eylediğinde ben dahi ber-vech-i muharrer vesâyet-i mezbûreyi muvâcehesinde baʻde’l-kabûl mezbûr Ahmed Beşe fevt olmağla tenfîz-i vesâyâ murâd eylediğimde vekîl-i mezbûr Hüseyin Ağa tereke-i müteveffâ-i mezbûra bi-gayr-ı hakkın vaz‘-ı yed eder, suâl olunsun dedikde gıbbe’s-suâl vekîl-i mezbûr cevâbında tereke-i müteveffâ-i mezbûra bi’l-emâne vaz‘-ı yed eylediğini ikrâr lâkin müdde‘î-i mezbûrun ber-vech-i muharrer vasiyy-i muhtâr olduğunu inkâr edicek, müdde‘î-i mezbûrdan [27a] müddeʻâsını mübeyyine beyyine taleb olundukda udûl-ı ahrâr-ı ricâl-i Müslimîn’den karye-i mezbûr sâkinlerinden es-Seyyid Mustafa Beşe b. Hasan ve es-Seyyid Hasan b. Hüseyin nâm kimesneler li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd fi’l-hakīka müteveffâ-i mezbûr Ahmed Beşe b. Hasan b. Abdullah fevtinden bir ay mukaddem ben bi-emri’llâhi te‘âlâ vefât eylediğimde cemî‘ terekem ve zimem-i nâsda olan hukūkum ahz u kabz olunup sünnet-i seniyye üzere techîz ve tekfînim görülüp düyûn-ı müsbetem edâ olundukdan sonra bâkī terekemi vilâyet-i Anadolu’da Şebinkarahisar kazâsına tâbi‘ Ragaza? karyesinde sâkin li-ebeveyn kız karındaşım Sâliha Hatun ile li-ebeveyn er karındaşım oğlu Hasan’a îsâl oluna deyü vasiyyet ve tenfîzine bizim huzûrumuzda işbu müdde‘î-i mezbûr es-Seyyid Mehmed’i vasiyy-i muhtâr nasb u ta‘yîn eylediğinde ol dahi ber-vech-i muharrer vesâyet-i mezbûreyi muvâcehesinde baʻde’l-kabûl mezbûr Ahmed Beşe musırran alâ-îsâʼihî vefât eyledi, biz bu husûsa bu vech üzere şâhidleriz, şehâdet dahi ederiz deyü herbiri edâ-yı şehâdet-i şer‘iyye eylediklerinde ba‘de’t-taʻdîl ve’t-tezkiye şehâdetleri makbûle olmağın mûcebiyle baʻde’l-hükm vâki‘ hâli mevlânâ-yı mezbûr mahallinde ketb u tahrîr ba‘dehû ma‘an baʻs olunan ümenâ-i şer‘le meclis-i şer‘a gelip herbiri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâmin ve’l-ışrîn min-Recebi’l-ferd sene semân ve hamsîn ve mi’e ve elf.<br><br>Şuhûdü’l-hâl: Süleyman Efendi b. İsmail, Süleyman Beşe b. Veli, Ahmed Efendi b. Mustafa, Süleyman Beşe b. İbrahim, Ali Beşe b. Ömer.</p>          <br><a title="Önceki sayfa" style="text-decoration:none" href="./ayrmetin.php?idno=16720"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16722"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b151"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o470"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>