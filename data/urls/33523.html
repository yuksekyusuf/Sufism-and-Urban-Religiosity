﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 149<br>Hüküm no: 96<br>Orijinal metin no: [21a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kömürcü esnafına Eğinli İsmail Ağa’nın yerine Mehmed Ağa’nın kethuda nasbedildiği</b><br><br>Kömürcü esnâfına kethudâ nasbı ve yedine berat-ı âlî-şân i‘tâsı istid‘âsı<br><br>Ma‘rûz<br><br>Âsitâne-i aliyyede vâki‘ kömürcü esnâfının bâ-berât-ı âlî-şân kethudâsı Eğinli İsmail Ağa bu def‘a şifâhen sâdır olan fermân-ı âlîlerine imtisâlen memleketine âzim olup yeri hâlî ve umûr-ı kethudâlık mu‘attal kalmağla esnâf-ı merkūmeden Davud Paşa İskelesi’nde sâkin şehriyü’l-asl el-Hâc Mehmed Ağa b. el-Hâc Ebûbekir kulları kudemâ-yı esnâfdan olup örf ve âdetlerine vâkıf ve şurût-ı nizâmlarını ârif ve her vechile umûr-ı kethudâlığı idâreye muktedir ve cümlesinin merzî ve muhtârları olduğu beyânıyla merkūm el-Hâc Mehmed Ağa esnâf-ı merkūmeye kethudâ nasb ü ta‘yîn olunmasını esnâf-ı merkūmeden Ali ve es-Seyyid Mehmed ve es-Seyyid Salih ve el-Hâc Mustafa ve el-Hâc Hasan ve Abdülkerim ve İbrahim ve Abdurrahman ve Mustafa ve Osman ve Halil ve sâirleri meclis-i şer‘-i münîrde niyâz ve istid‘â ve merkūmun nasbını hâlâ ihtisâb emîni izzetlü ağa çâkerleri dahi istisvâb etmeğin mûcibince merkūm İsmail kethudâlıkdan azl ve yerine merkūm el-Hâc Mehmed Ağa taraf-ı şer‘-i şerîfden esnâf-ı merkūme üzerlerine kethudâ nasb ü ta‘yîn ve umûr-ı esnâfı şer‘-i şerîf ve kānûn-ı münîfe tatbîkan hakkāniyet ve istikāmetle idâre ve rü’yet ve bir kimesneyi hilâf-ı şer‘-i kavîm ve mugāyir-i rızâ-yı âlî bi-gayr-ı hakkın tekdîr ve tecrîmden ictinâb ve mübâ‘adete tenbîh olundukda ol dahi kabûl ve ber-mûcib-i tenbîh harekete ta‘ahhüd etmekle bu sûretde kethudâlık-ı mezkûr merkūm İsmail’in üzerinden ref‘ ve terkīn ve mezbûr el-Hâc Mehmed Ağa’ya tevcîh ve yedine berat-ı şerîf-i âlî-şân sadaka ve ihsân buyurulmak re’y-i rezîn-i isâbet-karîn-i âsafânelerine menût idüğü İstanbul Mahkemesi’nden huzûr.<br><br>Fî 24 Ra sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33522"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33524"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b149"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o600"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>