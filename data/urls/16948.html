﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 399<br>Hüküm no: 334<br>Orijinal metin no: [90b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Todori v. Dimitri’nin hanımı Fotine’nin, kendine isabet eden miras hakkını tahsili</b><br><br>Husûs-ı âti’l-beyânın mahallinde ketb u tahrîri iltimâs olmağın savb-ı şer‘-i enverden Mevlânâ Mustafa Efendi b. Hüseyin irsâl olunup ol dahi Havâss-ı Refîʻa kazâsına tâbi‘ Burgos nâm karyede mütemekkin iken bundan akdem hâlik olan Todori v. Dimitri’nin hayâtında mütemekkin olduğu menzile varıp zeyl-i kitâbdan muharrerü’l-esâmî Müslimîn huzûrunda meclis-i şer‘-i Nebevî ettikde hâlik-i mersûmun verâseti zevce-i metrûkesi Fotine bt. ( ) ile sulbî kebîr oğlu Tarandafil ve sulbiye kızları Bagone ve Lomine’ye münhasıra olup kable’l-kısme mezbûre Bagone dahi hâlike olup verâseti anası mezbûre Fotine ile li-ebin karındaşı mersûm Tarandafil ve li-ebeveyn kız karındaşı mersûme Lomine’ye münhasır olup kable’l-kısme mersûme Lomine dahi hâlike olup verâseti anası mezbûre Fotine ile li-ebin karındaşı mesfûr Tarandafil’e münhasıra ve tashîh-i meseleleri alâ-tarîkı’l-münâsahati’ş-şer‘iyye yüz doksan iki sehmden i‘tibâr olunup sihâm-ı mezbûreden elli iki sehmi mezbûre Fotine’ye ve bâkī yüz kırk sehmi mesfûr Tarandafil’e isâbeti tahakkukundan sonra zâtı ta‘rîf-i şer‘î ile mu‘arrefe olan mersûme Fotine meclis-i ma‘kūd-ı mezkûrda üveyi oğlu işbu râfiʻü’s-sifr mezbûr Tarandafil muvâcehesinde ikrâr ve takrîr-i kelâm edip zevcim hâlik-i evvel-i mersûm Todori’nin ile’l-helâk yedinde mülk ve hakkı idiği müsbet olup karye-i mezbûrda vâki‘ bir tarafdan Topaloğlu menzili ve bir tarafdan Reisoğlu menzili ve iki tarafdan tarîk-i âm ile mahdûd bir bâb fevkānî oda ve altında ahır ve bir ocaklı dehlîz ve bir mikdâr havluyu muhtevî menzil ile sâir terekesinden ber-mûceb-i defter-i kassâm tashîh-i mezbûr üzere hisseme isâbet eden yedi bin altı yüz yedi akçeyi üveyi oğlum mersûm Tarandafil bana def‘ ve teslîm edip ben dahi ber-vech-i muharrer terekeden olmak üzere yedinden bi’t-tamam ve’l-kemâl ahz u kabz edip meblağ-ı mezbûrdan mersûm Tarandafil yedinde ve zimmetinde bir akçe ve bir habbe hakkım bâkī kalmayıp baʻde’l-yevm zikri mürûr eden menzil-i mahdûd-ı mezkûr ile sâir terekeye müte‘allika âmme-i mîrâs da‘vâsından üveyi oğlum mersûm Tarandafil’in zimmetini ibrâ-i âmm-ı kātıʻu’n-nizâ‘la ibrâ ve ıskāt eyledim dedikde gıbbe’t-tasdîkî’ş-şer‘î vâki‘ hâli mevlânâ-yı mezbûr mahallinde ketb u tahrîr, ba‘dehû ma‘an ba‘s olunan Çukadâr Halil Çelebi ile Muhzır es-Seyyid Ahmed meclis-i şer‘a gelip herbiri alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>[91a] Fi’l-yevmi’s-sâbiʻ aşer min-Cemâziyelâhir sene tisʻa ve hamsîn ve mi’e ve elf, 1159.<br><br>Şuhûdü’l-hâl: Ahmed Efendi [b.] Mustafa, Ali Çelebi el-Müezzin-i karye-i Petnehor, es-Seyyid Mehmed [b.] es-Seyyid Mustafa, es-Seyyid Ahmed [b.] es-Seyyid Mehmed, Halil [b.] İbrahim.<br><br>Hürmüz v. Totoş, Kotoş v. Kosta, Oyertoz? v. Tosi, Nikolaki v. Yanaki, Manol v. Kostantin, Kostantin v. Totoş.</p>          <br><a title="Önceki sayfa" style="text-decoration:none" href="./ayrmetin.php?idno=16947"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16949"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b399"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o405"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>