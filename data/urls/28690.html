﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 370<br>Hüküm no: 274<br>Orijinal metin no: [85b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan b. Ali’nin Mehmed Ağa b. Yusuf’tan aldığı iki yüz guruşu iade etmesi</b><br><br>Sâbıkā Dergâh-ı âlî yeniçerilerinin altıncı sekbânlarına mahsûs oda ahâlîsinin çorbacıları olan Mehmed Ağa b. Yusuf meclis-i şer‘-i şerîf-i enverde bundan akdem Dergâh[-ı âlî] yeniçerileri ağası oldukdan sonra Bosna muhâfazasında iken fevt olan Abdullah Paşa b. Abdülmennan’ın hayatında menzil kethudâsı olan el-Hâc Hasan b. Ali nâm kimesne mahzarında üzerine da‘vâ ve takrîr-i kelâm edip mûmâ-ileyh Abdullah Paşa yeniçeri ağası iken ben ber-vech-i muharrer altıncı sekbânlarının çorbacısı olmağla paşa-yı mûmâ-ileyh tarafından çorbacılık mektûbu mezbûr el-Hâc Hasan’a geldikde ol târihde kul kethudâsı olan Çelebi Mehmed Ağa’nın kethudâsı içün verdiğim yüz guruşdan mâ‘adâ mezbûr el-Hâc Hasan bi gayr-ı hakkın iki yüz guruşumu ahz u kabz ve kendi mesârifine sarfla istihlâk edip zikrolunan mektûbu teslîm etmeğin hâlâ suâl olunup meblağ-ı mezbûr iki yüz guruşu bana red ve teslîme tenbîh olunmak matlûbumdur dedikde gıbbe’s-suâl mezbûr el-Hâc Hasan cevâbında zikrolunan çorbacılığın yeniçeri ağalarına iki yüz guruş câizesi olmağla müdde‘î-i mezbûr Mehmed Ağa zikrolunan iki yüz guruşu paşa-yı mûmâ-ileyhe def‘ u teslîm etmek içün bi tarîkı’l-emâne bana def‘ u teslîm ben dahi ahz u kabz ve müdde‘î-i mezbûrun emrine binâ’en mûmâ-ileyh Abdullah Paşa’ya hâl-i hayatında def‘ u teslîm edip ol vechile meblağ-ı mezbûr mütâlebesinden zimmetim berî olmuşdur deyü da‘vâyı def‘ edicek gıbbe’l-istintâk ve’l-inkâr mezbûr el-Hâc Hasan’dan def‘-i mezbûru mübeyyene beyyine taleb olundukda mezbûr el-Hâc Hasan ityân-ı beyyineden izhâr-ı acz ile istihlâf etmeğin fi’l-hakīka mebâğ-ı merkūm iki yüz guruşu mûmâ-ileyh Abdullah Paşa’ya def‘ u teslîm etmek içün bi tarîkı’l-emâne def‘ etmeyip ve ber-vech-i meşrûh paşa-yı mûmâ-ileyhe teslîme emretmeyip ol vechile meblağ-ı mezbûr mütâlebesinden merkūm el-Hâc Hasan’ın zimmetini berî olmadığına müdde‘î-i mezbûr Mehmed Ağa’ya yemin teklîf olundukda ol dahi hasbe’l-mesûl yemîn billahi te‘âla etmeğin mûcebiyle meblağ-ı mezbûr iki yüz guruşu müdde‘î-i mezbûra red ve teslîme mezkûr el-Hâc Hasan’a tenbîh olunup mâ vaka‘a bi’t-taleb ketb olundu.<br><br>Fi’l-yevmi’l-âşir min-Şevvali’l-mükerrem li-sene seb‘a ve mie ve elf.<br><br>Şuhûdü’l-hâl: İbrahim Çelebi b. Ahmed, Mahmud b. Veli, el-Hâc Halil Efendi b. Mehmed, Ali Beşe çukadâr, Ebûbekir Beşe b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=28689"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28691"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b370"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o830"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>