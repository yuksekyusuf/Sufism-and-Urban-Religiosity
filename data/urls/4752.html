﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 419<br>Hüküm no: 473<br>Orijinal metin no: [64b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Abdüllatif b. Hacı Selahaddin’in Hacı Bektaş b. Esad’a ait Haleb’deki sabunhanenin senelik kirasından kalan alacağının Hacı Bektaş tarafından ödenmesi</b><br><br>Mahmiye-i İstanbul’da Mercan Çarşısı kurbünde İmâm Ali hanında sâkin işbu râfi‘u’l-kitâb el-Hâc Abdüllatif b. el-Hâc Selahaddin nâm kimesne meclis-i şer‘-i şerîf-i enverde el-Hâc Bektaş b. Esad nâm kimesne mahzarında üzerine da‘vâ ve takrîr-i kelâm edip mezbûr el-Hâc Bektaş Haremeyn-i muhteremeyn evkāfından olup medîne-i Halebü’ş-şehbâ’da vâki‘ taht-ı icâresinde olan sabunhânenin senevî altı yüz guruş icâresini evkāf-ı mezbûre zâbitleri yediyle mahalline irsâl edegelmekle bundan akdem bin yüz on dokuz senesine mahsûb olmak üzere bir senelik altı yüz guruş icâreyi mahalline îsâl için sene-i mezbûrede surre emîni olan Mustafa Efendi’ye vermek üzere bi-şartü’r-rücû‘ bana emr edip ben dahi meblağ-ı mezbûr altı yüz guruşu târih-i mezbûrda surre emîni olan merkūm Mustafa Efendi’ye bi’t-tamam teslîm eylediğimden sonra merkūm el-Hâc Bektaş meblağ-ı mezbûrun beş yüz guruşunu bana teslîm ben dahi yedinden ahz u kabz edip meblağ-ı mezbûrun altmış guruşu bâkī zimmetinde kalmağın hâlâ meblağ-ı bâkī-i mezbûr altmış guruşu dahi bi-tarîkı’l-mürâca‘a taleb ederim suâl olunsun dedikde gıbbe’s-suâl mezkûr el-Hâc Bektaş cevâbında fi’l-vâki‘ müdde‘î-i mezbûra emr edip ol dahi meblağ-ı mezbûru emrine binâen emîn-i mezbûr Mustafa Efendi’ye bi’t-tamam teslîm eylediğini ikrâr u i‘tirâf edip lâkin kabzını mu‘terif olduğu beş yüz kırk guruşdan bâkī altmış guruş dahi kendiye teslîm eyledim deyü def‘le mukābele edicek gıbbe’l-istintak ve’l-inkâr mezbûr el-Hâc Bektaş’dan def‘-i mezkûrunu mübeyyine beyyine taleb olundukda ityân-ı beyyineden izhâr-ı acz edip istihlâf etmeğin fi’l-hakīka kabzını mu‘terif olduğu meblağ-ı mezbûr beş yüz kırk guruşdan mâ‘adâ altmış guruşu dahi merkūm el-Hâc Bektaş’dan ahz u kabz etmediğine mezbûr el-Hâc Abdüllatif’e yemîn teklîf olundukda ol dahi hasbe’l-mesûl yemîn biʼllâhi’l-aliyyi’l-a‘lâ etmeğin mûcebince meblağ-ı bâkī-i merkūm altmış guruşu müdde‘î-i mezbûra edâ ve teslîme mezbûr el-Hâc Bektaş’a tenbîh-birle mâ-vaka‘a bi’t-taleb ketb olundu.<br><br>Fî 15 min-Cumâdelûlâ sene 1121<br><br>Şuhûdü’l-hâl: Mustafa Çelebi b. Şa‘ban, Hasan Çelebi b. Mustafa, Hasan Çelebi b. Abdullah, Süleyman b. Abdullah, Ali Çelebi b. İvaz ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4751"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4753"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b419"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o601"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>