﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 234<br>Hüküm no: 306<br>Orijinal metin no: [34a-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mustafa b. Abdullah’ın, Ali Bey b. Abdullah’a olan borcunu varisi Ömer Çelebi’ye ödediği</b><br><br>Dârü’s-saltanati’l-aliyye mahmiye-i Kostantıniyye’de vâki‘ merhûm el-Hâc Hüseyin mahallesinde, bundan akdem vefât eden Ali Bey b. Abdullah’ın sulbî kebîr oğlu [ve] bi’l-inhisâr vârisi olan Ömer Çelebi meclis-i şer‘de, Mustafa Bey b. Abdullah nâm râcil muvâcehesinde takrîr-i da‘vâ edip, babam müteveffâ-yı merkūmun mersûm Mustafa Bey zimmetinde karz-ı şer‘îden kırk beş bin akçe ve mahmiye-i merkūme hısn-ı ebvâbından Yedikule kapısı hâricinde vâki‘ merhûm Rüstem Paşa vakfından inde’l-cîrân ma‘lûmü’l-hudûd olup icâre-i mu‘accele-i ma‘lûme ve ücret-i müeccele-i mu‘ayyene ile müteveffâ-yı merkūmun hâl-i sıhhatinde tasarrufunda olup, merkūm Mustafa Bey îcâr eylediği bir bâb ekmekci fırınının îcâresinden elli bin akçe hakkı olup ve fırın-ı mezbûru îcâr etdiğinde mevcûd olup, babam müteveffâ-yı merkūmun mülkü olan merkūm Mustafa Bey’e teslîm eylediği habbâz âlâtından, bir kazgan-ı kebîr ve dört tas ve iki kantâr ba‘de’l-vefât irs-i şer‘le bana intikāl etmeğin, meblağeyn-i merkūmeyni ve eşyâ-i mezbûreyi merkūmdan taleb ederim dedikde, gıbbe’s-suâl merkūm Mustafa cevâbında, fi’l-vâki‘ müteveffâ-yı merkūmun, zimmetimde karz-ı şer‘îden kırk beş bin akçe ve fırın îcâresinden elli bin akçe hakkı var idi. Lâkin ba‘de’l-vefât meblağeyn-i merkūmeynin cümlesini merkūm Ömer Çelebi benden bi’t-tamâm istîfâ ve kabz edip ve eşyâ-i merkūme da‘vâsından zimmetimi ibrâ ve ıskāt eylediği mahmiye-i merkūmede sene erba‘a ve ışrîn ve elf Ramazan-ı şerîfi’nin yirmi beşinci gününde Davud Paşa mahkemesinde nâ’ibü’ş-şer‘ olan Ahmed b. Behrâm huzûrunda mersûm Ömer Çelebi muvâcehesinde hüccet-i şer‘iyye olunmuşdur deyip, nâ’ib-i mezbûr imzâsıyla mümzât ve hâtemi ile mahtûme târih-i mezbûr ile müverraha mazmûnu takrîrine muvâfık hüccet-i şer‘iyye ibrâz edip, merkūm Ömer’den istintâk olundukda, fi’l-vâki‘ hüccet-i merkūme benim muvâcehemde olmuşdur deyû mazmûn-ı hücceti i‘tirâf etmeğin, bî-vech mu‘ârazadan men‘ olunup, mâ vaka‘a bi’t-taleb ketb olundu. Hurrire fi’l-yevmi’s-sâmin min Cemâziyelevvel li sene seb‘a ve ışrîn ve elf. Şuhûd[ü’l-hâl]: Ahmed Çelebi b. İlhami, Mehmed b. Ahmed, Mehmed b. Cafer, Mehmed b. Hızır el-imâm, Mehmed b. Şaban er-râcil, Budak Subaşı, Yusuf b. Ömer el-müezzin, Nurullah b. Lütfullah el-müezzin, Mehmed Çelebi b. Mustafa el-müezzin, Osman b. Mahmud el-müezzin.</p>          <br><a title="Önceki sayfa" style="text-decoration:none" href="./ayrmetin.php?idno=24410"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24412"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b234"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o563"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>