﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 56 Numaralı Sicil (H.990-991/M. 1582-1583)<br>cilt: 9,&nbsp;sayfa: 146<br>Hüküm no: 274<br>Orijinal metin no: [44b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mihribân bt. Abdullah’ın arsasını Malkoç Bey’e sattığı</b><br><br>Vech-i tahrîr-i sicil oldur ki Mahalle-i Ma‘mûre’de sâkine Mihribân bt. Abdullah mahfil-i kazâda Sultânü’s-selâtîn burhâni’l-havâkīn mâlik-i rikābi’l-ümem mevlâ[ü’l-]mülûkü’l-arab ve’l-acem sultânü’l-berrîn ve’l-bahrîn hâmiyyü’l-Haremeyni’ş-Şerîfeyn es-Sultân ibnü’s-Sultânü’s-Sultân Murad Han -hullidet hilâfetuhû ilâ yevmi’l-mîzân- hazretlerinin vâlideleri dürreti iklîli’l-ismet ve izzet-cibîni’l-iffet kıdvetü‘l-havâtîni’l-mu‘azzamât-ı celîleti’ş-şân cemîletü’l-unvan Vâlide Sultân -dâmet ismetuhâ- hazretlerinin câmi‘-i şerîfleri evkāfına mütevellî olan kıdvetü’l-emâcid ve’l-ekârim Bâli Bey -zîde kudretühû- tarafından tasdîk-i âti’z-zikre vekîl-i şer‘î olan Dergâh-ı âlî bevvâblarından fahrü’l-akrân Malkoç Bey mahzarında ikrâr ve i‘tirâf edip mahalle-i mezbûrede vâki‘ bir cânibi müşârün-ileyhâ Sultân hazretlerinin binâ eyledikleri şem‘haneye muttasıl ve bir cânibi Mehmed Ağa vakfıyla ve dere ile mahdûd olan mülk yerimden satranç misâl bennâ zirâ‘ıyla yetmiş zirâ‘ yerimi içinde kuyusuyla ikrâr edip, vakf-ı merkūm cânibinden sâlifü’z-zikr mütevellîye bin râyic fi’l-vakt akçeye bey‘ edip teslîm-i mebî‘-i mahdûd ve kabz-ı semen-i ma‘dûd kılıp müşterî-i mezbûr dahi vech-i meşrûh üzre iştirâ edip min ba‘d mülk-i müşterâlarıdır nice dilerler ise mutasarrıf olalar dedikde, vekîl-i merkūm Malkoç Bey mukırra-i mezkûreyi ikrâr-ı sahîhinde vicâhen ve şifâhen tasdîk edip sıhhat-i bey‘e hükm olunup mâ vaka‘a bi’t-taleb kayd-ı sicil olundu.<br><br><br>Şuhûdü’l-hâl: Fahrü’l-akrân Mustafa Bey an bevvâbân-ı Dergâh-ı âlî, Sinan Bey Vekîl-i harc, Hüsrev b. Abdullah, Ahmed b. Mustafa. [Yev]mü’l-Hamîs fî 2 Hâlî [Yev]mü’l-Cum‘a fî 3 </p>          <br><a title="Önceki sayfa" style="text-decoration:none" href="./ayrmetin.php?idno=50706"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=50708"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk056&bsm=usk056b146"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk056&bsm=usk056o258"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>