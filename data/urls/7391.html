﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 304<br>Hüküm no: 351<br>Orijinal metin no: [45b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi b. Ömer Efendi’nin Sarraf Sahak v. Serkiz ve ortağı Agop v. Artin ile olan alacak-verecek davasında sulh olup birbirlerinin zimmetlerini ibra ettikleri</b><br><br>Bâ-mühr-i hazret-i efendi<br><br>Ma‘rûz<br><br>Sipâh ocağı şâkirdlerinden arzuhâlde mezkûrü’l-ism Mehmed Efendi b. Ömer Efendi meclis-i şer‘de sahibân-ı arzuhâl Sarrâf Sahak v. Serkiz ve şerîki Agop v. Artin nâm zimmîler hazırlar oldukları hâlde bin yüz elli senesi Rebî‘ülevvel’inden işbu târih-i i‘lâm şehrinin dokuzuncu gününe gelince işbu mesfûr Sarrâf Sahak zimmîye malından ve yedinden bi’d-defa‘ât istikrâz ve kabz ve istihlâk ve yine bi’d-defa‘ât kendiye edâ ve teslîm eylediğim kırk sekiz bin dört yüz doksan yedi guruş için benden bilâ-devr-i şer‘î izdiyâd aldığı beş bin sekiz yüz elli bir buçuk guruş olup [alıp] hatta on gün mukaddem benim Ma‘cûnî Kasım mahallesinde vâki‘ menzilimde huzûr-ı Müslimînde benden bilâ-devr-i şer‘î ribh olmak üzere ol mikdâr guruşu aldığını ikrâr dahi edip ve benim hâlâ zimmetimde mesfûr Sarrâf Sahak’a iki bin üç yüz seksen guruş deynim olmağın bilâ-devr benden aldığı meblağ-ı mezkûrdan mikdâr-ı deyn-i mezbûrum ba‘de’t-takās bâkī mesfûrun zimmetinde kalan üç bin dört yüz altmış beş buçuk guruşu taleb ederim deyü ben işbu târih-i i‘lâm şehrinin dokuzuncu günü merkūm Sarrâf Sahak zimmîden huzûr-ı şer‘de da‘vâ eylediğimde ol dahi benim zimmetimde olan iki bin üç yüz seksen altı guruş hakkını benden taleb ve benden bilâ-devr-i şer‘î beş bin sekiz yüz elli bir buçuk guruş ribh aldığını ve ikrârını inkâr ettikde ben müdde‘âmı mesfûr muvâcehesinde şühûd-ı udûl ile ba‘de’l-isbât ve’l-hükm deyn-i mezkûrum ba‘de’t-takās bâkī üç bin dört yüz altmış beş buçuk guruşu bana red ve teslîme merkūm Sahak’a tenbîh ve yedime Mahkeme-i Bâb’dan i‘lâm verilmişidi el-hâletü hâzihî beynimize muslihûn tavassut edip beni merkūm Sahak’dan üç bin dört yüz altmış beş buçuk guruş mutâlebesinden yüz guruş bedel-i makbûza sulh eylediklerinde ben dahi sulh-ı mezkûru kabûl edip bâkī üç bin üç yüz altmış beş guruş mutâlebesinden ve sâir ibtidâ-i ahz u i‘tâmızdan târih-i i‘lâma gelince beynimizde cereyân eden mu‘âmelât-ı şettâ ve hukūk-ı ma‘lûme ve mechûleye müte‘allika âmme-i de‘âvî ve mutâlebât ve kâffe-i eymân ve muhâsamâtdan mesfûr Sahak’ın şerîki işbu Agop’un herbirinin zimmetini ibrâ-i âm ile ibrâ ve ıskāt eylediğimde onlar dahi herbiri benim zimmetimde olan iki bin üç yüz seksen altı guruş bedel olmak üzere medfû‘u olan yüz guruş mutâlebelerinden ve kezâlik târih-i kitâba gelince cereyân eden mu‘âmelât-ı şettâ ve hukūk-ı ma‘lûme ve mechûleye müte‘allika âmme-i da‘vâdan benim zimmetimi ibrâ-i âm ile ibrâ ve ıskāt edip ve herbirimiz âharın ibrâsını kabûl eyledik ba‘de’l-yevm herbirimiz âhar ile vechen mine’l-vücûh ve sebeben mine’l-esbâb kat‘a da‘vâ ve nizâ‘ ve husûmetimiz yokdur dediğini mesfûr Sarrâf Sahak ve şerîki Agop tasdîk edip bu vechile kat‘-ı nizâ‘ eyledikleri ba‘de’t-tescîl huzûr-ı âlîlerine i‘lâm olundu.<br><br>Fî 22 Şa‘bân sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7390"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7392"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b304"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o615"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>