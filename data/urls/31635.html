﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 258<br>Hüküm no: 227<br>Orijinal metin no: [29b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yani v. Kostantin’in, Vasil v. Mihal aleyhindeki alacak davasında anlaşma sağlanması</b><br><br>Francalacı fırını mâddesi<br><br>Ma‘rûz<br><br>Arzuhâl eden Francalacı Yani v. Kostantin nâm zimmî bi’d-defa‘ât Çarşamba günü Arz Odası’nda huzûr-ı hazret-i kāimmakām-ı âlî-makāmîde ma‘kūd meclis-i şer‘-i münîrde çukacı tâifesinden derûn-ı arzuhâlde mersûmü’l-ism Vasil v. Mihal nâm zimmî muvâcehesinde benim mersûm Vasil zimmî zimmetimde cihet-i karzdan alacak hakkım olan altı bin guruş ile ben bundan akdem Mahmudpaşa kurbünde vâki‘ müderrisîn-i kirâmdan Mehmed Seydâ Efendi’nin konağı derûnunda kâin francalacı fırınında francala tabh ve bey‘ etmemle efendi-yi mûmâ-ileyh beni fırın-ı mezkûrdan ihrâç dâ‘iyesinde iken mersûm Vasil zimmî beni fırın-ı mezkûrdan francalacılıkda ibkā etdirmek için bi-tarîki’r-rüşve malımdan bi-gayrı hakkın ahz eylediği iki bin guruş ki cem‘an sekiz bin guruş mersûm Vasil zimmetinden taleb ederim deyü da‘vâya tasaddî eylediğimde, ol dahi benim senin zimmetinde bâ-temessük cihet-i karzdan beş bin beş yüz guruş alacak hakkım vardır deyü benden da‘vâya tasaddî ve tarafeynden her birimiz âharın müdde‘âsını külliyen inkâr ve ol-vechile beynimizde ba‘de vukū‘i’l-münâza‘a bâ-vesâtet-i muslihîn beynimiz tevfîk ve ıslâh olunup ben ber-vech-i meşrûh tasaddî eylediğim de‘âvâ-yı mezkûremden mesfûr Vasil zimmî ile bi’t-tav‘ ve’r-rızâ iki bin iki yüz elli guruş üzerine ba‘de akdi’l-musâlaha ve’l-kabûl bedel-i sulh-ı mezbûrdan mâ‘adâ sekiz bin guruşa varınca ziyâdesi olan beş bin yedi yüz elli guruşa ve bi’l-cümle zikr olunan husûslara ve işbu târih-i i‘lâma gelince sâir beynimizde cereyân eden cemî‘ hukūk-ı şer‘iyeye müte‘allika mutlakan âmme-i de‘âvî ve mutâlebât ve kâffe-i eymân ve muhâsamâtdan mersûm Vasil zimmînin zimmetini, ol dahi kezâlik benden iddi‘â eylediği meblağ-ı merkūm beş bin beş yüz guruşa ve sâir cemî‘ hukūk-ı şer‘iyeye müte‘allika âmme-i de‘âvî ve kâffe-i mutâlebâtdan benim zimmetimi her birimiz şurût-ı müfside ve uhûd-ı mubtıladan ârî ve cebr ve kerhden hâlî ibrâ-yı âmm-ı sahîh-i şer‘î ve iskāt-ı tamm-ı sarîh-i mer‘î ile ibrâ ve iskāt ve her birimiz ber-vech-i meşrûh âharın ibrâsını kabûl eyledik dedikde mukırr-ı müdde‘î-i mesfûr Yani zimmînin bi’l-cümle takrîr-i meşrûhunu mesfûr Vasil zimmî tahkīk ve tasdîk ve ber-vech-i muharrer kabûlü hâvî ibrâ eylediğini ve ibrâdan müstesnâ bedel-i sulh-ı merkūm iki bin iki yüz elli guruş zimmetinde müdde‘î-i mesfûra sahîhan deyni olduğunu bi-tamamihâ tâyi‘an ve kat‘iyyen ikrâr ü i‘tirâf etmeğin alâ-mûcib-i i‘tirâfihî bedel-i sulh-ı merkūm iki bin iki yüz elli guruşun müdde‘î-i mesfûra edâ ve teslîmle mezbûr Vasil zimmî ilzâm olunduğu İstanbul Mahkemesi’nden huzûr-ı [âlîlerine i‘lâm olundu.]<br><br>Fî 10 S sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31634"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31636"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b258"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o643"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>