﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 48<br>Hüküm no: 5<br>Orijinal metin no: [2a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gürcü asıllı Mustafa’nın Kılıçalipaşa mahallesinden vefat eden Mustafa’nın kendisini azad ettiğini ispat ettiği</b><br><br>İşbu açık kaşlı elâ gözlü orta boylu Gürciyyü’l-asl Mustafa b. ( ) nâm kimesne mahfil-i kazâda mahmiye-i Galata muzâfâtından kasaba-i Beşiktaş’da vâki‘ merhûm Kılıçalipaşa mahallesinde sâkin iken fevt olan diğer Mustafa’nın sulbiye sagīre kızı Hadice’nin tesviye-i umûruna vasiyy-i mansûbu olan zahrü’l-a‘yân Alaybeyi Şaban Ağa muvâcehesinde takrîr-i kelâm ve ta‘bîr ani’l-merâm edüp bundan esbak ben merkūm Mustafa Beşe’nin ben abd-i memlûku olup hâl-i hayâtında Müslimîn huzûrunda beni tedbîr-i mutlak ile müdebber etmiş iken merkūm Şaban Ağa beni rık olmak zu‘muyla bana vaz‘-ı yed eder suâl olunup yedi kasr ve izâle olunması matlûbumdur deyicek gıbbe’s-suâl vasiyy-i mezbûr fi’l-hakīka merkūm Mustafa’yı müteveffâ-yı merkūm vech-i muharrer üzere müdebber eylediği ma‘lûmum değildir dedikde müdde‘î-i mezbûrdan sıdk-ı makāline beyyine taleb olundukda udûl-i ricâlden mefharü’l-hutebâ Eşref Efendi b. Veli ve Receb Ağa b. Şaban ve Şeyh Cum‘a b. Mehmed nâm kimesneler li-ecli’ş-şehâde meclis-i şer‘a hâzırûn olup istişhâd olunduklarında fi’l-hakīka müteveffâ-yı merkūm Mustafa müdde‘î-i mezbûru tedbîr-i mutlak ile müdebber eylediği bizim ma‘lûmumuzdur bu husûsa şâhidleriz şehâdet dahi ederiz deyü edâ-i şehâdet-i şer‘iyye eylediklerinde gıbbe ri‘âyeti şerâiti’l-makbûl şehâdetleri hayyiz-i kabûlde vâkı‘a olmağın müteveffâ-yı mezbûrun cümle malından müdde‘î-i mezbûrun ıtkına hüküm birle bu hurûf ketb u terkīm olundu.<br><br>Hurrire fî-evâhiri [2b] Zilka‘deti’ş-şerîfe li-sene ihdâ ve sittîn ve elf.<br><br>Şühûdü’l-hâl: Bayram Ağa b. Abdullah, Ahmed Çelebi el-Müezzin, Yusuf Beşe b. Abdullah, Yahya Çelebi b. ( ), Ali Çelebi b. Ahmed, Mehmed Ağa ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10166"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10168"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b048"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o379"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>