﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 179<br>Hüküm no: 95<br>Orijinal metin no: [23a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Mustafa’nın, merhum kocası Hüseyin Kapudan’ın zimmetindeki mehir ve borç alacağını, vekili aracılığıyla diğer varislerden talep ettiği</b><br><br>Husûs-ı câ’iˈz-zikrin [mahâllinde] istimâ‘ ve tahrîri iltimâs olunmağın kıbel-i şer‘den Mevlânâ el-Hâc Mehmed Efendi b. Hasan Efendi irsâl olunup ol dahi mahmiye-i Galataˈda Okçu Musa mahallesinde sâkin Mustafa Efendi b. Mehmedˈin menziline varıp zeyl-i rakīmde isimleri mastûr olan Müslimîn huzûrunda akd-i meclis-i şer‘-i şerîf eyledikde mahalle-i mezbûrede sâkin iken bundan akdem vefât eden Hüseyin Kapudan b. Yusufˈun verâseti zevce-i metrûkesi Âişe bt. Mustafa nâm hatun ile li-ebeveyn kız karındaşı Bağdad nâm hatuna münhasıra olduğu şer‘an zâhir ve müte‘ayyin oldukdan sonra işbu bâ‘isetüˈr-rakīm merkūme Âişe tarafından zikr-i âtî husûsa vekîl olup merkūmenin zâtını ma‘rifet-i şer‘iye ile ârifân olan Ramazan b. Şa‘bân ve İbrahim b. Mahmud şehâdetleri şer‘an vekâleti sâbite olan babası müşârün-ileyh Mustafa Efendi meclis-i ma‘kūd-ı mezbûrda tereke-i müteveffâ-yı merkūma vâzi‘atüˈl-yed olan mezbûre Bağdad mahzarında üzerine da‘vâ ve takrîr-i kelâm edip kızım mezbûrenin zevci müteveffâ-yı merkūm zimmetinde ma‘kūdun-aleyh olan yüz esedî guruş mehr-i müecceli ile ikrâz ve teslîm ettiği yüz otuz iki esedî guruş ki cem‘an iki yüz otuz esedî guruş hakkını kableˈl-istifâ vefât edip hâl-i hayatında meblağ-ı mezbûr müvekkilem mezbûreye deyni olduğunu huzûr-ı Müslimînˈde ikrâr ve işhâd dahi etmekle hâlâ mezbûrenin yedinde olan terekesinden taleb ederim suâl olunsun dedikde gıbbeˈs-suâl veˈl-inkâr vekîl-i merkūmdan müdde‘âsına beyyine taleb olundukda mahalle-i mezbûrede sâkin Ahmed Efendi b. el-Hâc Abdi Kapudan ve Mustafa Çelebi b. Kabil nâm kimesneler li-ecliˈş-şehâde meclis-i ma‘kūd-ı mezbûra hâzırân olup isreˈl-işhâd fiˈl-vâki‘ zevcem merkūmenin yüz esedî mehr-i müecceli ile istikrâz ve kabz eylediği yüz otuz iki esedi ki min-haysüˈl-mecmû‘ iki yüz otuz iki esedî guruş zevcem Âişeˈye deynim vardır deyü huzûrumuzda ikrâr ve bizi işhâd eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde isre-ri‘âyet-i şerâ’itiˈl-kabûl şehâdetleri makbûle oldukdan sonra müvekkile-i mezbûre ba‘deˈt-tahlîf vâki‘ hâli mevlânâ-yı mezbûr mahâllinde tahrîr ba‘dehû ma‘an irsâl olunan İsa b. Halil ve Ahmed b. Osman ile meclis-i şer‘a gelip vukû‘ıüzre inhâ ve takrîr-i kelâm etmeğin mûcebiyle ba‘deˈl-hükm mâ vaka‘a biˈt-taleb ketb olundu.<br><br>Fiˈs-sâlis min-Saferiˈl-hayr li-sene erba‘a ve semânîn ve elf.<br><br>Şuhûdüˈl-hâl: Mustafa Efendi b. el-Hâc Ali el-imâm, el-Hâc Mahmud b. İbrahim, es-Seyyid Hasan Çelebi b. es-Seyyid Osman, Mahmud Çelebi b. Hüseyin, Hasan Beşe b. Mehmed, İbrahim Beşe b. Ali</p>          <br><a title="Önceki sayfa" style="text-decoration:none" href="./ayrmetin.php?idno=21158"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21160"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b179"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o1005"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>