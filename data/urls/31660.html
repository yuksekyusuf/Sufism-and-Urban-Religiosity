﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 284<br>Hüküm no: 252<br>Orijinal metin no: [34a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>1223 senesi Mevlid Kandili’nin cami ve mescid minarelerinde kandiller yakılarak halka duyurulması</b><br><br>Bâ-sah<br><br>İstanbul kādısı fazîletlü efendi,<br><br>İşbu i‘lâmınız mübârek rikâb-ı kamer-tâb-ı cihân-bânîye bâ-takrîr-i âlî-şân arz ve takdîm olundukda manzûr-ı şâhâne buyurulduğunu şâmil bâlâ-yı takrîrimize hatt-ı hümâyûn-ı mülûkâne keşîde buyurulmuş olmağla i‘lâmınız mûcebince leyle-i merkūmede îkād-ı kanâdîl olunmak için lâzım gelenlere tenbîh ve tekîd eyleyesin deyü fî 5 Ra sene 1223.<br><br>Mevlid-i şerîf sübûtu<br><br>Dergâh-ı felek-bünyân ve bârgâh-ı âsumân unvânlarına ma‘rûz-ı dâ‘î-i şâkirü’l-ihsânlarıdır ki<br><br>İşbu sâl-i bâhirü’n-nasr ve’ş-şeref sene-i selâse ve ışrîn ve mi’eteyn ve elf gurre-i şehr-i Rebî‘i’l-evveli hâlâ bi’r-rü’ye sâbite olmayıp gurre-i Saferi’l-hayr yevm-i isneynden mazbût olduğundan tekmîl-i selâsîn ile gurre-i şehr-i Rebî‘i’l-evvel yevm-i erba‘adan mu‘teber olup illet-i gāibe-i tekvîn-i âlem ve dâ‘iye-i uzmâ-yı tevlîd-i benî âdem misbâh-ı bezmgâh-ı vücûd nûr-ı hadaka-i mekârim cûd gurre-i garrâ-yı sipihr ıstafâ, üsve-i enbiyâ-i Muhammedini’l-Mustafâ aleyhi ve alâ âlihî ezka’t-tahâyâ efendimiz hazretlerinin neyr-i tâbnâk vücûd-ı mes‘ûdları ufk-ı sa‘âdetden pertev-endâz-ı mehd-i şühûd ve rûşensâz-ı dîde-i vücûd oldukları şehr-i merkūmun on ikincisi olan leyle-i mübâreke-i ahade müsâdif olmağla bu rahmet-i cesîme-i kâmile ve ni‘met-i celîle-i şâmileye teşekküren minârât ve cevâmi‘ ve mesâcid îkād-ı kanâdîl ile tezyîn ve sürûr-endâz-ı kulûb-ı müminîn kılınmak âdet-i hasene-i Devlet-i aliyye ve kā‘ide-i müstahsene-i saltanat-ı seniyyeden olup bu sünnet-i seniyye-i uzmânın icrâsı zımnında selâtîn-i i‘zâm -âmelühumullâhu bi’l-ihsân ve’l-in‘âm- hazerâtı cevâmi‘-i şerîfleri huddâmına tenbîh olunmak ruhsatını hâvî fermân-ı cihân-mutâ‘ları sudûru iktizâ eylediği atebe-i ulyâlarına i‘lâm olundu. Bâkī emr ü fermân li-hazreti veliyyü’n-ni‘meti ve’l-ihsân.<br><br>Fi’l-yevmi’s-sâlis min-şehri Rebî‘i’l-evvel li-sene selâse ve ışrîn ve mi’eteyn ve elf. Men lehü’l-izzü ve’s-sa‘âdeti ve’ş-şeref.</p>          <br><a title="Önceki sayfa" style="text-decoration:none" href="./ayrmetin.php?idno=31659"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31661"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b284"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o639"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>