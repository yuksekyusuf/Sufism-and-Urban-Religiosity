﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 196<br>Hüküm no: 234<br>Orijinal metin no: [26a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Görice kazasından olup Eyüb’e mumculuk yaparken ölen İstavri v. Duba v. Peno’nun terekesinin taksiminde çıkan anlaşmazlığın giderilmesi</b><br><br>Maʻrûz;<br><br>Vilâyet-i Rumeli’nde Görice kazâsına tâbiʻ Pesitoh nâm karye mütemekkinelerinden bâʻisetü’l-iʻlâm Maro bt. Duba v. Koloş nâm Nasrâniye tarafından ber-vech-i âtî vekîl olduğunu iddiʻâ eden Despino bt. Petro nâm Nasrâniye Vâlidesarayı ser-bölüğü mübâşeretiyle medîne-i Eyüb mahkemesinde ihzâr-ı şerʻ etdirdiği Pano v. Peno nâm zimmî muvâcehesinde müvekkilim mezbûre Maro vilâyet-i merkūmede karye-i mezbûre ahâlîsinden olup Medîne-i Eyüb’de mumhânede mumcu iken bundan akdem hâlik olan İstavri v. Duba v. Koloş nâm zimmînin li-ebin kız karındaşı ve hasran vârisesi olmağla terekesine vâzıʻu’l-yed olanlardan taleb ve daʻvâ ve ahz ü kabza ve kendine irsâl ve îsâle ve bunlar mütevakkıf olduğu umûrun küllisîne işbu yedimde olan Görice Nâibi İsmail Efendi’nin imzâ ve hatemini hâviye hüccet-i şerʻiyye nâtık olduğu üzere tarafından beni vekîl ve nâib-i menâb nasb u taʻyîn ben dahi ber-vech-i muharrer vekâlet-i merkūmeyi baʻde’l-kabûl hâlik-i merkūmun terekesinden merkūm Mano zimmî hâlik-i mezbûrun mukırrun-leh bi’n-neseb cihetinden vârisi olmak üzere kabz eylediği yedi yüz altmış iki buçuk guruş ve yedi parayı bi’l-vekâle taleb ederim deyü baʻde’d-daʻvâ mezbûr Pano cevâbında fi’l-hakīka müvekkile-i mezbûre hâlik-i mezbûrun li-ebin kız karındaşı olduğunu ve kendi cihet-i merkūmeden hasran vârisi olmak üzere hâlik-i mersûmun terekesinden yedi yüz altmış iki buçuk guruş ve yedi para kabzını ikrâr ve iʻtirâf edip lâkin mezbûre Despino Nasrâniye’nin ber-vech-i muharrer vekîl olduğunu baʻde’l-inkâr müddeʻiye-i vekîl-i mezbûre Despino müddeʻâsını lede’t-tezkiye adâletleri zâhir olan Süleyman b. Fazlı ve diğer Süleyman b. Ali nâm kimesneler şehâdetleriyle ber-vech-i muharrer vech-i şerʻî üzere mezbûr Pano zimmî muvâcehesinde isbât etmeğin mûcebiyle baʻde’l-hükm ve’t-tenbîh medîne-i mezbûre mahkemesinde tescîl olunduğu bi’l-iltimâs huzûr-ı âlîlerine iʻlâm olundu.<br><br>Fi’l-yevmi’t-tâsiʻ min-Cemâziyelâhir li-sene sittin ve miʼe ve elf.</p>          <br><a title="Önceki sayfa" style="text-decoration:none" href="./ayrmetin.php?idno=17186"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17188"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b196"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o746"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>