﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 143<br>Hüküm no: 86<br>Orijinal metin no: [12b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Derviş Mehmed Efendi’nin varisleri Şerife Ayşe Hatun, Şerife Sâliha Hatun ve Lütfullah’ın kendilerine intikal eden iki dükkân ve bir odadaki hisseleri ifrazının yapıldığı</b><br><br>Ma‘rûz<br><br>Fermân-ı âlîlerine imtisâlen husûs-ı âti’l-beyânı mahâllinde keşf ve tahrîr için savb-ı şer‘den bi’l-iltimâs ta‘yîn olunan keşif nâibimiz müderrisîn-i kirâmdan Ruhi Mustafa Efendi dâ‘îleri hâssa mi‘mârlarından Yakub ve es-Seyyid Feyzullah halîfeler ile mahmiye-i İstanbul’da Âbid Çelebi mahallesinde vâki‘ iştirâken müteveffâ Derviş Mehmed Efendi veresesine müntakil bir tarafdan Merdümiye Medresesi arsası ve bir tarafdan ve havâsı hissedârlardan sahibe-i arzuhâl Şerife Âişe Hatun mülkü ve tarafeyni tarîk-ı âm ve hâs arsası mukāta‘alı vakıf ve binâsı mülk bir bâb kürkçü dükkânı ve muttasıl oda ve manav dükkânını müştemil mahâll-i nizâ‘ın üzerine varıp cerîdede mastûrü’l-esâmî Müslimîn huzûrunda akd eylediği meclis-i şer‘de mezbûre Şerife Âişe Hatun zâtı ba‘de’t-ta‘rîfi’ş-şer‘î kendi tarafından asâleten ve vâlidesi Şerife Sâliha Hatun tarafından vekîle-i müseccelesi olmağla vekâleten er karındaşı ve şerîki Lütfullah ile vâlidesi ve hâl-i sıgārında vasiyyesi Zeliha Hatun muvâcehesinde zikrolunan beynimizde müşterek olmağla müşâ‘an tasarrufa mâni‘ birbirimiz ile her bâr icâre nizâ‘ı vâki‘ olmağın şer‘le keşif olunup kābil-i kısmet olduğu hâlde herkesin hissesi ifrâz ve kendiye tahsîs olunmak matlûbumdur deyü da‘vâ ve müdde‘âsına mutâbık bir kıt‘a fetvâ-yı şerîfe ibrâz edip ve lâkin mezbûr Lütfullah ve vasiyyesi merkūme Zeliha zikrolunan dükkânlar evvelen kābil-i taksîm ve sâniyen mümkinü’l-intifâ‘ değildir deyü nizâ‘ ve kısmetinden tereddüd ve imtinâ‘ etmeğin mi‘mârân-ı mezbûrân zikrolunan dükkânları ba‘de’l-mesâha mecmû‘u tûlen ve arzen bi-hesâb-ı terbî‘î altmış altı buçuk zirâ‘ olup otuz bir zirâ‘ı işbu kürkçü dükkânına tahsîs ve bâkī yirmi iki buçuk zirâ‘ oda ile on üç zirâ‘ manav dükkânı başka ifrâz olundukda kābil-i kısmet ve hisselerden intifâ‘ mümkündür deyü haber verdikleri ecilden ber-mûceb-i fetvâ-yı şerîfe taksîm ve mukaddemâ verese-i mezbûrûn beyninde bâ-hüccet-i şer‘iye taksîm olunan menzilden herbirinin hisselerine isâbet eden sihâm-ı mu‘ayyeneye tatbîk ve kat‘ā li’n-nizâ‘ mezbûr Lütfullah cânibi tercîh olunmağın zikrolunan kürkçü dükkânı köşebaşında mevki‘i şerîf ve mu‘teber ve revâc ve rağbeti gayriden ezyed ve evfer olmağla hisse-i mu‘ayyenesi’çün temyîz ve ifrâz olunup bâkī zikrolunan oda ve manav dükkânı müşâ‘an müdde‘iye-i mezbûre Şerife [13a] ile müvekkile ve vâlidesi merkūme Şerife Sâliha Hatun hisselerine kalmağla asâleten ve vekâleten kabûl etmeğin vech-i meşrûh üzere tarafeynin hisselerine had ta‘yîn ve beynlerine alâmet-i fâsıla vaz‘ olunduğunu mevlânâ-yı mûmâ-ileyh mahâllinde ketb ü tahrîr ve ma‘an ba‘s olunan ümenâ-yı şer‘le gelip alâ-vukū‘ihî inhâ ve takrîr eylediği huzûr-ı âlîlerine i‘lâm olundu.<br><br>Fî 11 Rebî‘ülâhir sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7125"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7127"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b143"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o648"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>