﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 715<br>Hüküm no: 859<br>Orijinal metin no: [108b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Debbağ Hacı Mehmed b. Hacı Abdülkadir’in muhalefet etmemeye ve debbağlar kethudalığına talip olmamaya söz verdiği</b><br><br>Hüccet-i tâife-i debbağ, muhâlefet etmemeğe ta‘ahhüd.<br><br>Mahmiye-i İstanbul’da debbağlar hirfetinin ahî babaları Seyyid Ali b. es-Seyyid Süleyman ve kethudâları el-Hâc Salih ve Zülfikar Çelebi ve el-Hâc Mehmed b. Osman ve Üstâd Ramazan ve Fazlı b. Murad ve Seyyid Mehmed b. Receb ve Mehmed b. el-Hâc Mustafa ve Mahmud Beşe b. Mustafa ve Mehmed Beşe b. Mustafa ve Seyyid Mustafa b. Seyyid Ali ve el-Hâc Mustafa ve sâirleri mahfil-i kazâda her biri takrîr-i kelâm edip yine tâife-i mezbûreden olup gāib ani’l-meclis el-Hâc Mehmed b. el-Hâc Abdülkadir nâm kimesne beynimizde olan mu‘âmelâtda bize muhâlefet eylediğinden gayrı kethudâlık uhdesinde gelmeğe iktidârı yoğiken kethudâlığa tâlib olmağla beynimizde ihtilâle bâ‘is olmuşdur kıbel-i şer‘den mahmiye-i mezbûre hısnı ebvâbından olup Yedikule hâricinde debbağhâneye varıp mezbûr el-Hâc Mehmed’in takrîri tahrîr olunmak matlûbumuzdur dediklerinde savb-ı şer‘den Mevlânâ Kehlî Mahmud Efendi irsâl olunup ol dahi zikrolunan mevzi‘a varıp akd-i meclis-i şer‘-i şerîf etdikde merkūm el-Hâc Mehmed mezbûrûn mahzarlarında kethudâlığa tâlib olmayıp ba‘de’l-yevm mezbûrûna muhâlefet etmemeğe ta‘ahhüd etmeğin vâki‘ hâli mevlânâ-yı [109a] mezbûr mahâllinde tahrîr ba‘dehû ma‘an irsâl olunan Mustafa Çelebi ile meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ aşer min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Abdülhalim Efendi b. Musa el-vâiz, Üstâd Ali b. Hürrem, Hüseyin Efendi el-imâm, Mustafa Efendi el-imâm, Ahmed b. Mustafa, Ahmed Çelebi b. el-Hâc Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=25745"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25747"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b715"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o957"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>