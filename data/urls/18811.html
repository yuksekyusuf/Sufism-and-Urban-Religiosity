﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 221<br>Hüküm no: 331<br>Orijinal metin no: [78a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Cemile bt. Hamza’nın, Yunus Bey b. Abdullah’a borcuna karşılık evini verdiği</b><br><br>Mahmiye-i Galata hâricinde merhûm Muhyiddin Çelebi mahallesinde sâkine Cemile bt. Hamza nâm hâtun tarafından bey‘-i âti’z-zikri tasdîka zümre-i silahdârân zümresinden Firdevs b. Abdullah ve Süleyman b. Abdullah nâm kimesneler şehâdetleriyle hasm-ı şer‘î-i câhid mahzarında vekâleti sâbite olan zümre-i mezbûre[den] İzzet Mustafa Bey b. Abdullah nâm kimesne mahfil-i kazâda işbu hâmilü’l-kitâb mezkûr hâtunun zevci olup zümre-i mezbûreden olan Yunus Bey b. Abdullah nâm kimesne muvâcehesinde ikrâr-ı sahîh-i şer‘î edip bundan akdem müvekkilem mezbûre Cemile merkūm Yunus Bey’den on dokuz bin nakid-i fıddî râyic fi’l-vakt akçe istikrâz edip mahalle-i mezbûrede vâki‘ bir tarafı Ömer b. Ahmed ve Yeniçeri Ahmed mülklerine ve bir tarafı Sultan Hâtun mülküne ve bir tarafı Ali b. Bâli mülküne ve bir tarafı tarîk-i âma müntehî olup iki süflî evi ve bir su kuyusunu ve bir mikdâr havluyu ve kenîfi müştemil olup merhûm Sultan Bayezid Han vakfı’na yılda dört akçe mukāta‘a-i arzı olan mezbûre hâtunun mülk menzilini yeniden yapıp meblağ-ı mezbûru menzil-i mezkûrun binâsına sarf eylemiş idi. Hâlâ mezkûre Cemile deyn-i mezbûr on dokuz bin akçeyi dâyin-i mezbûra edâdan âciz olmağın menzil-i mezkûru cemî‘ hudûduyla mezbûr Yunus Bey’e yirmi bin fıddî râyic fi’l-vakt akçeye bey‘-i bâtt-ı sahîh-i şer‘î ile bey‘ edip semen-i mezbûrun on dokuz bin akçesini zimmetinde olan on dokuz bin akçe deyn-i mezbûra mukāssa edip bâkī bin akçesini mezbûr Yunus Bey yedinden alıp kabz edip teslîm-i mebî‘ eyledi dedikde mukırr-ı mezbûru ikrâr-ı meşrûhasında mezbûr Yunus Bey bi’l-muvâcehe tasdîk edip mâ hüve’l-vâki‘ ketb olundu. Tahrîren fî evâhiri Cumâdelâhire sene tis‘a ve tis‘în ve tis‘a mi’e.<br><br><br>Şuhûdü’l-hâl: Mahmud b. Muharrem el-İmâm, Mahmud b. Şehsuvar el-Müezzin, Hüseyin b. Ali el-Müezzin, Mustafa b. İsmail, Mehmed b. Ömer, Ali Bey b. Abdullah, Mehmed b. Ali er-Reis, Aydın b. Abdullah, Aydın Abdullah et-Tabbâh, İbrahim b. Ahmed, Mehmed b. Ahmed el-Bevvâb, Abdurrahman b. Pervâne, Mehmed b. Ali, Ahmed Topî, Kaya b. Ahmed, Mehmed b. Abdullah, Ahmed b. Nasuh, Ali b. Pervâne ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=18810"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18812"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b221"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o368"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>