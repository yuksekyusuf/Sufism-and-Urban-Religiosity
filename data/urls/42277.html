﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 173<br>Hüküm no: 171<br>Orijinal metin no: [30a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Keban Madeni Emini İbrahim’in terekesini varislerinin Selim Ağa’dan teslim almaları</b><br><br>Bâ-hatem-i hazret-i efendi,<br><br>Ma‘rûz,<br><br>Derûn-ı arzuhâlde mezkûrü’l-ism sâbıkā Darbhâne Emîni el-Hâc Ebubekir Efendi tarafından ber-vech-i emâne sene-i sâbıkāda Keban Ma‘deni Emîni müteveffâ İbrahim Efendi b. Hasan’ın hasran vârisleri olan vâlidesi Fâtıma Hatun ile li-ebeveyn er karındaşı Abdullah Ağa asâleten ve li-ebeveyn kız karındaşı Emine Hatun tarafından husûs-ı âti’l-beyânda sâbitü’l-vekâle vekîli olan Safiye Hatun dahi vekâleten meclis-i şer‘-i hatîrde Çemişkezek kādısı es-Seyyid Abdurrahman Efendi’nin mümzâ ve mahtûm defteri mantûkunca müteveffâ-yı mezbûrun hîn-i fevtinde yanında mevcûde terekesine bi’l-emâne vâzı‘u’l-yed olan arzuhâlde mezkûrü’l-ism el-Hâc Selim Ağa muvâcehesinde mezbûr el-Hâc Selim Ağa defter-i merkūm mantûkunca ber-vech-i muharrer müteveffâ-yı mezbûrun bi’l-emâne kabz eylediği melbûsât ve mefrûşât ve silah ve bisât tereke-i ma‘lûmesinin a‘yânını mezbûr el-Hâc Selim Ağa’dan asâleten ve vekâleten tamâmen ahz u kabz eylediklerinden sonra mezbûr el-Hâc Selim Ağa defter-i merkūm zeylinde tahrîr olunan terekesinden bize mevrûs olan yirmi yedi bin dört yüz seksen guruş nükūdu ile mecmû‘u on üç bin yedi yüz elli guruş kıymetli eşyâ-i ma‘lûmesini fuzûlî ve bi-gayr-ı hakkın ahzetmiş idi deyü tasaddî eyledikleri da‘vâlarından dahi mezbûr el-Hâc Selim Ağa ile bâ-vesâtet-i muslihîn bi’l-asâle ve bi’l-vekâle on bin guruş bedel-i makbûza ba‘de’l-musâlaha ve’l-kabûl yedlerine verilen hüccet-i şer‘iyyede tafsîl olunduğu üzere ibrâ-i zimmet ve kat‘-ı nizâ‘ etdikleri bi’t-terâzî tescîl ve huzûr-ı âlîlerine i‘lâm olundu.<br><br>Fî 27 Şa‘bân sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42276"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42278"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b173"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>