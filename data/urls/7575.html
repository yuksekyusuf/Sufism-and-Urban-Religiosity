﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 413<br>Hüküm no: 535<br>Orijinal metin no: [69a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Lütfi’nin hür olduğu iddiasıyla sahibesi Hatice bt. İbrahim’e açtığı davayı ispat edemediği</b><br><br>Bâ-mühr-i hazret-i efendi<br><br>Ma‘rûz<br><br>Rıkka inkıyâdını mu‘terife uzun boylu çatık kaşlı kara gözlü Lütfi meclis-i şer‘-i enverde sahibe-i arzuhâl Hadîce bt. İbrahim b. Hüseyin nâm hatun tarafından husûs-ı âti’l-beyâna vekîl olduğu zât-ı mezbûretânı ârifân el-Hâc Mehmed b. Mustafa ve es-Seyyid Nu‘man b. es-Seyyid Hasan şehâdetleriyle sâbite olan Âişe bt. Abdülbaki mahzarında ben vilâyet-i İran’da medîne-i Tebriz’de iç kal‘ada sâkin hürrü’l-asl Seyfi b. Abdullah nâm kimesnenin firâşından hâsıla ve zevcesi olup hürretü’l-asl Kahraman bt. Abdullah nâm hatundan mütevellide hürre olup kat‘a bana ve ebeveynime rık târî olmamış iken müvekkile-i mezbûre bana rıkka olmak üzere vaz‘-ı yed eder sebîlim tahliye ve kasr-ı yedine tenbîh olunmak matlûbumdur deyü ba‘de’d-da‘vâ ve’s-suâl vekîl-i mezbûr[e] Âişe cevâbında müvekkilem Hadice’nin zevci olup bundan akdem vefât eden el-Hâc Mustafa b. el-Hâc İsmail hayatında târih-i i‘lâmdan iki sene mukaddem mevsûfe-i mezbûre Lütfi’yi gāib ani’l-beled Osman Reis nâm kimesneden Gürciyyetü’l-asl câriye-i memlûkesi olmak üzere üç yüz yetmiş guruş semen-i medfû‘ ve makbûza iştirâ ve kabz edip yedinde câriye-i memlûkesi iken mezbûr el-Hâc Mustafa vefât edip mevsûfe-i mezbûre müvekkilem mezbûrenin hissesine isâbet edip ber-vech-i muharrer yedinde câriye-i mevrûsesi olmak üzere vaz‘-ı yed edip ber-vech-i muharrer hürriyeti ma‘lûmu değildir deyüp mevsûfe-i mezbûre Lütfi ber-vech-i [muharrer] müdde‘âsını isbâtdan bi’l-külliye âciz olup istihlâf etmeğin müvekkile-i mezbûre Hadîce Hatun ba‘de’t-tahlîfi’ş-şer‘î mûcebiyle bilâ-beyyine müvekkile-i mezbûre Hadîce Hatun’a ke’l-evvel rakīkası olmak üzere itâ‘at ve inkıyâda mevsûfe-i mezbûre Lütfi’ye tenbîh olunduğu huzûr-ı âlîlerine i‘lâm olundu.<br><br>Fî 10 min-Muharrem sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7574"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7576"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b413"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o592"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>