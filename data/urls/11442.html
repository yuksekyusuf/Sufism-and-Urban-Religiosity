﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 175<br>Hüküm no: 111<br>Orijinal metin no: [37b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ahmed Ağa b. Ali’nin evine kızı Sakine’nin haksız yere el koyduğu</b><br><br>Mahrûse-i İstanbul’da Muhtesib İskender mahallesinde bundan akdem vefât eden merhûm Ahmed Ağa b. Ali’nin zevcesi Kamer bt. Ahmed nâm hatun müteveffâ-yı mezbûrun sulbiye kızı olup hakk-ı meşrûtu olmak zum‘uyla menzil-i âti’l-beyânın muhavvata-i hâriciyyesinde beş bâb fevkānî oda ve bir ahıra vâzı‘ü’l-yed olduğu nehc-i şer‘î üzere sâbit olan Sâkine nâm hatunu meclis-i şer‘-i şerîfe ihzâr ve mahzarında takrîr-i da‘vâ eyleyip zevcim müteveffâ-yı merkūm hâl-i sıhhatinde mahalle-i mezbûrede vâki‘ bir tarafı Kamer Hatun mülkü ve tarafeyni Nev‘î Efendi ve Cemile Hatun mülkleri ve bir tarafı Ali Efendi mülkü ve bir tarafı tarîk-i âm ile mahdûd dâhiliyye ve hâriciyye muhavvata ve büyût-ı müte‘addideyi müştemil olan menzilini evvelâ nefsine ba‘dehu bana ve benden sonra evlâdına ve evlâd-ı evlâdına ve ba‘de’l-inkırâz Medîne-i Münevvere’ye vakf ve şart etmiş iken mezkûre Sâkine hâlâ hilâf-ı şart-ı vâkıf zikr olunan odalara ve ahıra vaz‘-ı yed etmişdir suâl olunup men‘ olunmasın taleb ederim dedikde gıbbe’s-suâl mezkûre Sâkine cevâbında fi’l-vâki‘ babam müteveffâ-yı mezbûr menzil-i merkūmu vech-i meşrûh üzere evvelâ nefsine ba‘dehû mezkûre Kamer Hatun ile evlâdına vakfetmekle menzil-i mezkûr hakk-ı meşrûtumdur deyu gıbbe’l-istintâk ve’l-inkâr mesfûre Sâkine’den kelâmına mutâbık beyyine taleb olundukda beyyineden aczine i‘tirâf etmeğin müdde‘iyye-i merkūme Kamer Hatun mâdâm ki hayâtda ola menzil-i mezbûra evlâd vaz‘-ı yed etmemek üzere tenbîh olunup mâ-hüve’l-vâkı‘ bi’t-taleb ketb olundu.<br><br>[38a] Tahrîren fî-evâsıtı evveli’r-rebî‘ayn li-sene selâse ve ışrîn ve elf.<br><br>Şühûdü’l-hâl: Fahrü’l-akrân Hasan Bey Mütevellî-i evkāf-ı Medîne-i Münevvere, İbrahim Bey b. Mustafa el-bevvâbü’s-sultânî, Mehmed b. Ahmed, Ali b. Sinan ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11441"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11443"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b175"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o789"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>