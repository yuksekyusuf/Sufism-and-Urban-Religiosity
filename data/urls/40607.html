﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 345<br>Hüküm no: 328<br>Orijinal metin no: [46b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Mahmud Çelebi b. Seyyid Arslan’a merhum Ali Kethüda b. Nasuh’a olan borcunu ödemesi için varisleri tarafından bir ay süre verildiği</b><br><br>Husûs-ı âti’z-zikrin mahallinde tahrîri iltimâs olunmağın savb-ı şer‘-i enverden Mevlânâ Mehmed Efendi b. Veli Efendi irsâl olunup ol dahi mahmiye-i İstanbul’da merhûm Müftî Hüseyin Efendi Medresesi kurbünde Berber Mehmed Çelebi dükkânında zeyl-i kitâbda mastûru’l-esâmi olan Müslimîn huzûrunda akd-i meclis-i şer‘-i hatîr etdikde mahmiye-i mezbûrede Kalenderhâne mahallesi sükkânından es-Seyyid Mahmud Çelebi b. es-Seyyid Arslan meclis-i ma‘kūd-ı mezbûrda mahmiye-i mezbûrede Baba Hasan Alemî mahallesi sükkânından iken vefât eden Ali Kethüdâ b. Nasûh’un zevce-i menkûha[sı] olup sulbî sagīr oğlu Osman Çelebi ile sulbiye sagīre kızı İsmihan’ın tesviye-i emrlerine savb-ı şer‘den mansûbe vasîleri olan Şehbaz bt. Abdullah nâm hâtun tarafından husûs-ı âti’z-zikre vekîl-i müsecceli olan el-Hâc İbrahim Beşe b. Hüseyin mahzarında tav‘an ikrâr ve i‘tirâf edip müteveffâ-yı mezbûr Ali Kethüdâ yedinden ve malından on bin akçe ve kethüdâsı vekîli gāib ani’l-meclis Hüseyin Bey nâm cündi yedinden merkūm Ali Kethüdâ malından yüz bin akçe cem‘an yüz on bin râyic [fi’l]-vakt akçeyi bi-tarîkı’l-müdârabe ahz u kabz edip yedimde iken mezbûr Ali Kethüdâ fevt olup akd-i müdârabe bâtıl olduğundan mâ‘adâ müteveffâ-yı mezbûrun cihet-i deyn-i şer‘îden Vidin beyi olup hâlâ ma‘zûl olan Ruscuklu Mehmed Bey zimmetinde üç yük akçe hakkı olup kable’l-istîfâ mezbûr Ali Kethüdâ vefât edip meblağ-ı mezbûr verese-i mezbûrûna intikāl etmekle zevcesi müvekkile-i merkūme Şehbaz Hâtun meblağ-ı mezbûru merkūm Mehmed Bey’den taleb ve ahza beni tevkîl edip ben dahi ba‘de kabûli’l-vekâle meblağ-ı mezbûrdan yüz kırk iki bin yedi yüz on sekiz akçesini bi’l-vekâle mezbûr Mehmed Bey’den kabz edip meblağ-ı mezbûr ile bir mikdâr kara[sığır] öküzü ve karasığır ineği iştirâ ve istihlâk eylediğim ecilden hâlâ meblağ-ı mezbûr yüz kırk iki bin yedi yüz on sekiz akçe vâcibü’l-edâ deynimdir deyu tav‘an i‘tirâf edip mâl-ı müdârabeden olan meblağ-ı mezbûr yüz on bin akçeyi ve istihlâk ile deyni olan yüz kırk iki bin yedi yüz on sekiz akçeyi vasiyy-i merkūme Şehbaz Hâtun’a def‘ ve teslîme merkūm Seyyid Mahmud Çelebi ecel taleb etmekle vekîl-i merkūm el-Hâc İbrahim Beşe dahi târih-i kitâbdan otuz gün tamâmına değin te’cîl ettikden sonra mukırr-ı mezbûr Seyyid Mahmud Çelebi’nin nefsine ve hîn-i mutâlebede ihzârına yeniçeri efendisi kollukçusu olup yirmi üçüncü cemâ‘atinden olan Halil Beşe b. İsmail ile merkūm es-Seyyid Mahmud Çelebi’nin damadı olup ma‘an sâkin olan Mustafa Bey tarafından emr ve kabûlü hâviye kefâlet-i sahîha-i şer‘iyye ile kefîl olduklarında vâki‘-i hâli mevlânâ-yı mezbûr mahallinde tahrîr ve ba‘dehû meclis-i şer‘a gelip vukū‘u üzere ihbâr ve takrîr etmeğin mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâdis ve’l-ışrîn min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: Hasan Çavuş b. Hüseyin, Berber Mehmed Çelebi b. Hızır, Şa‘ban Çavuş b. Eyüb, Arslan Çavuş b. Hasan ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40606"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40608"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b345"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o866"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>