﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 139<br>Hüküm no: 17<br>Orijinal metin no: [18a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yerli ve yabancı paraları râyic fiyatından fazlaya alıp verenlerin cezalandırılması</b><br><br>Bâ-sahh.<br><br>Akçe yasağı.<br><br>Sikke-i hasene-i cenâb-ı pâdişâhî ve düvel sikkeleriyle meskûk ve [e]cnâs-ı altın ve nukūd vesâirenin mukaddemâ karâr-gîr olmuş olan fiyatdan ziyâde alınıp verilmesi husûsu bi’d-defa‘ât fermânlar ısdârıyla herkese tenbîh ve tekîd olunmuş ve hilâfına cesâret edenler bi’t-taharrî ahz u girift ile tedîbâtı lâyıkaları icrâ kılınmış ise de el-hâletü hâzihî erbâb-ı hiyel ihtikârına bu günlerde râyic-i nukūdu hafî ve celî ifsâd ederek ziyâde alıp vermekde oldukları ihbâr ve tahkīk kılınmış olup işbu fiyat-ı nukūd maddesine i‘tinâ ve dikkat cümle me’mûrîne lâzıme-i zimmet olup şöyle ki; bu husûsa dikkat olunmaması mu‘âmelât-ı nâsın ihlâl ve ifsâdını ve emvâl-i mîrîyenin adem-i husûlünü mûcib olarak her bir alış-verişde ibâdullâhın mübtelâ-yı zarâr ve ıstırâb olunmasını müntic olacağından bu emr-i ehemme kemâliyle ihtimâm olunarak bir sûretde hafî ve celî erbâb-ı ihtikârın ziyâde alıp vermesi ve mecmû‘-ı altın ve akçenin mukaddemâ verilen nizâm üzere alınıp verilmesi lâzımeden ve bundan sonra hilâfı harekete cesâret edenler ve ruhsat verenler her kim olursa olsun bi’t-taharrî ahz ü giriftâr olundukda siyâsetle ibret kılınacakları vâzıhâtdan olarak bu def‘a vakt ü keyfiyet iktizâ edenlere başka başka fermânlar ısdârıyla teyîd ve [te]kîd kılınmış olunmağla imdi siz dahi râyic ve nukūd maddesinin rastvâr-ı nizâmında zerreten mâ igmâzdan ve tesâmüh sûretleri tecvîz olunmayarak ale’d-devâm hafî ve celî taharrî ve tahkīke kemâliyle ihtimâm ve dikkat ile hilâf-ı emr-i âlî harekete cesâret edenler ele girdikde derhâl Bâb-ı âlî’ye irsâl olunarak nizâmın istikrâr ve sebâtına i‘tinâ olunacağını iktizâ edenlerin <<gûşende>> gûş u hûşlarına [gûş-ı hûşlarına] gereğ[i] gibi tefhîm ve ilkāya mübâderet eyleyesin deyü.<br><br>Fî 10 Ca sene 1238.</p>          <br><a title="Önceki sayfa" style="text-decoration:none" href="./ayrmetin.php?idno=33923"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33925"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b139"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o543"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>