﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 150<br>Hüküm no: 105<br>Orijinal metin no: [16a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Besim Efendi ile Şerife Hadice Hanım’ın Cebecibaşı mahallesindeki evde olan hisselerini Anadolu Kalemi Başhalifesi Mustafa Efendi’ye satmaları</b><br><br>Menzil mübâya‘ası<br><br>Husûs-ı âti’l-beyânın mahâllinde ketb ü tahrîri iltimâs olunmağın bu fakīr mahmiye-i İslâmbol’da Çarşamba Pazarı kurbünde Koğacı Dede mahallesinde kâin hâlâ Anadolu Kalemi Başhalîfesi umdetü’l-erbâbi’t-tahrîr ve’l-kalem zübdetü ashâbi’t-tastîr ve’r-rakam sa‘âdetlü Mustafa Efendi b. Mehmed Efendi’nin sâkin olduğu menzile varıp zeyl-i kitâbda muharrerü’l-esâmî Müslimîn huzûrunda akd-i meclis-i şer‘-i hatîr etdikde mahmiye-i mezbûrede Cebecibaşı mahallesinde kâin bir tarafdan eşrâf-ı kuzâtdan Arabzâde Efendi kerîmesi menzili ve bir tarafdan Nefise Hatun arsası ve iki tarafdan tarîk-i âm ile mahdûd dâhilen ve hâricen büyût-ı adîde ve müştemilât-ı sâire-i ma‘lûmeyi hâvî bir bâb mülk menzil iki yüz sehm i‘tibârıyla seksen sehmi mûmâ-ileyh Mustafa Efendi’nin yedinde mülkü ve on beş sehmi Şerife Hadice Hanım bt. Mehmed Emin’in ve kırk ikişer sehmden cem‘an seksen dört sehmi Mehmed Tâhir Efendi ve es-Seyyid Ahmed Besim Efendi ve yirmi bir sehmi Rukiye Hanım evlâd-ı Ahmed Efendi’nin yedlerinde mülk-i mevrûsları olduğu lede’ş-şer‘i’l-enver zâhir oldukdan sonra mûmâ-ileyh es-Seyyid Ahmed Besim Efendi meclis-i ma‘kūd-ı mezkûrda bâ‘isü hâze’l-kitâbi’l-müstetâb mûmâ-ileyh Mustafa Efendi mahzarında ikrâr-ı tam ve takrîr-i kelâm edip ben bâlâda tahdîd ve tavsîf olunan menzil-i mezkûrda i‘tibâr-ı merkūm üzere mülküm olan kırk iki sehm hisse-i irsiye-i şâyi‘amı tarafeynden îcâb ve kabûlü hâvî bey‘-i bâtt-ı sahîh-i şer‘î ile mûmâ-ileyh Mustafa Efendi’ye dört yüz yirmi guruşa bey‘ ve temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr dört yüz yirmi guruşu mûmâ-ileyh Mustafa Efendi yedinden tamamen ahz ü kabz eyledim, ba‘de’l-yevm menzil-i mahdûd-ı mezkûrda i‘tibâr-ı merkūm üzere olan kırk iki sehmde benim aslâ alâka ve medhalim kalmayıp mûmâ-ileyh Mustafa Efendi’nin mülk-i müşterâsı ve hakk-ı sarfı olmuşdur dedikde gıbbe’t-tasdîki’ş-şer‘î zâtı Müslimûn-ı merkūmûn ta‘rîfleriyle mu‘arrefe olan mûmâ-ileyhâ Şerife Hadice Hanım dahi meclis-i ma‘kūd-ı mezkûrda yine mûmâ-ileyh Mustafa Efendi mahzarında ikrâr ve takrîr-i kelâm edip ben dahi bâlâda tahdîd ve tavsîf olunan menzil-i mezkûrda i‘tibâr-ı merkūm üzere olan on beş sehm hisse-i irsiye-i şâyi‘amı tarafeynden îcâb ve kabûlü hâvî bey‘-i bâtt-ı sahîh-i şer‘î ile mûmâ-ileyh Mustafa Efendi’ye yüz elli guruşa bey‘ ve temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni [olan] meblağ-ı mezbûr yüz elli guruşu mûmâ-ileyh Mustafa Efendi yedinden tamamen ahz ü kabz eyledim, ba‘de’l-yevm menzil-i mahdûd-ı mezkûrda i‘tibâr-ı merkūm üzere olan on beş sehmde benim dahi alâka ve medhalim kalmayıp mûmâ-ileyh Mustafa Efendi’nin mülk-i müşterâsı ve hakk-ı sarfı olmuşdur dedikde mâ-vaka‘a bi’t-taleb.<br><br>Fî 25 Za sene 1196<br><br>Şühûdü’l-hâl: Mevâlî-i i‘zâmdan sâbıkā Kayseriye kādısı Sunullah Efendi, Sultan Selim Câmi‘-i şerîfi imâmı es-Seyyid Osman Efendi, Molla Abdürrezzak b. İbrahim, Molla Salih b. Ali, Müderrisînden es-Seyyid Hasan Efendi b. es-Seyyid Yusuf, Âmedî es-Seyyid Mehmed Said Efendi b. Mustafa, es-Seyyid Şakir Efendi b. Salih Efendi.</p>          <br><a title="Önceki sayfa" style="text-decoration:none" href="./ayrmetin.php?idno=10647"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10649"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b150"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o681"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>