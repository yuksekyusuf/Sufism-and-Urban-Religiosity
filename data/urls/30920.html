﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 176<br>Hüküm no: 166<br>Orijinal metin no: [22b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yusuf Ağa b. Ahmed’in, eşi Şerife Fâtıma Hatun ile muhâla‘a yoluyla boşandığı</b><br><br>Muhâla‘a<br><br>Ma‘rûz<br><br>İslâmbol’da Tavâşî Süleyman Ağa Mahallesi’nde sâkine arzuhâlde isimleri mezkûre Şerîfe Fâtıma bt. el-Hâc Mehmed Sâdık Efendi b. İbrahim ile vâlidesi Şerîfe Emine bt. es-Seyyid Mustafa nâm hatunlar taraflarından husûs-ı âti’l-beyânda vekîl olduğu zâtlarını ârifân el-Hâc Mehmed Sâdık Ağa b. el-Hâc Ali ve Mustafa b. Ahmed şehâdetleriyle sâbit olan merkūme Şerîfe Fâtıma Hatun’un babası mezbûr el-Hâc Mehmed Sâdık Efendi vekâleten meclis-i şer‘-i münîrde sâhib-i arzuhâl Yusuf Ağa b. Ahmed mahzarında merkūm Yusuf Ağa kızım ve müvekkilem merkūme Şerîfe Fâtıma Hatun’un zevc-i dâhili olup lâkin beynlerinde hüsn-i mu‘âşeretleri olmamağla zimmetinde mütekarrir ve ma‘kūdun aleyh olan dört yüz yirmi beş guruş mehr-i müeccelli zevc-i merkūm bana def‘ ve teslîm ben dahi bi’l-vekâle kabz eylediğimden sonra kızım ve müvekkilem merkūmenin nafaka-i iddet-i mu‘ayyene-i ma‘lûmesi üzerine ve meûnet-i süknâsı dahi kendi üzerine olmak üzere kızım ve müvekkilem merkūmeye izâfetle zevci merkūm ile muhâla‘a-i sahîha-i şer‘iyye ile hul‘ olduğumda ol dahi hul‘-ı mezkûru ba‘de’l-kabûl hukūk-ı zevciyyete ve ibtidâ-yı zevciyetlerinden işbu târih-i i‘lâma gelince beynlerinde cereyân eden cemî‘i ahz u i‘tâya vesâir hukūk-ı şer‘iyyeye müte‘allika âmme-i de‘âvî ve kâffe-i mütâlebâtdan ben bi’l-asâle ve bi’l-vekâle merkūm Yusuf Ağa’nın zimmetini ibrâ ve iskāt eylediğimde ol dahi bir re’s zenciye câriyeden mâ‘adâ hukūk-ı zevciyete ve ibtidâ-yı zevciyetlerinden işbu târihe gelince beynlerinde cereyân eden cemî‘i ahz u i‘tâya müte‘allika âmme-i de‘âvî ve kâffe-i mütâlebâtdan benimle kızım ve zevcem müvekkiletân-ı mezbûretânın zimmetlerini ibrâ ve iskāt ve her birimiz ber-vech-i muharrer âharın ibrâsını asâleten ve vekâleten kabûl eyledik deyü ikrâr ve tasdîkleri bi’t-terâzi tescîl ve İslâmbol Mahkemesi’nden huzûr-ı âlîlerine i‘lâm olundu.<br><br>Fî-21 min-Zilka‘de sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30919"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30921"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b176"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o640"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>