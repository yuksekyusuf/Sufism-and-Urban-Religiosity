﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 74<br>Hüküm no: 14<br>Orijinal metin no: [4a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasap Halil’in Turgutlu Voyvodası Mustafa aleyhindeki alacak davasında anlaşma sağlanması</b><br><br>Bâ-hatem-i hazret-i efendi,<br><br>Ma‘rûz<br><br>Anadolu’da Turgut kazâsı ahâlîsinden ve ashâb-ı arzuhâlden Ekmekçi el-Hâc Mehmed sâbıkā Turgut Voyvodası es-Seyyid Mustafa b. Ömer’den arzuhâlinde tafsîl eylediği üzere dört bin altı yüz yirmi guruş nân-bahâ da‘vâsı esnâsında fevt olmağla veresesi bu tarafda mevcûde olmayıp ve Kasab el-Hâc Halil b. Ali mezbûr voyvoda es-Seyyid Mustafa’dan bin yüz altmış altı senesinden altmış dokuz senesine gelince kazâ-i mezbûrda voyvoda iken yedimden iştirâ ve kabz eylediği lahm bahâsından iki bin iki yüz seksen üç guruş mezbûr Voyvoda es-Seyyid Mustafa zimmetinde hakkım olmağla taleb ederim deyü da‘vâ ve mezbûr Voyvoda es-Seyyid Mustafa cevâbında yedimde olan işbu bir kıt‘a hüccet mantûkunca tamâmen edâ edip zimmetimde bir akçe bâkī kalmamışdır deyü def‘, ol dahi inkâr edip beynlerinde ba‘de’l-münâza‘a müdde‘î-i mezbûr Kasab el-Hâc Halil da‘vâ-yı mezkûresinden mezbûr Voyvoda es-Seyyid Mustafa ile yüz guruş bedel-i makbûza sulh olup mâ‘adâ müdde‘âsına ve bedel-i sulh-ı mezkûra ve bi’l-cümle sâire müte‘allika âmme-i da‘vâdan her biri âharı ibrâ edip ve her biri âharın ibrâsını ba‘de’l-kabûl mezbûr Kasab el-Hâc Halil meblağ-ı mezkûrda şerîkleri gāibûn ani’l-beled Ali Beşe ve Mehmed ve Hüseyin ve Arab İbrahim Beşe ve Dilsizoğlu İbrahim nâm kimesneler ba‘de zamânin husûs-ı mezkûrda sulhu mücîzler olmayıp meblağ-ı mezkûrdan hisselerini mezkûr es-Seyyid Mustafa’dan da‘vâ ve bir nesne ahzederlerse mikdâr-ı me’hûzlarına zâmin olduğu tescîl ve huzûr-ı âlîlerine i‘lâm olundu. Ma‘lûm-ı devletleri buyuruldukda fermân men-lehü’l-emr hazretlerinindir.<br><br>Fî 27 Cemâziyelâhire sene 1171</p>          <br><a title="Önceki sayfa" style="text-decoration:none" href="./ayrmetin.php?idno=42119"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42121"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b074"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o612"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>