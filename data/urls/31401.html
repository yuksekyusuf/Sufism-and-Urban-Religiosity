﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 553<br>Hüküm no: 647<br>Orijinal metin no: [99a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tuzcu Mehmed b. Şaban’ın, alacak davasında Mehmed Emin-Beyefendi b. Mahmud Bey ile bedel-i sulh karşılığında anlaştığı</b><br><br>1.500 guruşdan 660 guruşa sulh<br><br>Ma‘rûz<br><br>Derûn-ı arzuhâlde mezkûrü’l-ism Tuzcu Mehmed b. Şaban bi’t-terâzi meclis-i şer‘-i münîrde sâhib-i arzuhâl hâcegân-ı dîvân-ı hümâyûn hâlâ Emin-i giyâh es-Seyyid Mehmed Emin-Beyefendi b. es-Seyyid Mahmud Bey mahzarında mûmâ-ileyh es-Seyyid Mehmed Emin-Beyefendi ber-vech-i mâlikâne mutasarrıf olduğu yörükân-ı aded-i ağnâm Kastamonu mukāta‘asını bin iki yüz sekiz senesi Martından bir sene-i kâmile zabt etmek üzere gāib ani’l-meclis Haseki Ali Ağa b. ( ) nâm kimesneye iki bin altı yüz guruşa ilzâm ve bedel-i iltizâm-ı mezkûrun bin yüz guruşunu ber-vech-i peşin kabz etmekle mâ‘adâsı olan bin sekiz yüz guruş için mültezim-i gāib-i mezbûrun nefsine kefîl olduğuma binâen meblağ-ı bâkī-i merkūm bin beş yüz guruşu târih-i mezbûrdan altmış bir gün mürûrunda mûmâ-ileyh Mehmed Emin-Beyefendi mültezim-i gāib-i merkūmun kefîlisin deyü benden bi-gayr-ı hakkın ahz edip lâkin meblağ-ı merkūm bedel-i iltizâm olup düyûn-ı sahîhden olmamağla kefâlet-i mezkûre dahi şer‘an sahîha olmadığına binâen me’hûzu olan meblağ-ı merkūm bin beş yüz guruşu mîr-i mûmâ-ileyhden istirdâd ederim deyü tasaddî eylediğim da‘vâ-yı mezkûremden bâ-tavassut-ı muslihîn bi’t-tav‘ ve’r-rızâ altı yüz altmış guruşa mîr-i mûmâ-ileyh ile ba‘de akdi’l-musâlahati ve’l-kabûl bedel-i sulh-i mezkûrdan mâ‘adâ bin beş yüz guruşa varınca ziyâde olan sekiz yüz kırk guruşa müte‘allika âmme-i de‘avîden mîr-i mûmâ-ileyhin zimmetini kabûlü hâvi ibrâ ve iskāt eyledim deyü mukırr-ı merkūm Tuzcu Mehmed’in takrîr-i meşrûhunu mîr-i mûmâ-ileyh tasdîk ve sâlifü’l-beyân ibrâdan müstesnâ bedel-i sulh-i merkūm altı yüz altmış guruş zimmetinde müdde‘î-i merkūma sahîhan deyni olduğunu bi-tamâmihî tâyi‘an ve kat‘iyyen ikrâr u i‘tirâf etmeğin alâ-mûceb-i i‘tirâfıhi meblağ-ı merkūm altı yüz altmış guruşun müdde‘î-i merkūma bi’t-taleb edâsıyla mûmâ-ileyh es-Seyyid Mehmed Emin-Beyefendi ilzâm olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî-27 Za sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31400"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31402"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b553"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o564"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>