﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 82<br>Hüküm no: 35<br>Orijinal metin no: [4a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hoca Hacı Mehmed Efendi’nin Muhzır Ebubekir Çelebi’yi vekil tayin etmesi</b><br><br>Vekâlet<br><br>Mahmiye-i İstanbul’da Balaban Ağa mahallesinde sâkin Hoca el-Hâc Mehmed Efendi b. Osman meclis-i şer‘-i şerîf-i enverde işbu bâ‘isü’l-vesîka Muhzır Ebûbekir Çelebi b. İbrahim mahzarında ikrâr-ı tam ve takrîr-i kelâm edip ben işbu târih-i kitâb senesi hacc-ı şerîfe azîmet niyet etmemle Âsitâne-i Aliyye’de Gedikpaşa kurbünde vâki‘ mâ-i lezîz çeşmesinde ve yine mahâll-i mezkûrda [4b] Sultan Saray yerinde vâki‘ mâ-i lezîz çeşmesinde mevcûde saka gediklerinin icârâtını ve Hasan Paşa cânibinde vâki‘ ma‘lûmü’l-hudûd bir bâb odamın icâresini müstecirlerinden ve Hasan Paşa Hanı çarşısında vâki‘ mektebin ve sebîlin kezâlik vezâifini erbâbından ve sâir zimem-i nâsda olan hukūkumu erbâbından ahz ü kabz ve lede’l-iktizâ zikr olunan gedikleri ve odayı âhara ve sâir cemî‘ umûrunu rü’yete tarafımdan merkūm Ebûbekir Çelebi’yi vekîl ve nâib-i menâb nasb ü ta‘yîn eyledim dedikde ol dahi ber-vech-i muharrer vekâlet-i mezkûreyi kabûl ve merâsimini kemâ-yenbagī edâya ta‘ahhüd ve iltizâm etmeğin mâ-vaka‘a [bi’t-taleb ketb olundu].<br><br>Fî 21 Zilhicce sene 1240<br><br>Şühûdü’l-hâl: Muhzır Hüseyin Çelebi, Muhzır Mehmed Çelebi, Muhzır Fettah Çelebi, Muhzır Mehmed Çelebi, Muhzır Ali Çelebi</p>          <br><a title="Önceki sayfa" style="text-decoration:none" href="./ayrmetin.php?idno=38414"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38416"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b082"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o549"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>