﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 452<br>Hüküm no: 513<br>Orijinal metin no: [71a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma bt. İbrahim Paşa’nın Havvâ bt. Ali’ye borcunu ödemesi</b><br><br>Mahmiye-i İstanbul’da Davudpaşa Mahallesiʼnde sâkine olup zâtı ta‘rîf-i şer‘î ile mu‘arrefe olan Havvâ bt. Ali nâm hatun meclis-i şer‘-i şerîf-i enverde Fâtıma Hanım bt. İbrahim Paşa mahzarında üzerine da‘vâ ve takrîr-i kelâm edip bundan akdem yedimden iştirâ ve kabz eylediği beynimizde evsâfı ma‘lûm bir re’s câriye bahâsından iki yüz guruş ve cihet-i karzdan üç yüz guruş ki min-haysü’l-mecmû‘ beş yüz guruş hakkım olup meblağ-ı mezbûru mezbûre Fâtıma Hanım’dan taleb ve da‘vâ eylediğimde edâdan imtinâ‘ eder suâl olunup alıverilmesi matlûbumdur dedikde gıbbe’s-suâl mezbûre Fâtıma Hanım cevâbında fi’l-vâki‘ yedinden iştirâ ve kabz eylediğim beynimizde evsâfı ma‘lûm bir re’s câriye bahâsından iki yüz guruş ve cihet-i karzdan dahi üç yüz guruş ki min-haysü’l-mecmû‘ beş yüz guruş hâlâ müdde‘iye-i mezbûre Havvâ’ya zimmetimde lâzımü’l-edâ deynimdir deyü bi-tav‘ihâ ikrâr u i‘tirâf etmeğin mûcebince meblağ-ı mezbûr beş yüz guruşu müdde‘iye-i mezbûre Havvâ’ya edâ ve teslîme mezbûre Fâtıma Hanım’a tenbîh olunup mâ-vaka‘a bi’t-taleb ketb olundu.<br><br>Fî 21 min-Recebi’l-ferd sene 1121<br><br>Şuhûdü’l-hâl: Mustafa Çavuş b. Ahmed, Mustafa Çelebi b. Şa‘ban, Çalık Mehmed b. Ahmed, Hasan Beşe b. Abdullah, Ali Çelebi b. Abdullah ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4791"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4793"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b452"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o595"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>