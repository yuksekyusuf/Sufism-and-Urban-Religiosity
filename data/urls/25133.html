﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 276<br>Hüküm no: 246<br>Orijinal metin no: [30a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Markor v. Kirkor ile Harin v. Horoz’un alacak verecek davasından birbirlerini ibra ettikleri</b><br><br>Tarafeyn ibrâ.<br><br>Mahmiye-i İstanbul’da Koca Mustafapaşa kurbünde habbâz olan Markor v. Kirakor nâm Ermeni meclis-i şer‘de işbu bâ‘isü’s-sifr Harin v. Horoz nâm Ermeni muvâcehesinde bi’t-tav‘i’s-sâf ikrâr ve takrîr-i kelâm edip mezbûr Harin zimmetinde ekmek semeninden on üç bin sekiz yüz akçe hakkım olup meblağ-ı mezbûru merkūm-ı mezbûr Harin’den akdem da‘vâ ve taleb eylediğimde ol dahi ben sana târih-i kitâbdan altı ay mukaddem Sultan Mehmed Han Medresesi’nde on üç bin beş yüz akçe def‘ u teslîm eylediğimden mâ‘adâ beher yevm altışar akçe ücret ile beni îcâr eylemiş idi. Zimmetinde elli günde müctemi‘ olan iki bin beş yüz akçe dahi gündeliğimden kalmış idi demekle, beynimizde münâza‘ât-ı kesîre ve muhâsamât-ı şedîde vâki‘ olmuş idi. El-hâletü-hâzihî tavassut-ı muslihîn ile da‘vâ-yı mezbûremden mezbûre Harin benimle iki bin beş yüz akçe inşâ-i akd-i sulh eyledikde ben dahi sulh-i mezbûru kabul ve bedel-i sulh olan meblağ-ı mezbûru merkūm Harin yedinden tamamen alıp kabz edip müeddâsı olan on bir bin üç yüz akçe da‘vâsından târih-i kitâba gelince beynimizde vâki‘ olan ahz u i‘tâ ve mu‘âmelât-ı şettâya müte‘allika cemî‘ de‘âvîden ben onun zimmetini ol dahi benim zimmetimi ibrâ-i âmm-ı kātı‘u‘n-nizâ‘la ibrâ ve ıskāt eyledik dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fi’s-sâbi‘ min-Şa‘bâni’l-mu‘azzam li-sene isnâ ve seb‘în ve elf.<br><br>Şuhûdü’l-hâl: el-Hâc Ahmed b. Mehmed, Abdi Çelebi b. Hüseyin, Şükrullah b. Mustafa, Rasûl b. Rıdvan, Mehmed b. Ramazan.</p>          <br><a title="Önceki sayfa" style="text-decoration:none" href="./ayrmetin.php?idno=25132"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25134"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b276"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1037"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>