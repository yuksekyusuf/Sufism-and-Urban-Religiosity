﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 417<br>Hüküm no: 460<br>Orijinal metin no: [185-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şer‘iye mahkemelerinin davetine uymayan vasîler ile diğer kişilerin zabit vasıtasıyla getirilmesi</b><br><br>İstanbul Vilâyeti<br><br>Tahrîrât Kalemi<br><br>428<br><br>İstanbul Kādılığı Cânib-i Âlîsi’ne,<br><br>Semâhatlü Efendim Hazretleri,<br><br>Mehâkim-i şer‘iyece vukū‘ bulan da‘vete icâbet etmeyen evsıyâ ve sâir kesânın Emvâl-i Eytâm Nizâmnâmesi’nin altmış altıncı maddesinde muharrer bulunduğu vechile mehâkim-i mezkûre tarafından verilecek müzekkire üzerine zâbit ma‘rifetiyle icâbete mecbûr edilmesi ve teba‘a-i gayr-ı Müslime terekeleri hakkında da mezkûr nizâmnâmenin yirmi birinci maddesi mûcebince mu‘âmele îfâsı lâzımeden olmasıyla bu bâbda me’mûrîn-i şer‘iye taraflarından usûl ve nizâmına muvâfık olarak vukū‘ bulacak mürâca‘atda me’mûrîn-i âidesince derhâl îcâbı icrâ edilerek ziyâ‘-ı hukūka meydân verilmemesi iş‘âr-ı âlî-i meşîhat-penâhîye atfen Dâhiliye Nezâret-i Aliyyesi’nden izbâr buyurulmasıyla keyfiyet mülhakāt-ı vilâyete teblîğ edilmiş idi. Ahîren İstanbul Polis Müdîriyeti’nden cevâben alınan tezkirede âsâyiş ve inzibâtın te’mînine me’mûr olan polislerin de‘âvî-i hukūkiyeden dolayı mehâkim-i şer‘iyeden istenilen eşhâsın derdest ve ihzârlarıyla mükellef tutulmaları kānûnen mükellef oldukları sıfât-ı me’mûriyet ve vezâif ile gayr-ı mütenâsib görüldüğü gibi esâsen bu gibi mehâkim-i şer‘iyeye da‘vet edilen eşhâs hakkında cebren isti‘mâli netîce i‘tibâriyle kānûnen mûceb-i mesûliyet olacağından husûs-ı mezkûrun kānûnen halli lüzûmu bildirilmesiyle lede’t-tevdî‘ Dersa‘âdet İstînaf Müdde‘î-i Umûmiliği’nden yazılan derkenârda nafaka ve iddet ve hıdâne ve zevcin zevce aleyhine ikāme edeceği talâk da‘vâlarının bi’l-muvâcehe hall ü hasmı mukteziyât-ı şer‘iyeden olması hasebiyle de‘âvî-i mezkûreden dolayı hükkâm-ı şer‘iyenin ihzâr emri vermeleri ve me’mûrîn-i zâbıtanın da evâmir-i mezkûreyi icrâ ve infâz eylemeleri tabî‘i ve zarûri olmasına ve esâsen taraf-ı sultânîden icrâ-yı kazâya me’mûr olanların vazîfedâr oldukları husûsâta müteferri‘ şu‘ubât [186] idâre-i devlete vukū‘ bulacak teblîgātı ahkâm-ı kānûniyeye adem-i mutâbakatdan tevellüd eyleyecek mesûliyet onu i‘tâ eden hükkâma râci‘ olmak haysiyetiyle lâzımü’l-icrâ bulunduğundan hükkâm-ı şer‘in iş‘ârât-ı resmiyelerinin harfiyyen ve tamamen sür‘at-i infâzı iktizâ edeceği ifâde edilmiş ve müdîriyet-i mezkûreye de ol vechile cevâben teblîğ-i keyfiyet kılınmış olduğunun berây-ı ma‘lûmât beyânına ibtidâr olunur, ol bâbda emr u fermân hazret-i men- lehu’l-emrindir.<br><br>Fî 8 Muharrem sene 328 ve fî 7 Kânûn-ı sânî sene 1325.<br><br>İstanbul Vâlî Vekîli Defterdâr<br><br>Emin</p>          <br><a title="Önceki sayfa" style="text-decoration:none" href="./ayrmetin.php?idno=36384"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36386"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b417"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o484"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>