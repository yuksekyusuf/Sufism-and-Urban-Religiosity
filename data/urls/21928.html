﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 196<br>Hüküm no: 189<br>Orijinal metin no: [26a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Rabia bt. Şaban’ın Duhani Mustafa Çelebi’den nafaka alacağı</b><br><br>Mahrûse-i Galata’da Câmi‘-i Cedîd mahallesinde sâkine olup zâtı es-Seyyid Ali Ağa b. Hasan ve es-Seyyid Ca‘fer b. Mehmed ta‘rîfleriyle mu‘arrefe olan işbu râfi‘u’l-vesîka Şerife Rabia bt. Şa‘ban nâm hâtun mahfil-i şer‘de takrîr-i kelâm edip tüccârdan olan zevcim gāib ani’l-beled Duhânî Mustafa Çelebi b. Mehmed nâm kimesne bundan akdem diyâr-ı âhara gitdikde beni ve sagīr oğlu Ahmed’i bilâ nafaka terk edip ve nafaka cinsinden dahi bir nesne dahi irsâl eylemeyip nafaka ve kisve bahâya kemâl-i ihtiyâcımız olmağla zevcim gāib-i [26b] merkūm üzerine kıbel-i şer‘den kadr-i kifâye nafaka ve kisve bahâ farz ve takdîr olunması murâdımdır dedikde hâkim-i muvakk‘-ı a‘le’l-kitâb tûbâ-lehû ve hüsn- meâb efendi dahi mezbûre Şerife Rabia’yı ba‘de’t-tahlîfi’ş-şer‘î kendinin ve oğlu sagīr-i mezbûr Ahmed’in nafaka ve kisve ve masârıf-ı sâirelerinden zevci gāib-i mezbûr Duhânî Mustafa Çelebi üzerine târih-i kitâbdan mezbûre Şerife Rabia’ya on akçe ve sagīr-i mezbûra altı akçe ki cem‘an ikisine yevmî on altı akçe farz ve takdîr edip ve meblağ-ı mefrûz-ı merkūmu ber-vech-i muharrer nafaka ve kisve ve havâic-i zarûriyye-i sâirelerine harc ve sarfa ve lede’l-iktizâ istidâne ve ınde’z-zafer zevci gāib-i mezbûr üzerine rücû‘a mezbûre Şerife Rabia Hâtun’a izin verilmeğin mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’r-râbi‘ aşer min-Şevvâli’l-mükerrem sene 1137.<br><br>Şuhûdü’l-hâl: Mustafa Efendi b. İhsan, Ahmed Efendi b. Süleyman, Süleyman Efendi b. Osman, İbrahim b. Muharrem, Halil b. Mustafa. </p>          <br><a title="Önceki sayfa" style="text-decoration:none" href="./ayrmetin.php?idno=21927"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21929"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b196"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o456"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>