﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 110<br>Hüküm no: 70<br>Orijinal metin no: [18b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Efendi b. Halil’in vefat eden Mehmed Çelebi’deki alacağını varisinden tahsil etmesi</b><br><br>Fi’l-asl Vilâyet-i Anadolu’da kasaba-i Ezine ahâlîsinden olup sâbıkā Torlu kādısı olan işbu râfi‘u’l-kitâb Ali Efendi b. Halil meclis-i şer‘-i hatîrde mahmiye-i İstanbul’da Kirmasti Mahallesi’nde sâkin iken bundan akdem vefât eden Mehmed Çelebi b. İbrahim’in ammi oğlu ve hasren vârisi olmağla terekesine vâzı‘u’l-yed olan Osman Efendi b. Ömer Efendi nâm kimesne mahzarında üzerine da‘vâ ve takrîr-i kelâm edip müteveffâ-yı mezbûr Mehmed Çelebi zimmetinde cihet-i karz-ı şer‘îden iki yüz esedî guruş hakkım olup hatta cihet-i mezbûreden bana iki yüz esedî guruş lâzımü’l-edâ <<ve lâzımü’l-kazâ>> deyni olduğunu şuhûd mahzarında hayatında ikrâr ve işhâd eylediğinden sonra kable’l-istifâ vefât etmeğin (...) [hâlâ] tereke-i vâfiyesinden taleb ederim suâl olunsun dedikde gıbbe’s-suâl mezbûr Osman Efendi cevâbında tereke-i müteveffâ-yı mezbûra vaz‘-ı yedini ikrâr lâkin deyn-i mezbûru inkâr edicek müdde‘î-i mezbûr Ali Efendi’den müdde‘âsını mübeyyine beyyine taleb olundukda udûl-i Müslimînden olup Satılmış kazası ahâlîsinden Mustafa Efendi b. İbrahim ve Çöregi kazâsı sükkânından Mehmed Efendi b. Abbas nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka müteveffâ-yı mezbûr Mehmed Çelebi hayatında müdde‘î-i mezbûr Ali Efendi’ye cihet-i karz-ı şer‘îden iki yüz kıt‘a esedî guruş lâzımü’l-edâ ve vâcibü’l-kazâ deynim vardır deyü bizim huzûrumuzda ikrâr ve bizi işhâd eyledi biz bu husûsa bu vech üzre şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebince ba‘de’l-hükm ve’t-tenbîh mâ-vaka‘a bi’t-taleb ketb olundu.<br><br>Fi’l-yevmi’s-sâdis min-Zilhicceti’ş-şerîfe li-sene tis‘în ve elf.<br><br>Şuhûdü’l-hâl: Hüseyin Efendi b. Şa‘ban, Ahmed Efendi b. Celil, Mehmed Efendi b. Mustafa Efendi, Mehmed Çelebi b. Haydar ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=41219"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41221"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b110"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o482"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>