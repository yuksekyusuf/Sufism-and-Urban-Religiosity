﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 1 Numaralı Sicil (H. 964-965/ M. 1557-1558) <br>cilt: 41,&nbsp;sayfa: 123<br>Hüküm no: 149<br>Orijinal metin no: [23b-2, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Mustafa’nın, terekesi Beytülmâl tarafından zabt edilen Mustafa b. Resûl’ün kızı ve vârisi olduğu</b><br><br>Mahmiye-i Kostantıniyye mahallâtından Garîb Yiğitler Ağası mahallesi sükkânından Cafer b. Abdullah yaya ve Mustafa b. Abdullah yaya ve Murad b. Abdullah yaya ve Mehmed b. Yunus es-sipâhî ve Mehmed b. Mustafa el-müezzin ve mahmiye-i mezkûre mahallâtından Şücâ‘ Ahmed mahallesinden Hüsrev b. Abdullah el-müezzin nâm kimseler emâcid-i mükerremîn defterdârlar nezdindeki dîvân-ı âlîye gelip mahmiye-i Kostantıniyye’de vâki‘ Beytülmâl-i hâs emîni fahrü’l-akrân Hızır Çelebi b. İlyas ve kâtibi Mehmed Çelebi b. Nasuh mahzarlarında, Garîb Yiğitler Ağası mahallesinde fevt olan ve muhallefâtı Beytülmâl-i mezbûr tarafından zabt edilen kasaba-i Görice’den …? Mustafa’nın kızı Âişe bt. Mustafa b. Resûl kıbelinden irs da‘vâsına ve mâl-ı mevrûsu kabza vekâleti şâhideyn-i mezkûreynin şehâdetleri ile sâbit olan Körükçübaşı mahallesinde sâkin Receb b. İlyas’tan vekâleten sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet eylediler ki, müvekkile-i mezbûre Âişe, müteveffâ-yı mezkûr Mustafa’nın sulbiyye kızıdır. Verâseti ona münhasırdır. Ondan gayrı vârisi ma‘lûmumuz değildir. Şehâdeten şer‘iyyeten makbûleten gıbbe ri‘âyeti şerâiti’l-kabûl. Hâkim-i muvakkı‘ a‘lâhu mûcebince hükmetti. Bu hüküm günün kasaba-i mezkûre kādısı Mevlânâ Yusuf b. el-Hâc İbrahim kıbelinden verilmiş ve mazmûnu bi-mâ hüve tarîku’s-sübût şer‘an sâbit ve kaziyye-i mezkûreye mutâbık kitâb-ı hükmînin ibrâzıyla verildi.<br><br>Cerâ fî 13 Zilhicce sene 964<br><br>Şuhûdü’l-hâl: Çavuş Hayreddin b. Abdullah, Mustafa Çelebi b. Süleyman mütevellî-yi Sultan Selim, Hasan b. Abdullah es-sipâhî, Hasan b. Ali el-mi‘mâr, Ahmed? b. Bâli ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=8549"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8551"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt001&bsm=blt001b123"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt001&bsm=blt001o371"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>