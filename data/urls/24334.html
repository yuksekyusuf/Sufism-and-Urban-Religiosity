﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 189<br>Hüküm no: 229<br>Orijinal metin no: [25a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mehmed Ağa’nın, ölen Eğriboz mutasarrıfı Ali Paşa’nın varisleriyle anlaştığı</b><br><br>Vilâyet-i Rumeli’nde Eğriboz sancağında Salta nâm kasaba sâkinlerinden fahrü’l-akrân Mehmed Ağa b. Pîrî tarafından vech-i âti’l-beyân üzre sulh ve ibrâya ve bedel-i sulhu kabza vekîl olup, hasm-ı şer‘î-i câhid mahzarında yine kasaba-i mezbûre sâkinlerinden Ali Efendi b. Hüseyin ve Mehmed Efendi b. Muharrem şehâdetleri ile şer‘an vekâleti sâbite olan li ebeveyn karındaşı fahrü’l-kuzât Mustafa Efendi mahfil-i kazâda, bundan akdem livâ-i Eğriboz’a ber vech-i arpalık mutasarrıf olup vefât eden merhûm Ali Paşa b. el-merhûm Hüseyin Ağa’nın verâseti sulbî kebîr oğlu Mehmed Bey’e ve sagīr oğlu Hasan Bey’e ve sulbiye kebîre kızları Aliye ve Ayşe’ye münhasıra idiği zâhir ve müte‘ayyin ve fahrü’l-a‘yân Mehmed Ağa b. Kadri sagīr-i mezbûrun vasiyy-i şer‘îsi ve mezbûretânın husûs-ı âti’z-zikre vekîli olup, vekâleti şer‘an sâbit idiği bâhir ve mütehakkik oldukdan sonra mezbûrân Mehmed Bey ve Mehmed Ağa mahzarlarında takrîr-i kelâm edip, müteveffâ-yı mezbûr livâ-i mezkûra mutasarrıf iken müvekkilimden bi gayri vech-i şer‘î elli bin akçe aldı deyû da‘vâ eylediğimde, verese-i mezbûre dahi inkâr etmeğin, ben dahi isbât sadedinde iken beynimizde muslihûn-ı Müslimûn tavassut edip, bu husûs sulh olunmak sagīr-i mezbûr hakkında enfa‘dır deyû husûs-ı mezbûru an-inkâr sekiz bin akçeye sulh ettiklerinde, ben dahi sulh-ı mezbûru kabûl ve bedel-i sulh olan sekiz bin akçeyi bi’t-tamâm mezbûrân yedlerinden ahz u kabz ettikden sonra, husûs-ı mezbûra müte‘allik âmme-i da‘âvâda verese-i mezbûrenin zimmetlerin ibrâ-i âm ile vekâleten ibrâ etdim dedikde, gıbbe’t-tasdîki’ş-şer‘î mâ hüve’l-vâki‘ bi’t-taleb ketb olundu. Hurrire fî evâsıtı şehri Rebî‘ilâhir li sene seb‘a ve ışrîn ve elf.<br><br><br>Şuhûdü’l-hâl: Mahmud Efendi el-kadı es-Salinavî, Feyzullah Efendi el-kadı es-Salinavî, Abdülbâkī Efendi es-Salinavî, La‘lî Efendi, Murad b. Mehmed, Hasan Ağa b. ( ), Üstâd Mehmed, Murad b. Halil, Kadri b. İlyas ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24333"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24335"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b189"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o572"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>