﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 359<br>Hüküm no: 385<br>Orijinal metin no: [55b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rüstempaşa mahallesinden Hüseyin Ağa’nın yevmi otuz yedi akçe olan esamesini Mustafa b. Hüseyin’e sattığı</b><br><br>Esâme kasr-ı yedi vekâleten<br><br>Vilâyet-i Anadolu’da Nevşehir kazâsına tâbi‘ Uçhisâr karyesi ahâlisinden olup mahmiye-i İslâmbol’da Rüstempaşa mahallesinde sâkin el-Hâc Hüseyin Ağa b. Mehmed nâm kimesne meclis-i şer‘-i şerîf-i enverde işbu bâ‘isü’l-kitâb Mustafa b. Hüseyin nâm kimesne tarafından husûs-ı âti’l-beyânda vekîl olduğu Osman Ağa b. Mehmed ve Mustafa b. Osman nâm kimesneler şehâdetleriyle şer‘an sâbit olan Hasan b. Mustafa nâm kimesne mahzarında ikrâr ve takrîr-i kelâm edip benim Silahdâr ocağında yedinci bölükde Hüseyin Mehmed İslâmbol ismiyle mutasarrıf olduğum yevmî otuz yedi akçe esâmîmi bundan akdem hüsn-i rızâ ve ihtiyârımla müvekkil-i mezbûr Mustafa’ya ferâğ ve bi’l-külliye kasr-ı yed ve ibtidâ ta‘bîr olunur tezkiresini yedine teslîm eylediğimde ol dahi bedel-i ferâğ olmak üzere bana mâlından teberru‘an dört yüz seksen beş guruş def‘ ve teslîm eyledikde ben dahi yedinden tamamen ahz ü kabz ve umûruma sarfla istihlâk eylediğimden sonra ben esâmî-i mezkûra müte‘allika âmme-i de‘âvî ve kâffe-i mutâlebâtdan müvekkil-i mezbûr Mustafa’nın zimmetini ibrâ ve ıskāt eylediğimde ol dahi bedel-i ferâğ nâmıyla bana medfû‘u meblağ-ı müstehlek-i mezbûr dört yüz seksen beş guruşa müte‘allika âmme-i de‘âvîden benim zimmetimi ibrâ ve ıskāt edip her birimiz ber-minvâl-i muharrer âharın ibrâsını kabûl eyledik dedikde gıbbe’t-tasdîki’l-mu‘teber mâ-vaka‘a.<br><br>Fî 23 R sene 1197<br><br>Şühûdü’l-hâl: Ebûbekir Çavuş Ağa b. İbrahim, Mustafa Çavuş Ağa, Molla Ali b. Halil, diğer Molla Ali b. Ali, Osman Ağa b. Mustafa, Mustafa b. Osman ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10927"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10929"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b359"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o640"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>