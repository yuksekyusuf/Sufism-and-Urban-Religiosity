﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 116<br>Hüküm no: 105<br>Orijinal metin no: [31b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Râbia Hatun’un bazı eşyalarını ve mehir bedelini kocası İbrahim Dede’ye hibe ettiği</b><br><br>Zikri âtî husûsun mahallinde ketb ü tahrîri için bi’l-iltimâs savb-ı şer‘-i enverden irsâl olunan Mevlânâ Ahmed Efendi b. el-merhûm Hüseyin Efendi medîne-i Üsküdar’da Gülfem Hatun mahallesinde sâkin fahrü’s-su[le]hâ İbrahim Dede b. el-Hâc Osman’ın menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i şerîf ettikde menzil-i merkūmda sâkine ve zâtı el-Hâc Ahmed Dede b. Himmet ve es-Seyyid Mustafa Dede b. Abdullah nâm kimesneler ta‘rîfleriyle mu‘arrefe olan Râbia bt. Abdullah b. Abdurrahman nâm hatun meclis-i ma‘kūd-ı mezkûrda hâlâ zevci işbu râfi‘ü’l-vesîka mezbûr İbrahim Dede mahzarında takrîr-i kelâm edip akd-i âti’z-zikrin sudûruna değin silk-i mülkümde münselik mecmû‘ mâlike olduğum eşyâ-i memlûkemden dört köhne minder ve bir döşek ve dört köhne yemenî yorgan ve altı köhne çatma yasdık ve üç tencere ve altı kapaklı sahan ve bir sini ve bir köhne keçe ve bir leğen ve bir ibrik ve bir incili kuşağımı tarafeynden îcâb ve kabûlü hâvî bey‘-i bâtt-ı sahîh-i şer‘î ile bi-safkatin vâhidetin yirmi beş guruşa zevcim mezbûr İbrahim Dede’ye bey‘ ü temlîk ve teslîm eylediğimde ol dahi ber-vech-i muharrer iştirâ ve temellük ve tesellüm [ve] kabûl eyledikden sonra semeni olan meblağ-ı merkūm yirmi beş guruş mütâlebesinden zevcim mezbûrun zimmetini ibrâ-i âmm-ı katı‘u’n-nizâ‘la ibrâ ve iskāt eyledim ve zevcim merkūm zimmetinde mütekarrir ve ma‘kūdün-aleyh olan elli guruş mehr-i müeccelimi zevcim mezbûr İbrahim Dede’ye hîbe-i sahîha-i şer‘iyye ile hîbe ve temlîk eylediğimde ol dahi ittihâb ve temellük ve kabûl [32a] eyledi ba‘de’l-yevm eşyâ-i mezkûrede benim kat‘â alâka [ve] medhalim kalmadı zevcim mezbûr İbrahim Dede’nin mülk-i müşterâsı [ve] hakk-ı sırfı olup mehr-i müeccelim dahi mülk-i mevhûbum olmuşdur keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ hüve vâki‘ hâli mevlânâ-yı mezbûr mahallinde tahrîr ba‘dehû ma‘an mürsel Mehmed Çelebi ve Osman ile meclise gelip alâ- vukū‘ihi inhâ ve ihbâr etmeğin [mâ] hüve’l-vâki‘ bi’t-taleb ketb olundu.<br><br>Fî 27 min-Zilka‘de sene 1150<br><br>Şuhûdü’l-hâl: el-Hâc Ahmed Dede b. Himmet, es-Seyyid Mustafa Dede b. Abdullah, Ahmed Dede b. Mehmed, İbrahim Dede b. Mehmed, el-Hâc Mustafa Dede b. [Mehmed].</p>          <br><a title="Önceki sayfa" style="text-decoration:none" href="./ayrmetin.php?idno=52414"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52416"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b116"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o307"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>