﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 614<br>Hüküm no: 484<br>Orijinal metin no: [114a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Ağa’nın varislerinin terekeden haklarını aldıkları</b><br><br>Husûs-ı âti’l-beyânın mahallinde istimâ‘ ve tahrîri iltimâs olunmağın savb-ı şer‘den irsâl olunan Mevlânâ Abdurrahman Efendi b. Ahmed Efendi mahmiye-i İstanbul’da Uzun Yusuf mahallesi ahâlîsinden olup işbu sene-i mübârekede hacc-ı şerîfden gelir [iken] Huneyn nâm mevzi‘de bundan akdem vefât eden el-Hâc İbrahim Ağa b. Hüseyin’in menziline varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i kavîm eyledikde müteveffâ-yı mezbûrun verâseti zevce-i menkûhası Afife Hatun bt. Ahmed Efendi ile sulbî kebîr oğlu Mehmed Çelebi ve sagīr oğlu Osman’a münhasıra olduğu şer‘an mütehakkık oldukdan sonra zâtı ba‘de’t-ta‘rîfi’ş-şer‘î mu‘arrefe olan mezbûre Afife Hatun asâleten ve oğlu mezbûr Osman’ın tesviye-i umûruna vasiye-i muhtâresi olmağla vesâyeten ve mezbûr Mehmed Çelebi asâleten meclis-i ma‘kūd-ı mezbûrda müteveffâ-yı mezbûrun hâl-i hayâtında yedinde mevcûd olan terekesini kabz ve veresesine îsâle vasiyy-i muhtârı olan el-Hâc Ali b. Mehmed mahzarında her biri ikrâr ve takrîr-i kelâm edip mûrisimiz müteveffâ-yı mezbûrun terekesi tahrîr ve defter olup ber-mûceb-i defter-i kassâm-ı askerî ba‘de ihrâci’l-mesârif sahhe’l-bâkī vasiyy-i mezbûrun makbûzu olan cem‘an yirmi dokuz bin iki yüz seksen sağ akçeyi bi-kadri’l-hısâs yedinden tamâmen ahz u kabz eyledik min-ba‘d tereke-i müteveffâ-yı mezbûrdan vasiyy-i merkūm yedinde ve zimmetinde bir akçe ve bir habbe hakkım bâkī kalmadı dediklerinde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb ü tahrîr ve ba‘dehû ma‘an mürsel İbrahim Çelebi b. Mehmed ve Mehmed b. Ahmed ile meclis-i şer‘a gelip vukū‘u üzere inhâ ve takrîr etmeğin mâ-vaka‘a kayd şüd.<br><br>Şuhûdü’l-hâl: İbrahim Ağa b. Musa, Mustafa Efendi b. Rasûl, Hüseyin Çelebi b. Halil, Mustafa Çelebi b. Halil, Mehmed Ağa b. Muslu</p>          <br><a title="Önceki sayfa" style="text-decoration:none" href="./ayrmetin.php?idno=37427"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37429"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0614"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1131"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>