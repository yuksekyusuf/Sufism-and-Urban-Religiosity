﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 100<br>Hüküm no: 25<br>Orijinal metin no: [3b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Toros zimmînin deyn temessükü gereğince Simavi isimli zimmîdeki alacaklarının tahsili</b><br><br>Maʻrûz;<br><br>Çarşamba günü Dîvân-ı âlîlerinde maʻkūd meclis-i şerʻde derûn-ı arzuhâlde mezkûr Toros nâm zimmî sâhib-i arzuhâl Simavi nâm zimmî ile terâfuʻ olduklarında mesfûr Toros nâm zimmî işbu yedimde olan deyn temessükü mûcebince mesfûr Simavi zimmî zimmetinde beş yüz otuz üç guruş elli akçeden zimmetinde ancak iki yüz yetmiş iki guruş elli akçe hakkım bâkī kalmağla meblâğ-ı bâkī-i mezbûr mesfûr Simavi zimmîden taleb ederim deyü daʻvâ eyledikde ol dahi meblâğ-ı bâkī-i mezbûru mesfûr Toros zimmîye zimmetinde edâsı lâzım deyni olduğunu ikrâr ve iʻtirâf etmeğin alâ-mûceb-i iʻtirâfihi meblâğ-ı bâkī-i mezbûr iki yüz yetmiş iki guruş elli akçeyi müddeʻî-i mesfûr Toros zimmîye edâ ve teslîme mesfûr Simavi zimmîye tenbîh olunduğu tescil ve mübâşiri Ebûbekir Çavuş kulları iltimâsıyla huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fî 16 min-Zilkaʻde sene 1159</p>          <br><a title="Önceki sayfa" style="text-decoration:none" href="./ayrmetin.php?idno=16977"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16979"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b100"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o768"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>