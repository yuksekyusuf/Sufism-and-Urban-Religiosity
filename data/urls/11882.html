﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 608<br>Hüküm no: 551<br>Orijinal metin no: [178a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Babüssaâde ağalarından Süleyman Ağa b. Abdülmennan’ın Haremeyn Vakfı’na ait Molova kalesindeki bahçenin kiracısı olduğu</b><br><br>Dârü’s-saltanati’s-seniyye Kostantıniyyetü’l-mahmiye’de sâbıkā Bâbüssaâde ağalarından fahrü’l-emâcid ve’l-ekârim hâfızü hâze’l-kitâb Süleyman Ağa b. Abdülmennan meclis-i şer‘-i şerîf-i lâzımü’t-tevkīre gelip takrîr-i kelâm edip merhûm Hızır Çavuş’un Haremeyn-i Şerîfeyn -şerrefehallâhü te‘âlâ fi’d-dâreyn- için vakf eyledikleri evkāfdan cezîre-i Midilli’de nefs-i kal‘a-i Molova’da vâki‘ bir tarafı İlyas Bey bahçesi ile ve bir tarafı Kara Yusuf bahçesi ile ve bir tarafı Burkah zimmî tarlası ile ve taraf-ı âharı tarîk-i âm ile mahdûd olup eşcâr-ı zât-ı müsmire ve gayr-ı müsmireyi müştemil olan vakıf hadîkanın hakk-ı tasarrufunu ba‘de’l-müzâyede sâbıkā Dârüssaâdeti’s-seniyye ağası olup hâlâ Bâbüssaâde ağası olan umdetü’l-havâssı ve’l-mukarrebîn mu‘temedü’l-mülûk ve’s-selâtîn sâhibü’l-izzi ve’t-temkîn İsmail Ağa b. Abdurrahim -dâme me‘âliyehû- hazretleri zamân-ı saâdetlerinde yirmi beş bin akçe icâre-i mu‘accele ve beher sene yüz seksen akçe ücret-i müeccele ile bana îcâr edip ben dahi istîcâr ve kabûl ettikden sonra icâre-i mu‘accelesi olan meblağ-ı mezbûr yirmi beş bin akçeyi vakf-ı merkūm için benden tamâmen ahz u kabz ettikden sonra zabtı için imzâsı ile mümzâ ve hatem ile mahtûm ve bin otuz iki senesi Rebî‘ilevveli’nin gurresi ile müverrah yedime tezkire vermişdir, nazar olunup mûcebince istihkâmen savb-ı şer‘den dahi temessük taleb ederim dedikde fi’l-vâki‘ mûmâ-ileyh Süleyman Ağa’nın yedinde olan tezkiresine nazar olunup mazmûnu takrîrine mutâbık bulunmağın te’yîden işbu hurûf ketb olunup yedine vaz‘ oluna.<br><br>Fi’l-yevmi’s-sâmin ve’l-ışrîn min-evveli’l-cemâzeyn li-sene tis‘a ve selâsîn ve elf.<br><br>Şühûdü’l-hâl: Fahrü’l-müderrisîn Çelebi Efendi b. Mehmed Efendi, Halil Efendi b. Mahmud el-müderris, Ali Çelebi b. Halil el-mi‘mâr, Ali Bey b. Abdülmennan el-bevvâbü’s-sultânî ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11881"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11883"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b608"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o649"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>