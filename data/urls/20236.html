﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 66<br>Hüküm no: 32<br>Orijinal metin no: [11a-2, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>El-Hâc Ali’nin Rus asıllı câriyesini azat ettiği</b><br><br>El-emru kemâ zükire fîhi. Ben abd-i fakīr ileyhi sübhânehû medîne-i mahmiye-i Galata ve tevâbi‘i askerî kassâmı Arabzâde demekle meşhûr olan İbrahim’in -ufiye anhümâ- Udûlden Seyyid Hüseyin b. Seyyid İbrahim ve Mehmed b. Musa nâm kimesneler meclis-i şer‘-i şerîf ve mahfil-i dîn-i münîf el-masûn ani’t-tağyîr ve’t-tahrîfe hâzırân olup, hâl-i hayâtında hâric-i mahmiye-i Galata tevâbi‘inden Tophâne kasabası mahallâtından Ebülfazl mahallesinde sâkin iken bundan akdem tarîk-i hacda vefât eden el-Hâc Ali’nin Râbia nâm sagīresine kıbel-i şer‘den mansûb vasî olan ve vesâyeti hasebince âti’z-zikr hâtuna müteveffâ-yı mezbûrun câriye-i memlûkesi zannıyla vâzı‘ü’l-yed bulunan fahrü’l-müderrisîn Ali Efendi b. Şaban mahzarında, uzun boylu, sarışın, elâ gözlü, açık kaşlı, Rûsiyyetü’l-asl bâ‘isetü hâze’l-kitâb Dilâver bt. Abdullah’dan sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet ettiler ki müteveffâ-yı mezbûr el-Hâc Ali, hâl-i hayâtı ve kemâl-i aklında kendisine rıkkını mu‘terife olan müdde‘iye-i mezbûreyi âzâd ve tahrîr etmişdi, elân sâir harâir-i asliyyât-ı mükellefât gibi hürredir. Şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mu‘teber olmağın mûcebince hükm edildi. Cerâ zâlike ve hurrire fi’l-yevmi’l-âşir min şehri Rebî‘ilevvel sene ihdâ ve hamsîn ve elf.<br><br><br>Şuhûdü’l-hâl: Ali b. İbrahim, Mehmed b. Mustafa, Mustafa b. Mehmed, Süleyman b. Abdullah, Ali b. Mustafa, Mehmed Beşe b. Mustafa, Ahmed Efendi el-Kâtib, Mahmud b. İlyas.</p>          <br><a title="Önceki sayfa" style="text-decoration:none" href="./ayrmetin.php?idno=20235"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20237"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b066"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o437"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>