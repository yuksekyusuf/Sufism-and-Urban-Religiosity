﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 118<br>Hüküm no: 99<br>Orijinal metin no: [62-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Dimo v. İstiko’nun Nevaku v. Kipro’ya borcu bulunduğunu ikrâr ettiği</b><br><br>Havâss-ı aliyye kazâsına tâbi‘ Hasköy mahallâtından Pîrî Paşa mahallesinde sâkin kasab tâ’ifesinden Nevaku v. Kipro nâm zimmî Dimo v. İstiko nâm zimmîyi meclis-i şer‘-i hatîr-i lâzımü’t-tevkīrde ihzâr ve mahzarında üzerine takrîr-i da‘vâ edip bundan akdem mezbûr Dimo’ya cihet-i karz-ı şer‘îden beş bin yedi yüz akçe vermişdim hâlen ikrâr dahi etmişdir vermede te‘allül eder suâl olunup takrîri tahrîr olunmak matlûbumdur dedikde gıbbe’s-suâl ve akībe’l-inkâr müdde‘î-i mezbûrdan cevâbına mutâbık beyyine taleb olundukda udûl-i müslimînden olup Mahmiye-i İstanbul’da Nişâncı mahallesinde sâkin Mustafa b. İsa ve habbâz tâ’ifesinden Miho v. İsterpo nâm kimesneler meclis-i şer‘a hâzırân olup gıbbe’l-istişhâd fi’l-hakīka bizim huzûrumuzda merkūm Dimo mezbûr Nevaku’ya karz-ı şer‘îden [63] beş bin yedi yüz akçe deynim vardır dedi biz bu husûsa şâhidleriz şehâdet dahi ederiz deyû edâ-i şehâdet-i şer‘iyye ettiklerinde ba‘de ri‘âyet-i şerâ[’i]ti’l-kabûl şehâdetleri hayyiz-i kabûlde vâkı‘a olmağın mâ hüve’l-vâki‘ bi’t-taleb ketb [olundu.] Tahrîren fi’l-yevmi’t-tâsi‘ min Ramazâni’l-mübârek sene 1045.<br><br><br>Şuhûdü’l-hâl: Mehmed b. Bilal, Ali Beşe b. Mehmed, Mehmed b. Abdullah, Ali b. Abdullah, Ali b. Abdullah ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=23326"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23328"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b118"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o539"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>