﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 321<br>Hüküm no: 298<br>Orijinal metin no: [61a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Galata’daki yağcı dükkânı gediğinin Ali Yazıcı b. Mehmed üzerindeki kaydı terkin edilerek Seyyid Ebûbekir b. Süleyman ismine kaydedildiği</b><br><br>Galata’da yağcı gediği başmuhâsebeden sûret istid‘âsı<br><br>Ma‘rûz-ı dâ‘î [-i devlet-i aliyyeleridir ki]<br><br>Sâhib-i arzuhâl es-Seyyid Ebûbekir b. Süleyman nâm kimesne meclis-i şer‘-i enverde kendi nefsinden asıl ve vâlidesi Hadice Hatun bt. Hüseyin tarafından husûs-ı âtîde vekîl-i müseccel-i şerîsi Galata yağkapanı tüccârından ve hâlâ kapan-ı merkūm nâzırı vekîli Süleyman Ağa b. el-Hâc Abdurrahman hâzır olduğu hâlde hâmiş-i arzuhâlde mastûr derkenâr nâtık olduğu üzere mahrûse-i Galata’da makaracılar kapısı dâhilinde bir tarafdan Gürcü el-Hâc Hasan dükkânı ve bir tarafdan Kırımî el-Hâc Ömer Ağa dükkânı ve bir tarafdan tarîk-i âm ile mahdûd bir bâb yağcı dükkânı derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûmeye mukaddemâ i‘tâ buyrulan bir kıt‘a sûret mûcebince derkenârda ismi mezkûr tüccârdan el-Hâc Ali Yazıcı b. Mehmed nâm kimesne mukaddemâ mâlik ve dükkân-ı merkūmun mülküne dahi ashâb-ı hayrâtdan Vezîriazâm-ı esbak merhûm Merzifonî Karamustafa Paşa Vakfı müsakkafâtından olmağla bâ-re’y-i mütevellî icâreteyn ile mutasarrıf iken merkūm el-Hâc Ali Yazıcı dükkân-ı merkūmu hâzır-ı mezbûr Süleyman Ağa’nın li-ebeveyn er karındaşı Derviş Hüseyin nâm kimesneye bin iki yüz yirmi yedi senesi Rebî‘ülevveli gurresinden bâ-re’y-i mütevellî ferağ ve tefvîz ve derûnunda mevcûde gedik tâ‘bir olunur âlât-ı lâzıme-i mezkûreyi dahi semen-i ma‘lûm ve makbûza bey‘ ve teslîm edüp ol vechile merkūm Derviş Hüseyin dükkân-ı mezkûra bi’l-icâreteyn vakfiyet üzere zikr olunan gedik âlâtına mülk-i müşterâsı olarak mutasarrıf ve mâlik iken merkūm Derviş Hüseyin verâseti vâlidesi müvekkile-i mezbûre Hadice Hatun ile li-ebeveyn er karındaşı hâzır-ı mezbûr Süleyman Ağa’ya münhasıra olduğu hâlde bundan akdem bilâ-veled fevt oldukda dükkân-ı merkūm mahlûl ve cânib-i vakf-ı mezkûra âid olmağın dükkân-ı mezkûru müteveffâ-i merkūmun vâlidesi vârise-i müvekkile-i mezbûre Hadice Hatun işbu yedimde olan mütevellî temessükü hâmişinde tahrîr olunduğu üzere mu‘accele ve müeccele-i ma‘lûme ile bin iki yüz otuz senesi Muharremi’l-harâmının yirmi yedinci günü taraf-ı vakıfdan istîcâr ve tefevvüz edüp ol vechile dükkân-ı merkūma müstekilleten müvekkile-i mezbûre Hadice bi’l-icâreteyn ve derûnunda mevcûde gedik âlât-ı lâzıme-i mezkûresine oğlu hâzır-ı mezbûr ile iştirâken mülk-i mevrûsları olarak mutasarrıfe ve mâlikler iken müvekkile-i mezbûre Hadice Hatun dükkân-ı mezkûru müstakilleten bin iki yüz otuz bir senesi Zilhicceti’ş-şerîfesi gurresinde bâ-re’y-i mütevellî bana ferağ ben dahi tefevvüz ve kabûl eylediğimde derûnunda mevcûde sâlifetü’z-zikr gedik âlât-ı lâzımesini dahi tarafeynden bi’l-îcâb ve’l-kabûl bâtten ve sahîhan semen-i ma‘lûm ve makbûza oğlu hâzır-ı mezbûr ile ma‘an her biri bi’l-verâse bana bey‘ ve temlîk ve teslîm ben dahi iştirâ ve kabz ve kabûl edüp ol vechile dükkân-ı merkūm bâ-re’y-i mütevellî bi’l-icâreteyn tasarrufumda ve zikr olunan gedik âlât-ı lâzıme-i ma‘lûmesi mülk-i müşterâm olup yedimde sûret olmamağla zikr olunan gedik âlâtı irs ve şirâ ile tedâvül olunarak el-yevm mülk-i müşterâm idüğü asıl ve vekîl hâzır-ı merkūmdan ve sâir erbâb-ı vukūfdan tahkīk buyrulup zikr olunan gedik âlâtının mukaddemâ el-Hâc Ali Yazıcı ismine olan kayd-ı atîki kaleminden ref‘ ve terkīn ve benim üzerime kayd ile ismime tasrîhan müceddeden yedime bir kıt‘a sûret i‘tâ buyrulmak matlûbumdur dedikde merkūm es-Seyyid Ebûbekir’in bi’l-cümle kelimât-ı meşrûhası vâkı‘a mutâbık idüğü hâzır-ı mezbûr Süleyman Ağa’nın bi’l-verâse ve bi’l-vekâle bi’l-muvâcehe ikrâr ve tasdîki ve kapan-ı merkūm tüccârından el-Hâc Mehmed Ağa b. el-Hâc İbrahim ve Ahmed Ağa b. Mehmed nâm mevsûku’l-kelîm bî-garaz kimesnelerin alâ-tarîkı’ş-şehâde haber vermeleriyle zâhir ve mütehakkık olmağın bu takdîrce zikr olunan gedik âlâtının merkūm el-Hâc Ali Yazıcı ismine olan kayd-ı atîki kaleminden ref‘ ve terkīn ve mezbûr es-Seyyid Ebûbekir’in üzerine kayd ile tafsîl-i mezkûr derciyle ismine tasrîhan yedine müceddeden sûret i‘tâ buyrulmak iktizâ eylediği İslâmbol Mahkemesi’nden huzûr-ı âlîlerine i‘lâm olundu.<br><br>Fî 22 B sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32723"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32725"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b321"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o529"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>