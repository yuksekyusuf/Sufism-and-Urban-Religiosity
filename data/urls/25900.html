﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 830<br>Hüküm no: 1013<br>Orijinal metin no: [140b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman Bey b. Abdülmennan’ın vakfettiği harap menzilin Fazlı Efendi b. Musa tarafından mülkü olmak üzere tamir ve inşasına izin verildiği</b><br><br>Mehbıtü’l-envâr makarru’l-ebrâr belde-i mübâreke-i Hâlidiyye medîne-i Hazret-i Ebî Eyyûbi’l-Ensârî -subbet alâ-merkadihî sicâlü rahmeti Rabbihî- hâlâ seccâde-nişîn-i şer‘-i Muhammedî olan a‘lemü’l-ulemâ’i’l-izâm efdalü’l-fudalâi’l-fihâm yenbû‘u’l-fezâil menbû‘ü’l-efâzil nâsibu râyâti’l-gayûrât vâsılu gāyâti’l-ma‘ârif sahibü’l-kitâbi’l-müstetâb Fazlı Efendi b. Musa meclis-i şer‘-i şerîf-i şâmihü’l-imâdda takrîr-i kelâm ve ta‘bîr ani’l-merâm edip mahmiye-i İstanbul’da Şehremîni semtinde Yavaşca Mehmed Ağa zâviyesi kurbünde Kâtib Mustafa Çelebi mahallesinde vâki‘ lede’l-ahâlî ve’l-cîrân ma‘lûmetü’l-hudûd menzili bundan [akdem] Süleyman Bey b. Abdülmennan nâm sahibü’l-hayr vakf-ı sahîh ve lâzım ile vakf ve habs ve süknâsını evvelen kendi nefsine ba‘dehû evlâdına ve evlâd-ı evlâdına ba‘de’l-inkırâz utekā ve atîkatına ba‘dehûm ulemânın mütezevvicînden bir recül-i sâliha şart ve ta‘yîn etmeğin menzil-i mezbûrda şart-ı vâkıf üzere ba‘demâ sâkin olan Âişe nâm hatun fevt olmağla süknâ-yı menzil-i mezbûr mahlûl olmağın cânib-i şer‘den Aşkī Hüseyin Efendi nâm müderrise tevcîh olunup ol dahi menzil-i mezbûrda sâkin iken fevt olmağla kıbel-i şerî‘at-ı mutahharadan bana tevcîh olunup lâkin menzil-i mezbûr mürûr-ı eyyâm ve kürûr-ı a‘vâm ile harâb ve mâil-i turâb olup kâbil-i süknâ olmamağla menzil-i mezbûrda mâlım ile mülküm olmak üzere nefsim için ihdâs [ve] ibnâya menzil-i mezbûrun kıbel-i şer‘den mansûb mütevellîsi olan Receb Bey’den izin ve yedime mümzâ ve mahtûm temessük almış idim el-hâletü hâzihî cânib-i şer‘-i şerîfden vech-i muharrer üzere izin verilmek matlûbumdur deyü mütevellî-i mezbûrun imzâsıyla mümzâ ve hâtemiyle mahtûm min-külli’l-vücûh takrîrine muvâfık ve icâreteyni hâvî temessük ibrâz etmeğin mûcebince menzil-i mezbûra mâlıyla mülk olmak üzere nefsi için ihdâs ve ibnâya mûmâ-ileyh Fazlı Efendi’ye kıbel-i şer‘den izin verilip mâ hüve’l-vâki‘ [bi’t-taleb ketb olundu.]<br><br>Fi’l-yevmi’s-sânî ve’l-işrîn min-Zilhicceti’ş-şerîfe [li-sene] isneyn ve seb‘în ve elf.<br><br>Şuhûdü’l-hâl: Fahrü’l-kuzât Hüseyin Efendi b. Hasan, Fahrü’l-müsta‘îddîn Eyüb Efendi b. Mehmed, Salih b. Mehmed Efendi, Mehmed Beşe b. Fazlı, Mehmed Efendi b. Hasan, Ali Beşe b. Abdullah, Hüseyin Beşe [b.] Tayyib, gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=25899"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25901"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b830"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o925"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>