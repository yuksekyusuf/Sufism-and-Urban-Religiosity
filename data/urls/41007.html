﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 680<br>Hüküm no: 728<br>Orijinal metin no: [112a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Bey b. Mustafa’nın merhum Abdi Paşa’daki alacağına kefaletinden dolayı Hasan Bey b. İbrahim aleyhine açtığı davada iki yüz on guruşa sulh olduğu</b><br><br>Mahmiye-i İstanbul’da merhûm Koca Mustafa Paşa mahallesi sükkânından Ahmed Bey b. Mustafa nâm kimesne meclis-i şer‘-i şerîf-i refi‘ü’l-erkân ve mahfil-i dîn-i münîf-i râsihu’l-bünyânda işbu râfi‘ü’l-kitâb Hasan Bey b. İbrahim mahzarında tav‘an ikrâr ve takrîr-i kelâm edip bundan akdem medîne-i Edirne’de maktûlen müteveffâ olan merhûm Abdi Paşa zimmetinde cihet-i deyn-i şer‘îden dört yüz on kıt‘a riyâlî guruş hakkım olup meblağ-ı mezbûr dört yüz on kıt‘a guruşa mezbûr Hasan Bey emr [ve] kabûlü hâvî kefâlet-i sahîha-i şer‘iyye ile kefîl olmuşdu hâlâ meblağ-ı mezbûru müteveffâ-yı merkūm Abdi Paşa’dan hâl-i hayâtında ve ba‘de vefâtihî tereke-i vâfiyyesinden ahz [ve] istîfâ etmediğim ecilden meblağ-ı mezbûru mezbûr Hasan Bey’den kefâlet hasebiyle da‘vâ ve taleb ettiğimde mâ-beynimizde münâza‘ât-ı kesîre vâki‘ olmuşdu el-hâletü hâzihî Müslimûn-ı muslihûn tavassutu ile beni iki yüz on aded esedî guruş üzerine sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mersûm iki yüz on aded esedî guruşu yedinden tamâmen ahz u kabz edip ba‘de’l-yevm mezbûr Hasan Bey’in zimmetini meblağ-ı mezbûrdan ibrâ-i âm ile ibrâ ve ıskāt ettim eğer benden bi’l-asâle ve bi’l-vekâle meblağ-ı mezbûra müte‘allika da‘vâ ve nizâ‘ sâdıre olur ise lede’l-hükkâmi’l-kirâm mesmû‘a ve makbûle olmaya dedikde mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’r-râbi‘ min şehri Şevvâli’l-mükerrem li-sene semân ve sittîn ve elf.<br><br>Şühûdü’l-hâl: Süleyman Ağa, el-Hâc Ebûbekir b. Abdullah, Ali Bey, Mehmed Bey b. Bayram, Yusuf Ağa el-bevvâbü’s-sultânî, Hasan Ağa, Hasan Ağa âh-i Abdi Paşa, Ahmed Ağa âh-i [Abdi] Paşa.</p>          <br><a title="Önceki sayfa" style="text-decoration:none" href="./ayrmetin.php?idno=41006"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41008"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b680"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o801"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>