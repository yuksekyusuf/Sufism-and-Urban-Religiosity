﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 157<br>Hüküm no: 212<br>Orijinal metin no: [51a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ölen Gülahmer bt. Abdullah’tan, mu‘takası Hatice Hâtun’a kalan ev hissesinin sulh yoluyla Osman b. Abdullah’a satıldığı</b><br><br><<Bundan akdem mahmiye-i Galata hâricinde Beşiktaş mahallâtından merkūm Sinan Paşa mahallesi sâkinelerinden olup müteveffât olan Gülahmer bt. Abdullah’ın mu‘takası olan Hatice Hâtun tarafından husûs-ı âti’z-zikre vekîl olup vekâleti bimâ hüve tarîkü’s-sübût şer‘an sâbite olan Ömer Çelebi b. Mehmed meclis-i şer‘de işbu hâmilü’l-kitâb müteveffât-ı mezbûrenin mahalle-i mezbûreden lede’l-cîrân ma‘lûmetü’l-hudûd mülk menziline zi’l-yed olan mezbûre Gülahmer’in dâmâdı Osman b. Abdullah mahzarında takrîr-i da‘vâ eyleyip müteveffâ-yı mezbûrenin mu‘takası olup asabe-i sebebiyye cihetinden vârisesi olup verâset-i müvekkilem mezbûre Hatice’ye münhasıradır hâlen menzil-i mezbûru merkūm Osman ne tarîkle mutasarrıfdır kıbel-i şer‘den suâl olunmasın taleb [ederim] dedikde gıbbe’s-suâl mezbûr Osman cevâb [en] dedi ki müteveffât-ı mezbûre Gülahmer Hâtun hâl-i hayâtında ve kemâl-i sıhhatinde târih-i kitâbdan bir yıl mukaddem bana menzil-i mezbûru on bin nakid akçeye bey‘ edip ben dahi iştirâ eyledim deyû hüccet ibrâz eyleyip mazmûn-ı hüccetine beyyine getirmek sadedinde iken mâbeynlerine muslihûn mutavassıt edip es-sulhu seyyidü’l-ahkâm ve senedü’l-hükkâm fehvâsıyla âmil olup bedel-i sulh zikr olunan menzil mukābelesinde mezbûr iki bin akçeyi vekîl-i mezbûr Ömer Çelebi yedine bi’t-tamâm teslîm eyleyip merkūm Ömer Çelebi dahi menzil-i mezbûru şimden sonra mutasarrıf olup ba‘de’l-yevm zikr olunan menzile müte‘allik mezbûr Osman ile benden da‘vâ ve nizâ‘ sâdır olursa inde’l-hükkâmi’l-kirâm mesmû‘a ve makbûle olmaya dedikde vekîl-i mezbûr Ömer’in vech-i meşrûh üzre olan ikrârı mezbûr Osman vicâhen tasdîk ve şifâhen tahkīk eyledikden sonra mâ vaka‘a alâ vukū‘ihî ketb ve imlâ olunup yed-i tâlibe vaz‘ olundu ki lede’l-hâce müzekkir-i mâ cerâ ola. Tahrîren fî evâsıtı Saferi’l-muzaffer sene 999.<br><br><br>Şuhûdü’l-hâl: Abdurrahman Çavuş b. Hasan, Keyvan b. Abdullah, Hasan Bey b. Yusuf, Hasan b. Yusuf, Müstedâm Çavuş b. Abdülmennân, Hasan b. Hacı Memi, Hüseyin b. Ahmed>>.</p>          <br><a title="Önceki sayfa" style="text-decoration:none" href="./ayrmetin.php?idno=18691"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18693"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b157"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o395"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>