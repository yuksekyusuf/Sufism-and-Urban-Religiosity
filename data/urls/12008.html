﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 136<br>Hüküm no: 90<br>Orijinal metin no: [60-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Martaoğlu Anaştaş ile kardeşi Yani’nin Panayot v. İlya tarafından el konulan arsalarını geri almak istemeleri</b><br><br>Medîne-i Ankara mahallâtından İmâm Yusuf mahallesinde sâkin Devlet-i Aliyye teba‘asının Rum milletinden Martaoğlu Anaştaş v. İstavri ve li-ebeveyn er karındaşı İngiltere’de kâin Liverpool şehrinde li-ecli’t-ticâre sâkin yine teba‘a-i Devlet-i Aliyye’nin Rum milletinden Yani taraflarından ber-vech-i âtî vekâlet iddi‘â eden teba‘a ve millet-i merkūmeden işbu hâmilü’r-rakīm Dimitri v. Kozima m. zikri âtî arsa hissesine bi’l-emâne vâzı‘ü’l-yed olan Panayot v. İlya muvâcehesinde üzerine da‘vâ ve takrîr-i kelâm edüp Haremeyn-i Muhteremeyn Hazînesi’nden mazbût cennet-mekân Sultan Bâyezid Hân-ı Velî -tâbe serâhû- Hazretleri Evkāf-ı şerîfeleri musakkafâtından Galata’da Beyoğlu’nda Feriköyü’nde Dere caddesinde vâki‘ on yedi numara ile murakkam ma‘lûmü’l-hudûd beher şehr altmış beş akçe icâre-i müeccelelü bir kıt‘a arsanın on altı sehm hissesi gāibân-ı merkūmân Anaştaş ve Yani’nin bâ-temessük-i mütevellî bi’l-icâreteyn taht-ı tasarruflarında ve merkūm Panayot hisse-i mezkûreye gāibân-ı merkūmânın teslîmleriyle bi’l-emâne vâzı‘ü’l-yed olup ancak gāibân-ı merkūmân ber-vech-i muharrer mutasarrıfân oldukları iki sehm arsa-i mezkûreyi merkūm Panayot yedinden nez‘ ü kabza ve ba‘de’l-kabz bedel-i misilleriyle bâ-re’y-i mütevellî âhara ferâğa ve bedelini ahz ü kabza ve makbûzumu kendülere irsâl ve îsâle ve husûs-ı mezkûr mütevakkıf olduğu umûrun küllîsine yedimde olup işbu sene-i mübâreke Şa‘bâni’l-mu‘azzamının on ikinci günü târihiyle müverraha medîne-i Ankara nâibi Ömer Hulusi Efendi’nin imzâ ve hâtemini hâviye bir kıt‘a vekâlet hücceti ve zahrında muharrer Ankara Vilâyeti İstînâf Mahkemesi’nin ve gāib-i merkūm Yani’nin imzâsını hâvî bir kıt‘a vekâletnâme mantûklarınca taraflarından beni gāib-i merkūm Anaştaş bi’l-muvâcehe ve diğer gāib-i merkūm Yani dahi gıyâbımda kabûlüme mevkūfe vekâlet-i mutlaka-i sahîha-i şer‘iye ile vekîl nasb u ta‘yîn eylediklerinde ben dahi vekâlet-i mezkûreleri kabûl etmemle suâl olunup iki sehm arsa-i mezkûreden keff-i yed ve bana teslîme merkūm Panayot’a tenbîh olunmak bi’l-vekâle murâdımdır dedikde gıbbe’s-suâl ol dahi cevâbında iki sehm arsa-i mezkûre gāibân-ı merkūmânın ber-vech-i muharrer tasarruflarında olup kendüsü dahi ber-vech-i muharrer bi’l-emâne vâzı‘ü’l-yed olduğunu tâyi‘an ikrâr mâ‘adâ müdde‘î-i merkūmun vekâlet müdde‘âsını ba‘de’l-inkâr hüccet ve mazbata ve vekâletnâme-i mezkûreler mütâla‘a olundukda hüccet-i mezkûrenin mührü mutâbık ve me‘âli vekâlet-i mezkûreyi beyândan ibâret idiği fetvâhâne-i celîleden tahşiye ve temhîr olunduğu ve mazmûnu müdde‘î-i merkūmun takrîr-i meşrûhuna muvâfık ve mazbata-i mezkûre dahi hüccet-i mezkûreyi [61 ]müeyyid ve musaddık ve vekâletnâme-i mezkûre dahi Devlet-i Aliyye’nin zikr olunan Liverpool Şehbenderliği tarafından memhûr ve Hâriciye Nezâret-i celîlesinden musaddak olarak hüccet ve vekâletnâme-i mezkûrlar şübhe ve tezvîr ve tasnî‘den sâlim olduğu münfehim ve Mecelle-i Ahkâm-ı Adliye’nin bin sekiz yüz yirmi birinci mâddesi mûcebince bu misillü şübhe-i tezvîr ve tasnî‘den sâlim olan senedât-ı şer‘iyenin mazmûnuyla bilâ-beyyine amel ve hüküm câiz olmağla mûcebince merkūm Dimitri’nin vekâletine ba‘de’l-hükm iki sehm arsa-i mezkûreden keff-i yed ve müdde‘î-i merkūm Dimitri’ye teslîme merkūm Panayot’a tenbîh olunmağın mâ-vaka‘a bi’t-taleb ketb olundu.<br><br>Fî 7 Muharrem sene [1]301<br><br>Şühûd[ü’l-hâl]: ( )</p>          <br><a title="Önceki sayfa" style="text-decoration:none" href="./ayrmetin.php?idno=12007"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12009"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b136"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o340"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>