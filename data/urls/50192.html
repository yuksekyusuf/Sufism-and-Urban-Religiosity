﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 51 numaları sicil (H. 987-988/ M. 1579-1580)<br>cilt: 8,&nbsp;sayfa: 259<br>Hüküm no: 509<br>Orijinal metin no: [60a-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Yorgi’nin evini satın aldığı Kara Kosta’nın parasını ödediği</b><br><br>Ba‘dehu mezbûr Kara Kosta merkūm karındaşı Yorgi muvâcehesinde takrîr-i merâm edip karye-i mezbûrede vâki‘ hudûdunun bir cânibi Senadinos bostanına ve bir cânibi tarîk-i âma ve bir cânibi yine mezbûr Yorgi mülküne müntehî olan evimi ben hapiste iken gelip bir tarîk ile dört bin beş yüz akçeye alıp akçesini vermediler taleb ederim dedikde mezbûr Yorgi’ye suâl olundukda bundan akdem mürd olan karındaşımız Yani ile bana dört bin beş yüz akçeye bey‘ edip ve iki bin üç yüz akçesini Kasım Kethüdâ evkāfına deyni için ve bin yüz akçe ( ) deyni için ve altı yüz kırk akçe İstanbul’da bir kimesneye deyni için havâle edip bâkīsin kendi eline teslîm eyledim deyû cevâb verdikde sıdk-ı makāline mutâbık beyyine taleb olundukda udûl-i müslimînden ve sikāt-ı muvahhidînden Hayrân Abdi b. Hasan ve el-Hâc Dâvud b. Abdullah el-cündî nâm kimesneler meclis-i şer‘-i şerîfde hâzırân olup [60b] bizler şâhidiz şehâdet dahi ederiz ki mezbûr Kara Kosta’yı ba‘zı deyni için haps etmişler sâbıku’z-zikr olan evini mezbûr Yorgi ile karındaşı Yani’ye dört bin beş yüz akçeye bey‘ edip iki bin üç yüz akçesin Kasım Kethüdâ evkāfına deyni için ve bin yüz akçe ( ) deyni için ve altı yüz kırk akçe İstanbul’da bir kimesneye deyni için havâle edip bâkīsi dahi mezbûr Kara Kosta’ya teslîm ettiler ol dahi tesellüm etti deyû îrâd-ı şehâdet ettiklerinde ba‘de ri‘âyet-i şerâ’iti’l-kabûlde vâki‘ olup mâ vaka‘a kayd şüd. Tahrîren fi’t-târihi’l-mezbûr.<br><br><br>Şuhûdü’l-hâl: el-Mezbûrûn</p>          <br><a title="Önceki sayfa" style="text-decoration:none" href="./ayrmetin.php?idno=50191"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=50193"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk051&bsm=usk051b259"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk051&bsm=usk051o380"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>