﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 123<br>Hüküm no: 82<br>Orijinal metin no: [22a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine Hatun bt. Abdullah’ın arsasını Yanaki adlı zimmiye sattığı</b><br><br>Mahmiye-i İstanbul hısnı ebvâbından Topkapısı dâhilinde Kürkçübaşı Mahallesi’nde sâkine Emine Hatun bt. Abdullah tarafından husûs-ı âti’l-beyâna vekîl olduğu mezbûre Emine Hatun’un zâtı[nı] ma‘rifet-i şer‘iye ile ârifân İmâm Mustafa Efendi b. Şa‘ban ve Mehmed b. Mustafa nâm kimesneler şehâdetleri ile şer‘an sâbit olan Yusuf Ağa b. Osman nâm kimesne meclis-i şer‘-i hatîr-i lâzımü’t-tevkīrde işbu bâ‘isü’s-sifr Yanaki v. Velisar[i] nâm zimmî muvâcehesinde bi’l-vekâle ikrâr ve takrîr-i kelâm edip akd-i âti’z-zikrin sudûruna değin müvekkilem mezbûre Emine’nin yedinde mülk ve hakkı olup kezâlik mahmiye-i mezbûre hısnı ebvâbından Fener kapısı hâricinde Abdi Subaşı Mahallesi’nde sâhil-i bahrde vâki‘ bir tarafdan el-Hâc Davud vakfı ve bir tarafdan Yanaki Keşiş mülkü ve bir tarafdan sâhil-i bahr ve bir tarafdan tarîk-ı âm ile mahdûd olup fevkānî ve tahtânî büyût-ı adîdeyi ve bir su kuyusunu müştemil olan mülk menzilinin ebniyesi işbu târih-i kitâb senesinde vâki‘ harîkde bi’l-külliye muhterik olup arsa-i sırfa kalmağla arsa-i mezbûreyi mezbûr Yanaki’ye tarafeynden îcâb ve kabûlü hâvî şurût-ı müfsideden ârî bey‘-ı kat‘î ile altı yüz yetmiş esedî guruşa müvekkile-i mezbûreye [mezbûre] bi-zâtihâ bey‘ ve teslîm ol dahi ber-vech-i muharrer arsa-i mezbûreyi iştirâ ve tesellüm eylediğinden sonra semeni olan meblağ-ı mezbûr altı yüz yetmiş guruşu müvekkile-i mezbûre ahz ü kabz eyleyip min-ba‘d arsa-i mezbûrede alâka ve medhalim kalmayıp mezbûr Yanaki’nin mülk-i müşterâsı olmuşdur keyfe mâ yeşâ’ ve yahtâr mutasarrıf olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis ve’l-işrîn min-Zilhicceti’ş-şerîfe li-sene tis‘în ve elf.<br><br>Şuhûdü’l-hâl: Hüseyin Ağa b. Mustafa, Ali Ağa b. Mustafa, Ahmed Bey el-Cündî, Mehmed b. Mehmed, Mustafa b. Mehmed, Ali b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=41231"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41233"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b123"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o479"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>