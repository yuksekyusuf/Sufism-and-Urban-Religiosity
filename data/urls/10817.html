﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 271<br>Hüküm no: 274<br>Orijinal metin no: [39b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Denizabdal mahallesinden İbrahim Ağa b. Abdullah’ın vasiyeti</b><br><br>Husûs ile vasiyet<br><br>Husûs-ı âti’l-beyânın mahâllinde ketb ü tahrîri iltimâs olunmağın kıbel-i şer‘den mezûnen meb‘ûs Mevlana Hafız Numan Efendi mahmiye-i İslâmbol’da Deniz Abdal mahallesinde vâki‘ İbrahim Ağa b. Abdullah’ın müsteciren sâkin olduğu menzile varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i âlî etdikde mezbûr İbrahim Ağa meclis-i ma‘kūd-ı mezkûrda Silahdâr Kalemi küttâbından işbu bâ‘isü’l-vesîka es-Seyyid Mehmed Tâhir Efendi b. es-Seyyid Numan mahzarında ikrâr ve takrîr-i kelâm edip ben bi-emrillâhi te‘âlâ vefât eylediğimde mezbûr es-Seyyid Mehmed Tâhir Efendi benim vasîyy-i muhtârım olup mecmû‘-ı terekemi ahz ü kabz edip evvelâ vech-i mesnûn üzere techîz ve tekfîn ve defnim umûruna terekemden otuz guruş harc ü sarf eyledikden sonra bâkī kalan terekemin sülüsünü ifrâz ve sülüs-i mezbûrdan yirmi guruş ıskāt-ı salât-ı fâitem ve beş guruş kefâret-i yemîn ve savm ve sâir nüzûrâtım içün fukarâ-i Müslimîn beyninde devr ve tasadduk oluna ve sülüs-i mezbûrdan on beş guruş ile iki aded taş iştirâ ve merkadimin baş ve ayak câniblerine vaz‘ etdire ve yine sülüs-i mezbûrdan yirmişer guruş hediyeli beş aded Mushaf-ı şerîf iştirâ ve vakfiyet üzere talebe-i ulûmdan birer müstahak kimesnelere verile ve sülüs-i mezbûrdan her ne fazla kalır ise hizmetimde olup bundan akdem i‘tâk eylediğim işbu hâzır bi’l-meclis Selim b. Abdullah’a verile ve sülüsân-ı terekemi dahi vârislerim beynlerinde alâ-mâ-farazallâhu te‘âlâ tevzî‘ ve taksîm oluna deyü vasiyet ve tenfîzine mezbûr es-Seyyid Mehmed Tâhir Efendi’yi vasîyy-i muhtâr nasb ü ta‘yîn eyledim dedikde ol dahi ber-vech-i muharrer vesâyet-i mezkûreyi kabûl ve hizmet-i lâzımesin kemâ-yenbağī edâya ta‘ahhüd ve iltizâm eylediğini mevlana-yı mezbûr mahâllinde ketb ü tahrîr ba‘dehû mâ‘an meb‘ûs ümenâ-i şer‘le meclis-i şer‘a gelip alâ-vukū‘ıhî inhâ ve takrîr etmeğin mâ-vaka‘a bi’t-taleb.<br><br>Fî 8 Ra sene 1197<br><br>Şühûdü’l-hâl: Hafız el-Hâc İbrahim Efendi b. Ahmed İmâm-ı mahalle-i Ördek Kasab, Hasan Efendi Mücellid, Feyzullah Odabaşı b. İbrahim, Başçukadâr Ahmed Ağa b. ( ), İbrahim Efendi b. Ahmed, es-Seyyid Salih b. es-Seyyid Numan, Molla Ali b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=10816"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10818"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b271"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o656"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>