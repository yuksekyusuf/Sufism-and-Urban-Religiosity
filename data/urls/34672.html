﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 73<br>Hüküm no: 19<br>Orijinal metin no: [8-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Ağa’nın borcunu ödemesi</b><br><br>el-Hâc Mehmed Ağa’nın el-Hâc Ahmed Ağa’da 1090,5 guruş hükmü<br><br>Ma‘rûz<br><br>Mübârek rikâb-ı kamer-tâb-ı mülûkâneye takdîm olunan arzuhâlde ismi mezkûr el-Hâc <<Mehmed Ağa>> Ahmed Ağa b. Mustafa nâm kimesne meclis-i şer‘-i münîrde sâhib-i arzuhâl el-Hâc Mehmed Ağa b. Süleyman nâm kimesne muvâcehesinde bin iki yüz elli bir senesi hilâlinde mâlımdan merkūm el-Hâc Mehmed Ağa’ya bey‘ ve teslîm eylediğim beher vakıyyesi <<yirmişer>> yirmi beşer guruşa olarak yüz vakıyye sarı teneke semeninden iki bin beş yüz guruş ve beher destesi dokuz guruşa olarak on sekiz deste iğne semeninden yüz altmış iki guruş ve ma‘lûmü’l-mikdâr düğme ve kiremid sacı semeninden yüz yirmi guruş ve beher vakıyyesi on yedişer guruşa olarak on vakıyye kalay semeninden yüz yetmiş guruş ve beher vakıyyesi sekizer guruşa olmak üzere beş vakıyye çekirdek kahve semeninden kırk guruş ve bir aded İngiliz şalı semeninden dahi yüz guruş ve Emti‘a Gümrüğü cânibine merkūmun bi-şarti’r-rücû‘ emriyle mâlımdan medfû‘um olan iki yüz yirmi altı buçuk guruş ve gāib ani’l-meclis Manav Mustafa Ağa’ya cihet-i şer‘îden deyni olup kezâlik merkūm el-Hâc Mehmed Ağa’nın bi-şarti’r-rücû‘ emriyle mâlımdan gāib-i merkūm Mustafa Ağa’ya mâlımdan medfû‘um olan bin sekiz yüz guruş ve mâlımdan yedimden iktirâz ve kabz ve umûruna sarfla istihlâk eylediği beş yüz sekiz guruş ki cem‘an merkūm el-Hâc Mehmed Ağa zimmetinde alacağım olan beş bin altı yüz yirmi altı buçuk guruşun bin guruşunu nakden ve dört bin dört yüz sekiz guruşunu mezbûr el-Hâc Mehmed Ağa’nın bana bey‘ ve teslîm eylediği yüz yetmiş yedi aded kahve değirmeni semenine takasan ahz u istifâ etmemle bâkīsi olan iki yüz on sekiz buçuk guruş ile İstanbul’da Yüksekkaldırım kurbünde Nuridede mahallesinde vâki‘ ma‘lûmü’l-hudûd mutasarrıf olduğum bir bâb vakıf menzilimi merkūm el-Hâc Mehmed Ağa’nın li-ebeveyn er karındaşı Hüseyin Ağa’ya dört bin guruş bedel-i ferâğ mukābelesinde bundan akdem bâ-re’y-i mütevellî kat‘iyyen ferâğ ve tefvîz eylediğimden sonra bedel-i ferâğ-ı mezkûr dört bin guruşa merkūm el-Hâc Mehmed Ağa kefîl ve zâmin olmağla ol-vechile cihet-i kefâletden dahi dört bin guruş ki min-haysü’l-mecmû‘ dört bin iki yüz on sekiz buçuk guruşu merkūm el-Hâc Mehmed Ağa’dan hâlâ taleb ederim deyü tasaddî eylediği da‘vâsından bedel-i ferâğ-ı mezkûr dört bin guruşa kefâlet müdde‘âsı meşrû‘a olmayıp mâ‘adâ müdde‘âsında merkūm el-Hâc Mehmed Ağa istintâk olundukda cevâbında zikrleri mürûr eden yüz vakıyye tenekenin beher vakıyyesini yirmişer guruşdan iki bin guruş ve on sekiz deste iğnenin beher destesi sekizer guruşdan yüz kırk dört guruş ve kiremid sacı semenlerinden yüz yirmi guruş ve Emti‘a Gümrüğü tarafına emriyle medfû‘u olan iki yüz yirmi altı buçuk guruş ve gāib-i merkūm Mustafa Ağa’ya kezâlik emriyle medfû‘u olan bin dört yüz guruş ve cihet-i karzdan beş yüz sekiz guruş ki cem‘an dört bin üç yüz doksan sekiz buçuk guruş müdde‘âsını ikrâr lâkin deynim olan meblağ-ı mecmû‘-ı mezkûr dört bin üç yüz doksan sekiz buçuk guruşla müdde‘î-i merkūm el-Hâc Ahmed Ağa’nın nakden ve kahve değirmeni semeninden kabzını mu‘terif olduğu beş bin dört yüz sekiz guruşun ol-mikdârına takasan ve mahsûb olunup bâkīsi olan bin dokuz yüz buçuk guruşu merkūm el-Hâc Ahmed Ağa’dan hâlâ taleb ve istirdâd ederim deyip müdde‘î-i merkūm el-Hâc Ahmed Ağa’nın ziyâde teneke semeninden beher vakıyyede beşer guruşdan beş yüz guruş ve iğne semeninden beher destede birer guruşdan on sekiz guruş ve on vakıyye kalay semeninden yüz yetmiş guruş ve beş vakıyye kahve semeninden kırk guruş ve şal semeninden yüz guruş ve gāib-i merkūm Mustafa Ağa’ya ziyâde medfû‘u olan dört yüz guruş ki cem‘an bin iki yüz yirmi [9] bin iki yüz yirmi sekiz guruş müdde‘âsını inkâr etmekle müdde‘î-i merkūm el-Hâc Ahmed Ağa ber-vech-i muharrer ziyâde müdde‘âsını isbâtdan ızhâr-ı acz edip tâlib-i tahlîf dahi olmamağla mûcebince müdde‘î-i merkūm el-Hâc Ahmed Ağa ziyâde bin iki yüz yirmi sekiz guruş müdde‘âsıyla bilâ-beyyine ve bedel-i ferâğ-ı merkūm dört bin guruşa kefâlet da‘vâsıyla bî-vech-i şer‘î merkūm el-Hâc Mehmed Ağa’ya <<ma‘an>> mu‘ârazadan ba‘de’l-men‘ merkūm el-Hâc Ahmed Ağa ziyâde bin iki yüz yirmi sekiz guruş müdde‘âsıyla bilâ-beyyine ve bedel-i ferâğ-ı merkūm dört bin guruşa kefâlet da‘vâsıyla bî-vech-i şer‘î merkūm el-Hâc Mehmed Ağa’ya mu‘ârazadan ba‘de’l-men‘ merkūm el-Hâc Ahmed Ağa’nın ikrâr ü i‘tirâfı mûcebince meblağ-ı mezkûr bin dokuz buçuk guruş merkūm el-Hâc Ahmed Ağa’dan tahsîl ve merkūm el-Hâc Mehmed’e teslîm ettirilmek iktizâ eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî 5 Şa‘bân sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34671"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34673"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b073"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o647"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>