﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 285<br>Hüküm no: 383<br>Orijinal metin no: [215-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Denizde boğulan Musa b. Hızır’ın cesedinin dalgıçlar tarafından çıkarılarak keşfedildiği</b><br><br>İşbu bâ‘isetü’l-kitâb Müstedâme bt. Abdullah nâm hâtun meclis-i şer‘-i hatîr-i lâzımü’t-tevkīrde takrîr-i kelâm ve ta‘bîr ani’l-merâm eyleyip zevcim Musa b. Hızır nâm kimesne Havâss-ı aliyye kazâsına tâbi‘ Hasköy mahallâtından Ahmed Çelebi mahallesi kurbunda vâki‘ kiremit fırını civârında târih-i kitâb günü vakt-i zuhrda deryâya girip gasl ederken garîk-i bahr olmuşdur, cânib-i şer‘den üzerine varılıp vâki‘ hâl mahallinde keşf ve tahrîr olunmak matlûbumdur dedikde, bu fakīr ve bi’l-fi‘il karye-i mezkûre subaşısı olan fahrü’l-akrân Mustafa Bey b. ( ) ve zeyl-i kitâbda mastûrü’l-esâmi olan müslimîn ile mahall-i mezbûra varılıp mezkûr Musa üzerinde olan esvâbı mahall-i mezkûre vaz‘ etmekle garîk-i bahr olduğu müşâhede olunup bahrdan ihrâc için dalgıç dalıp mezbûr Musa’yı ihrâc eyleyip a‘zâsına nazar olundukda eser-i cerâhat olmayıp garîkan vefât eylediği müte‘ayyin ve mütehakkik olmağın vâki‘ hâl mezbûre Müstedâme talebi ile mahallinde keşf ve tahrîr olundu. Tahrîren fi’l-yevmi’s-sâbi‘ aşer min şehri Rebî‘ilevvel li sene hamsîn ve elf.<br><br><br>Şuhûdü’l-hâl: Fahrü’l-akrân Mehmed Efendi b. Süleyman, İbrahim Bey b. Yusuf el-Cündî, el-Hâc Ahmed b. Bâli, Hüseyin b. Hasan, Ali Beşe b. Mehmed, Ahmed Bey b. Abdullah, Abdülmümin b. Mehmed, Ali b. Abdullah ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=23610"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23612"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b285"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o462"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>