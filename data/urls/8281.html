﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 320<br>Hüküm no: 470<br>Orijinal metin no: [62b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Muytab İbrahim Edhem Ağa’nın babasının nafakası ile techiz ve tekfin masraflarından dolayı kardeşi Şeyh Mustafa Efendi’ye açtığı davayı ispat edemediği</b><br><br>260 guruş bilâ-beyyine mu‘ârazadan men‘<br><br>Ma‘rûz<br><br>Muytab esnâfından İbrahim Edhem Ağa b. Mehmed nâm kimesne İstanbul Bâb Mahkemesi’nde meclis-i şer‘-i münîrde li-ebeveyn er karındaşı eş-Şeyh el-Hâc Mustafa Efendi muvâcehesinde pederimiz olup bundan akdem fevt olan Mehmed nâm kimesne <<bundan akdem>> hâl-i hayatında mu‘dim ü mu‘sir ve kâr ü kisbe kudreti olmadığından pederimiz merkūmun nafakasi’çün bin iki yüz kırk beş senesi Muharremi’l-harâmının dokuzuncu günü mahkeme-i mezbûrede huzûr-ı hâkimü’ş-şer‘de bâ-hüccet üzerlerimize bi’t-terâzî beher şehr onar guruşdan ikimize cem‘an yirmi guruş farz ve takdîr olundukdan sonra bin iki yüz kırk yedi senesi hilâlinde pederimiz merkūm Mehmed fevt olmağla nafaka-i mukarrere-i mefrûza-i müstedânesinden târîh-i hüccet-i mezkûreden pederimiz merkūmun hîn-i vefâtına değin yirmi dört ayda ben karındaşım mezbûrun bi-şartı’r-rücû‘ emriyle pederimiz mezbûra hayatında mâlımdan beher şehr onar guruşdan medfû‘um olan iki yüz kırk guruş ve pederimiz merkūmun hîn-i fevtinde yine mezbûrun emir ve tevkîliyle techîz ü tekfîn ve levâzım-ı defni’çün mâlımdan harc ü sarf eylediğim yüz kırk guruşdan karındaşım merkūmun hissesine isâbet eden yetmiş guruş ki min-haysü’l-mecmû‘ bi’l-mürâca‘a hakkım olan üç yüz on guruşdan otuz guruşunu istîfâ etmemle bâkīsi olan iki yüz seksen guruşu karındaşım mezbûr es-Seyyid el-Hâc Mustafa Efendi’den bi’l-mürâca‘a taleb ederim deyü ba‘de’d-da‘vâ ve’l-inkâr müdde‘î-i merkūm ber-vech-i muharrer müdde‘âsına ikāmet-i beyyine edemeyip bi’t-taleb merkūm eş-Şeyh el-Hâc Mustafa Efendi bi’l-muvâcehe ber-nehc-i şer‘î tahlîf olunmağın mûcebince müdde‘î-i mezbûr İbrahim Edhem Ağa da‘vâ-yı mezkûresiyle karındaşı merkūm eş-Şeyh el-Hâc Mustafa Efendi’ye bilâ-beyyine mu‘ârazadan men‘ olunduğu mübâşirleri Bâb-ı Seraskerî kavaslarından Kasımpaşalı Salih Kavas kulları yediyle huzûr-ı [âlîlerine i‘lâm olundu]<br><br>Fî 25 Muharrem sene 1256</p>          <br><a title="Önceki sayfa" style="text-decoration:none" href="./ayrmetin.php?idno=8280"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8282"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b320"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o408"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>