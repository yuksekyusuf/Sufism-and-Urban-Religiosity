﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 311<br>Hüküm no: 347<br>Orijinal metin no: [149-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yaşı küçük olduğu için mahkeme kararıyla kendisinden uzaklaştırılmış olan eşi Hafize’yi döven ve tecavüz eden Çömlekçi Mustafa’nın cezalandırılması</b><br><br>Ta‘zîr<br><br>Ma‘rûz,<br><br>Takrîben on yaşında ve zâhir-i hâli mehzûle olan Hafize bt. Süleyman nâm kızı babası mezbûr Süleyman’ın izin ve rızâsıyla anası Ümmühani nâm hatun Zeyrekbaşı’nda Demirhan mahâllesinde sâkin Çömlekçi es-Seyyid Mustafa nâm kimesneye üç bin akçe mehr-i müeccel tesmiyesiyle tezvîc ve inkâh eylediği mezbûre Ümmühani ve babası mezbûr Süleyman’ın ikrârlarıyla zâhir oldukdan sonra mezbûre Ümmühani meclis-i şer‘-i şerîfde mezbûr es-Seyyid Mustafa mahzarında kızım mezbûre maslahat-ı ricâle sâliha olmadın mezbûr es-Seyyid Mustafa menzilimden cebren ahz ve menziline götürüp zifâf murâd edip lâkin mehzûle olduğundan mutîka olmamağla ifzâ eyledi deyü teşekkî etmeğin sagīre-i mezbûre meclis-i şer‘-i şerîfe ihzâr ve kābileye irâet ve müteessire olduğu müte‘ayyin olmağın mutîka olunca şer‘an tevkīf iktizâ edip lâkin anası mezbûre zât-ı zevc olmayıp me’mûne dahi olmadığından mâ‘adâ mezbûre Hafize anasından müstağnîye olup şer‘an babası imsâka kādir olmağla babası mezbûr re’yiyle mutîka olunca zevc-i mezbûr ta‘arruz etmemek şartıyla zevci mezbûrun karındaşı es-Seyyid Hüseyin zî-iyâl ve me’mûn olduğu ihbâr olunmağla yanında ikāmet etdirilip zevci mezbûr Mustafa’ya vech-i meşrûh üzere tenbîh olunmuş idi. Ba‘dehû mezbûr es-Seyyid Mustafa için mezbûre Ümmühani kızım mezbûreye yine ta‘arruz eder deyü iştikâsına binâen babası mezbûr Süleyman’ın yanında ikāmet olunmuş iken mezbûr es-Seyyid Mustafa bu esnâda yine mezbûre Hafize’ye vikā‘ murâd edip ve hilâf-ı şer‘-i şerîf sille ile darb eylediği lede’l-mürâfa‘a ikrârıyla sâbit olmağın mûcebiyle mezbûr es-Seyyid Mustafa’ya ta‘zîr lâzım geldiği bi’l-iltimâs huzûr-ı âlîlerine i‘lâm olundu.<br><br>Fî 2 Rebî‘ülâhir sene 1180.</p>          <br><a title="Önceki sayfa" style="text-decoration:none" href="./ayrmetin.php?idno=29637"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29639"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b311"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o571"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>