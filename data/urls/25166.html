﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 301<br>Hüküm no: 279<br>Orijinal metin no: [35a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Ağa b. Oruç’un Abdi Reis b. Ahmed’den alacağını tahsil ettiği</b><br><br>Mahmiye-i İstanbul’da Demirhan mahallesinde sâkin işbu râfi‘u’l-kitâb Abdi Reis b. Ahmed nâm kimesne meclis-i şer‘-i hatîrde bi’l-fi‘il mahmiye-i mezbûrede mesned-nişîn-i şerî‘at-ı şerîfe-i garrâ olan a‘lemü’l-ulemâi’l-izâm ekremü’l-mevâliyyi’l-kirâm yenbû‘u’l-fezâil metbû‘i’l-efâzıl Şeyhîzâde Abdurrahman Efendi tarafından husûs-ı âti’z-zikre vekîl olup Mustafa Efendi b. Musa ve Hasan Çelebi b. Halil şehâdetleri ile şer‘an vekâleti sâbite olan Ali Ağa b. Oruç mahzarında ikrâr ve takrîr-i kelâm edip bundan akdem mahalle-i mezbûrede sâkin iken vefât eden İbrahim Efendi b. Yusuf’a bi-tarîkı’s-sermâye yetmiş iki bin akçe deynim olup meblağ-ı mezbûrun bin yedi yüz elli akçesini hayatında emri üzere Yani nâm sarrâfa lenger bahâsından deyni için verip dört bin akçesini dahi vefâtında techîz ve tekfîn ve sâir mesârif-i defni için harc edip zimmetimde bâkī kalan altmış altı bin iki yüz elli akçesini zî-rahm cihetinden hasran vârisesi olan Asiye Hatun bt. Muslı tarafından müteveffâ-yı mezkûrun vâzı‘u’l-yed olanlardan kabz ve düyûnunu edâya vekîl-i şer‘îsi olan Sürûrî Efendi b. Ali müteveffâ-yı mezbûrun müşârün-ileyh efendi hazretlerine olan altı yüz guruş zimmetinden altmış altı bin iki yüz elli akçesi için zimmetimde bâkī kalan meblağ-ı mezbûru edâya bana emretmeğin ben dahi vekîl-i mezbûr Sürûrî Efendi’nin emri üzere altmış altı bin iki yüz elli akçeyi vekîl-i mezbûr Ali Ağa’ya teslîm eyledim suâl olunsun takrîri tahrîr ve sûreti yedime verilmek murâdımdır dedikde gıbbe’s-suâl mezbûr Ali Ağa cevâbında fi’l-vâki‘ meblağ-ı mezbûr altmış altı bin iki yüz elli akçeyi tamamen mezbûr Abdi Reis yedinden müvekkilim için alıp kabz eyledim min-ba‘d meblağ-ı mezbûrdan merkūm Abdi Reis zimmetinde bir akçe ve bir habbe bâkī kalmadı dedikde mâ hüve’l-vâki‘ bi’t-taleb ketb olundu.<br><br>Fi’l-işrîn min-Şa‘bâni’l-mu‘azzam li-sene isnâ ve seb‘în ve elf.<br><br>Şuhûdü’l-hâl: Kassâm Kâtibi Ahmed Efendi, Muslı Efendi b. Musa, Ahmed Efendi b. Hanefî el-kādî, Ahmed Çelebi b. Mahmud, eş-Şeyh İvaz Efendi b. İshak, Osman Çelebi b. el-Hâc Ömer, el-Hâc Zülfikar Reis b. er-reîs, Osman Çelebi b. Ömer, Mustafa Çelebi b. Halil, Muammer b. Cafer.</p>          <br><a title="Önceki sayfa" style="text-decoration:none" href="./ayrmetin.php?idno=25165"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25167"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b301"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1032"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>