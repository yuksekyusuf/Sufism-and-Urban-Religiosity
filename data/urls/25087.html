﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 241<br>Hüküm no: 200<br>Orijinal metin no: [24b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail Çelebi b. Ali’nin Kasım Ağa mahallesinde bulunan evini Mehmed Efendi b. Hüseyin’e satması</b><br><br>Dârü’l-hilâfeti’l-aliyye Kostantıniyyeti’l-mahmiyede Edirnekapısı kurbünde Kasım Ağa mahallesinde sâkin İsmail Çelebi b. Ali meclis-i şer‘-i hatîr-i lâzımü’t-tevkīrde işbu sahibü’l-kitâb mefharu’s-sâdât Mehmed Efendi b. es-Seyyid Hüseyin muvâcehesinde ikrâr-ı tâm ve takrîr-i kelâm edip silk-i mülk-i sahîhimde münselik olup mahalle-i mezbûrede vâki‘ bir tarafı Çukurbostan ve bir tarafı Aynî nâm hatun mülkü ve bir tarafı Kasım Ağa’nın evlâdına meşrût olan menzil ve bir tarafı tarîk-i hâs ile mahdûd dâhiliyesinde iki bâb fevkānî oda ve tahta-pûş ve kilârı ve matbahı ve bi’r-i mâ’î ve kenîfi ve hâriciyesinde iki bâb fevkānî oda ve altında ahır ve kenîfi müştemil mülk menzilimi cümle tevâbi‘ ve levâhıkı ve kâffe-i hukūk [ve] merâfıkı ile merkūm es-Seyyid Mehmed Efendi’ye elli üç bin fıddî râyic fi’l-vakt akçeye tarafeynden îcâb ve kabûlü hâvî bey‘-ı bâtt-ı sahîh-i şer‘î ile bey‘ ve teslîm ol dahi minvâl-i muharrer üzere iştirâ ve tesellüm ve kabûl ve kabz eyledikden sonra semeni olan meblağ-ı mezbûr elli üç bin üç yüz akçeyi müşteri-i mezbûr yedinden bi’t-tamam ahz u kabz eyledim ba‘de’l-yevm menzil-i mahdûd-ı mezbûr mesfûr es-Seyyid Mehmed Efendi’nin mülk-i müşterâsıdır keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ aşer min-Şa‘bâni’l-mu‘azzam li-sene isneteyn ve seb‘în ve elf.<br><br>Şuhûdü’l-hâl: Mehmed Efendi b. Halil el-imâm, es-Seyyid Cafer Efendi b. Abdülkerim el-müezzin, İbrahim Efendi b. Mahmud el-imâm, el-Hâc Receb Halîfe b. Mehmed el-müezzin, Mehmed b. Süleyman, İbrahim Çelebi b. Himmet, Abdurrahman Çelebi b. Mehmed, es-Seyyid Mehmed Çelebi b. es-Seyyid Cafer, Mehmed b. el-Hâc Hasan, es-Seyyid Hasan b. Mustafa, Mehmed Beşe zağracı, Mustafa b. Cafer.</p>          <br><a title="Önceki sayfa" style="text-decoration:none" href="./ayrmetin.php?idno=25086"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25088"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b241"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1042"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>