﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 167<br>Hüküm no: 180<br>Orijinal metin no: [105-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Rumeli beylerbeyi Ali Paşa’nın kardeşi Mehmed Bey’in zeâmeti reâyâsından tahsil edilen ispençe vergisi bedeli hususundaki davada sulh olduğu</b><br><br>Vilâyet-i Rumeli’nde vâki‘ İlbasan kazâsına tâbi‘ karye-i Miraska ve Grabova ve Bersnik ve İşteni nâm karyeler sükkânından Mehmed b. Hızır ve İlyas b. Abdullah ve Muhzır? Hüseyin b. Hasan ve Ali b. İskender ve sâirlerinin taraflarından husûs-ı âti’l-beyâna vekîl olup nehc-i şer‘î üzre vekâletleri sâbite olan Kasım b. Abdullah ve Çakamete nâm kimesne[ler] mahfil-i kazâda [106] mefharü’l-e‘âzımi’l-kirâm muhtâru mülûki’l-İslâm ve umdetü’l-ümerâ’i’l-fihâm hâlen Rumeli beylerbeyisi olan Ali Paşa -yesserallâhu mâ yeşâ- hazretlerinin ağalarından zahrü’l-a‘yân İbrahim b. Mustafa Çavuş mahzarında ikrâr ve takrîr-i kelâm edip karye-i mezbûre re‘âyâsı mûmâ-ileyh Paşa hazretlerinin karındaşı kıdvetü’l-emâcid ve’l-ekârim Mehmed Bey hazretlerinin ze‘âmeti olmağın mezbûr İbrahim Çavuş müvekkilim mezbûrûn re‘âyâdan bin kırk yedi senesinin ispençesi ve sâir mahsûlünden kırk yedi bin akçe ahz u kabz eyleyip vekâletim hasebiyle mezbûr İbrahim Çavuş yedinden meblağ-ı mersûm kırk yedi bin akçeyi da‘vâ ve taleb edip suâl olundukda, merkūm İbrahim Çavuş müdde‘â-yı mezbûru inkâr ile cevâb verip beynimizde münâza‘ât-ı kesîre ve muhâsamât-ı şedîde vâkı‘a olmuşdu el-hâletü hâzihî beynimize muslihûn tavassut edip elli riyâlî guruşa ıslâh eylediklerinde biz dahi sulh-ı mezbûru kabûl ve bedel-i sulh olan elli riyâlî guruşu mezbûr İbrahim Çavuş yedinden vekâletimiz hasebiyle ahz u kabz eyleyip husûs-ı mezbûra müte‘allik cemî‘ de‘âvî ve mutâlebâtdan vekâletimiz hasebiyle zimmetini ibrâ-i âm ile ibrâ ve ıskāt-ı tâm ile ıskāt eyledik ba‘de’l-yevm husûs-ı mezbûr[a] müte‘allik da‘vâ ve nizâ‘ sudûr ve zuhûr ederse lede’l-hükkâmi’l-kirâm mesmû‘a ve makbûle olmaya dediklerinde vekîlân-ı merkūmânın ikrâr-ı meşrûhlarını el-mukarru lehü’l-mezbûr İbrahim Çavuş vicâhen tasdîk edicek mâ hüve’l-vâki‘ bi’t-taleb ketb olundu. Tahrîren fî evâili Muharremi’l-harâm li sene semânin ve erba‘în ve elf.<br><br><br>Şuhûdü’l-hâl: Ali Ağa b. Mehmed, Lokman Bey b. Abdullah el-Cündî, Mustafa Bey b. Hüseyin el-Cündî, Mehmed Efendi b. Abuzer, Ali b. Abdullah </p>          <br><a title="Önceki sayfa" style="text-decoration:none" href="./ayrmetin.php?idno=23407"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23409"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b167"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o517"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>