﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kartal Mahkemesi 1 Numaralı Sicil (H. 1128-1133 / M. 1716-1721)<br>cilt: 62,&nbsp;sayfa: 66<br>Hüküm no: 23<br>Orijinal metin no: [7a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Adalar kazası serdarının kaza dahilindeki yeniçerileri toplayarak orduya katılması gerektiğini bildiren emir</b><br><br>Kıdvetü’n-nüvvâbi’l-müteşerri‘în Adalar kādısı efendi -zîde ilmuhû- ve kıdvetü’l-emâsil ve’l-akrân kazâ-i mezbûrun yeniçeri serdârı -zîde kadruhû- inhâ olunur ki, memâlik-i Mahrûse-i pâdişâhîde vâki‘ kazâ ve kasabât ve kurâlarda vâki‘ yeniçeri ve cebeci ve topçu ve kulağaları bi-ecma‘ihim işbu sâl-i meymenet-iştimâlde vâki‘ sefer-i hümâyûna memûr ve bir gün evvel serdâr bayrakların açıp bir sâ‘at mukaddem evlerinden ve yerlerinden ihrâc ve ordu-yı hümâyûna mülhak olmaları bâbında bi’d-defa‘ât ekîd ve şedîd fermânlar ile sürücüler ta‘yîn ve irsâl olunup ve asâkir-i İslâm Edirne’den hareket edeli bir nice gün olup henüz sizler serdârınıza bayrağın açdırıp ve taht-ı kazânızda olan yeniçerileri cem‘ ve ordu-yı hümâyûna irsâl eylemediğiniz mesmû‘umuz olmağla işbu mektûb tahrîr ve on bir sekbânların gedikli İsmail -zîde kadruhû- irsâl olunmuşdur, vusûlünde gerekdir ki, bir ân ve bir sâ‘at tehîr ve tevakkuf eylemeyip serdârınıza bayrağın açtırıp taht-ı kazânızda vâki‘ mukīm ve müsâfir yeniçeri ve cebeci ve topçu ve kuloğulların cem‘ eyleyip bir gün evvel ve bir sâ‘at mukaddem asker-i İslâma irsâl ve îsâl eylemede takayyüd-i tâm ve sa‘y-i ihtimâm edip dirlik iddi‘âsında olanlardan nefs-i vâhid geri kalmayıp serdârı bayrağı ile ordu-yı hümâyûna revân olmada her birilerine ekîd ve şedîd tenbîhler edip hilâf-ı emr-i âlîşân vaz‘-ı hareketden her birileriniz tahazzür ve ictinâb edip mûceb-i mektûb ile âmil olasız ve’s-selâm.<br><br>Tahrîren fî-evâili Cemâziyelâhire li-sene semân ve ışrîn ve mi'e ve elf.<br><br>Kad vasale ileynâ fî 8 şehr-i mezbûr.<br><br>El-Fakīr Mustafa b. el-Hâc Hasan Ser-sekbânân-ı Dergâh-ı âlî hâlâ.</p>          <br><a title="Önceki sayfa" style="text-decoration:none" href="./ayrmetin.php?idno=36474"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36476"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=krt001&bsm=krt001b066"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=krt001&bsm=krt001o408"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>