﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 197<br>Hüküm no: 150<br>Orijinal metin no: [16a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eski Eflak Beyi Yorgikaka? v. Miha’nın Osman Ağa b. Kasım’a olan borcu</b><br><br>İkrâr-ı deyn, kefâlet.<br><br>Husûs-ı âti’l-beyânın mahâllinde tahrîri iltimâs olunmağın kıbel-i şer‘den Mevlânâ Mehmed Efendi irsâl olunup ol dahi mahmiye-i İstanbul’da Hoca Üveys mahallesinde sâkin el-Hâc Osman Ağa b. Kasım nâm kimesnenin sâkin olduğu menziline varıp zeyl-i kitâbda mastûrü’l-esâmî olan huzûrunda akd-i meclis-i şer‘-i şerîf eyledikde mahmiye-i mezbûrede Fenârkapısı hâricinde Abdi Subaşı mahallesinde sâkin sâbıkā Eflak Beyi olan Yorgikaka v. Miha nâm nasrânî meclis-i ma‘kūd-ı mezbûrda işbu hâfızü’l-kitâb fahrü’l-emâsil ve’l-akrân mezkûr el-Hâc Osman Ağa muvâcehesinde ikrâr ve takrîr-i kelâm edip mûmâ-ileyh Osman Ağa’ya zimmetimde târih-i kitâbdan yüz seksen gün tamamına değin mü’eccel-i mev‘ûd olmak üzere altı bin esedî guruş vâcibü’l-edâ ve lâzımü’l-kazâ deynim olup meblağ-ı mezbûr mukābelesinde mahalle-i mezbûrede vâki‘ silk-i mülkümde münselik hakkım olup bir tarafı Todoraki mülküne ve bir tarafı Hüseyin Ağa mülküne ve bir tarafı sâhil-i bahra ve bir tarafı tarîk-i âmma müntehî mülk menzilimi bi-cümleti’t-tevâbi‘ ve’l-levâhık ve kâffetü’l-hukūk ve’l-merâfık mûmâ-ileyh el-Hâc Osman Ağa katında ba‘de’t-tahliyeti’ş-şer‘iye rehne vaz‘ ve teslîm edip ol dahi irtihân ve tesellüm ve kabûl eyledikden sonra yine mahmiye-i mezbûrede Abdi Subaşı mahallesinde sâkin Manol v. Petro nâm zimmî menzil-i mezbûrun derkine ve meblağ-ı mezbûr bin esedî guruşa emr ve kabûlü hâviye kefâlet-i sahîha-i şer‘iye ile kefîl oldum dedikde gıbbe’t-tasdîkı’ş-şer‘î vâki‘ hâli Mevlânâ-yı mezbûr mahâllinde tahrîr ba‘dehû ma‘an irsâl olunan Eyüb b. Ali ile meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fi’s-sâbi‘ min-Şa‘bâni’l-mu‘azzam li-sene isneyn ve seb‘în ve elf.<br><br>Şuhûdü’l-hâl: Ahmed Ağa b. Mehmed Çorbacı B 25, Mehmed Ağa b. Piyale el-cündî, Ahmed Ağa b. Hüseyin el-Yesârî, Kenan Ağa b. Abdullah er-râcil, Mustafa Çelebi b. Durmuş er-râcil, el-Hâc Osman b. Mustafa er-râcil, Mehmed Ağa b. el-Hâc Alizâde, İbrahim Ağa b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=25036"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25038"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b197"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1051"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>