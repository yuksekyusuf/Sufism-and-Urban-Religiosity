﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 285<br>Hüküm no: 288<br>Orijinal metin no: [39b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zafiri v. Avyonos ev, mahzen, bahçe ve bağını Fâtıma Hatun Nukud Vakfı’na istiğlal yoluyla satıp tekrar kendisi kiraladığı</b><br><br>Mahrûse-i Galata’ya tâbi‘ Marmara nâhiyesinde Asmalı nâm karye ahâlîsinden Zafiri v. Avyonos nâm zimmî meclis-i şer‘-i şerîf-i enverde merhûm Benli Ahmed Ağa zevcesi Fâtıma nâm sâhibetü’l-hayrın nukūd-ı mevkūfesine bi’l-fi‘il mütevellî olan hâfızu hâze’l-kitâb Abdullah Efendi b. Ali Efendi mahzarında ikrâr ve takrîr-i kelâm edip karye-i mezbûrede vâki‘ lede’l-ahâlî ve’l-cîrân ma‘lûmü’l-hudûd bir bâb menzil ve mukābilinde vâki‘ bir bâb mahzen ve çeşme kurbünde vâki‘ lede’l-ahâlî ve’l-cîrân ma‘lûmü’l-hudûd bir kıt‘a bahçe ve yine karye-i mezbûre sınırı dâhilinde vâki‘ lede’l-ahâlî ve’l-cîrân ma‘lûmü’l-hudûd Luzec nâm mevki‘de vâki‘ bir kıt‘a kürûmî mülk bağımı cümle tevâbi‘ ve levâhıkı ile mütevellî-i mezbûr Abdullah Efendi’ye bi-safkatin vâhidetin iki yüz on guruşa bi-tarîkı’l-istiğlâl bey‘ ve teslîm ol dahi yedinde olan mâl-ı vakf-ı mezbûr ile ber-vech-i muharrer iştirâ ve kabz ve kabûl eyledikden sonra semeni olan meblağ-ı mezbûr iki yüz on guruşu mütevellî-i mezbûr yedinden tamamen ahz u kabz eyledim dedikde gıbbe’t-tasdîkı’l-mer‘î mütevellî-i merkūm Abdullah Efendi zikri mürûr eden menzil ve mahzen ve bahçe ve bağı ba‘de’t-tahliyyeti’ş-şer‘iyye ve’t-tekābuzi’l-mer‘î târih-i kitâbdan bir sene tamamına değin yirmi altı guruşa bana îcâr ve teslîm ben dahi ber-vech-i muharrer istîcâr ve kabz ve kabûl eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 28 min-Cumâdelûlâ sene 1121<br><br>Şuhûdü’l-hâl: Ömer Efendi b. Şükrullah, Abdulkādir Efendi b. Şa‘ban, Hâfız Mehmed Efendi b. Ramazan Münâdî, el-Hâc Mustafa b. Sefer sâkin-i Marmara, Mustafa Çelebi b. Abdülgani Marmara’dan, Süleyman Çelebi b. Sinan, Mustafa Beşe b. Sinan, Ahmed Çelebi b. Mehmed Ağa, Mustafa Çelebi b. Şa‘ban ve gayruhum mine’l-huzzâr.<br><br>Aci Pelaş v. Yanaki.</p>          <br><a title="Önceki sayfa" style="text-decoration:none" href="./ayrmetin.php?idno=4566"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4568"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b285"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o626"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>