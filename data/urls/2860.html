﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 440<br>Hüküm no: 542<br>Orijinal metin no: [99b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Bayram Ağa’nın Ali Zâid’deki alacağının varislerince tahsil olunması</b><br><br>Vilâyet-i Anadolu’da Çine kazâsına tâbi‘ karye-i Çine ahâlîsinden olup bundan akdem Mısır Beylerbeyisi iken vefât eden merhûm Ali Paşa’nın silahdârı olup Mısır’dan gelir iken mahrûse-i Şam-ı şerîfe tâbi‘ kasaba-i Kuteyfe’[de] vefât eden Ağa b. Sarı Mehmed’in verâseti vâlidesi Hadîce bt. Ahmed ve li-ümmin karındaşları Mustafa ve Mihri nâm sagīrlere ve li-ebeveyn er karındaşı Süleyman’a münhasıra olduğu şer‘an mütehakkık oldukdan sonra mezbûr Süleyman asâleten ve merkūme Hadîce’nin tarafından vekîli ve sagīrân-ı mezbûrân Mustafa ve mehri’nin kıbel-i şer‘den mansûb vasîleri olan Halil Efendi b. Mustafa nâm kimesne vekâleten ve vesâyeten meclis-i şer‘-i şerîfde mahmiye-i İstanbul’da Üsküblü mahallesi ahâlîsinden olup hâlâ diyâr-ı Mısır’da medîne-i Reşid’de ticâret üzere olan Ali Zâid b. Selame nâm kimesne tarafından husûs-ı âti’l-beyâna vekîl olup vekâleti bi-mâ-hüve tarîkı’s-sübût şer‘an sâbite olan işbu râfi‘ü’l-kitâb Abdurrahman Çelebi b. Abdüddeyyan nâm kimesne mahzarında her biri ikrâr ve takrîr-i kelâm edip müteveffâ-yı mezbûrun cihet-i karzdan müvekkil-i mezbûr Ali Zâid zimmetinde elli bin para hakkı olmağla vekîl-i mezbûr müvekkili malından meblağ-ı mezbûr elli bin parayı bize def‘ ü teslîm biz dahi yedinden tamâmen ahz u kabz eyledik. Min-ba‘d meblağ-ı mezbûr elli bin paradan müvekkil-i mezbûr Ali Zâid zimmetinde bir akçe ve bir habbe bâkī kalmadı dediklerinde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 3 min-Ramazan sene [10]81.<br><br>Şuhûdü’l-hâl: Es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=2859"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2861"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b440"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o524"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>