﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 143<br>Hüküm no: 109<br>Orijinal metin no: [21a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Lazari v. Takan ile Yorgi v. Harlem’in gedik hisselerini Vasil ve Lefter’e sattıkları</b><br><br>Bakkāl<br><br>Âsitâne-i seniyye’de vâki‘ bakkāl tâifesinden Lazari v. Takan ve Yo[r]gi v. Harlem nâm zimmîler meclis-i şer‘-i hatîrde yine tâife-i mersûmeden işbu hâmileyü’r-rakīm Vasil v. İspir ve Lefter v. Yani nâm zimmîler muvâcehelerinde her biri ikrâr-ı tâm ve takrîr-i kelâm edip mahmiye-i mezbûrede Kanlıfırın nezdinde kafesçi ve doğramacı dükkânları beynlerinde kâin ( ) denmekle arîf bir bâb bakkāl dükkânı derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibârıyla kırk sehmi Yorgi zimmînin ve mâ‘adâ kırkar sehmden seksen sehmi akd-i âti’z-zikrin sudûruna değin bizim bâ-hüccet-i şer‘iye yedimizde iştirâken mülkümüz olmağla gedik-i mezkûrdan biz ber-minvâl-i muharrer mâlikler olduğumuz hisse-i mezkûremizi tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ve müşterekimiz mersûmun izniyle mersûmân Vasil ve Lefter zimmîlere ale’l-iştirâki’s-seviyy iki yüz elli guruşa bey‘ ü temlîk ve vech-i lâyıkı üzere teslîm eylediğimizde onlar dahi ber-minvâl-i meşrûh iştirâken iştirâ ve temellük ve tesellüm ve kabz ve kabûl edip ve semen-i mezkûr iki yüz elli guruşu bize tamâmen def‘ ü teslîm ve biz dahi yedlerinden bi’t-tamâm ve’l-kemâl ahz u kabz etmemizle mebî‘-i mezkûrun tağrîr ve gabnine müte‘allika âmme-i da‘vâdan tara <<feynde>> feynden her birimiz âharın zimmetini kabûlü hâvî ibrâ-i âm ile ibrâ ve iskāt eyledik ba‘de’l-yevm hisse-i mezkûrede bizim aslâ ve kat‘â alâka ve medhalimiz kalmayıp müşteriyân-ı mersûmân Vasil ve Lefter zimmîlerin mülk-i müşterâları ve hakk-ı sırfları olmuşdur dediklerinde gıbbe’t-tasdîki’ş-şer‘î mâ vaka‘a bi’t-taleb ketb olundu.<br><br>Fi’l-yevmi’l-hâmis min-Zilhicceti’ş-şerîfe li-sene sitte ve erba‘în ve mi’eteyn ve elf.<br><br>Şuhûdü’l-hâl: Pazarbaşı Süleyman Ağa, Bölükbaşı Abdi Çelebi ve gayruhum.<br><br>Kabzımâl Sava, Yazıcı Yani, <<Usta>> Ustabaşı Kiryako, Ustabaşı İstefan.</p>          <br><a title="Önceki sayfa" style="text-decoration:none" href="./ayrmetin.php?idno=34286"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34288"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b143"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o543"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>