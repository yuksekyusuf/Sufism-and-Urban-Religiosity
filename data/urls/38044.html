﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 308<br>Hüküm no: 239<br>Orijinal metin no: [55a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tütüncü Ali’nin vefat eden Attar Ali’de alacağı olduğu</b><br><br>Kezâlik akd-i meclis-i şer‘-i şerîf ettikde mahmiye-i mezbûre[de] Unkapanı sûkunda mütemekkin bâ‘isü’l-kitâb Duhânî el-Hâc [Ali] b. Mustafa meclis-i ma‘kūd-ı mezkûrda müteveffâ-yı mezbûrun bâ-hüccet-i şer‘iyye vasiyy-i muhtârı olmağla tereke-i hâzırasına bi’l-vesâye vâzı‘ü’l-yed olan Berber Mehmed Çelebi b. Ali mahzarında üzerine da‘vâ ve takrîr-i kelâm edip müteveffâ-yı mezbûr Attâr el-Hâc Ali b. Ali b. Abdullah zimmetinde işbu yedimde olan temessük mûcebince yedinden müşterâ ve makbûz vezn ve kıymeti beynimizde ma‘lûm Yenice duhânı bahasından ba‘de-külli’l-hesâb yirmi iki bin iki yüz kırk akçe hakkım olup hattâ müteveffâ-yı mezbûr hayâtında fevtinden üç gün mukaddem meblağ-ı merkūm cihet-i mezbûreden zimmetinde bana vâcibü’l-edâ deyni olduğunu huzûr-ı Müslimînde ikrâr ve işhâd dahi edip kable’l-edâ fevt olmağla tereke-i kāsırasından taleb ederim, suâl olunup alıverilmek matlûbumdur dedikde gıbbe’s-suâl vasiyy-i mezbûr cevâbında terekeye bi’l-vesâye vaz‘-ı yedini ikrâr lâkin müdde‘î-i mezbûrun ber-vech-i muharrer müdde‘âsını inkâr edicek, müdde‘î-i mezbûrdan müdde‘âsına beyyine taleb olundukda udûl-i ahrâr-ı ricâl-i Müslimînden mahâlle-i mezbûre sükkânından es-Seyyid Ahmed Efendi b. es-Seyyid Ali ve Ali Ağa b. İbrahim li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd fi’l-hakīka müteveffâ-yı mezbûr Attâr el-Hâc Ali b. Ali b. Abdullah hâl-i hayâtında fevtinden üç gün mukaddem işbu müdde‘î-i mezbûr el-Hâc Ali’ye yedinde olan temessük mûcebince vezn ve kıymeti beynimizde ma‘lûm yedinden müşterâ ve makbûz Yenice duhânı bahasından ba‘de-külli’l-hesâb yirmi iki bin iki yüz kırk akçe zimmetinde vâcibü’l-edâ deynimdir deyü huzûrumuzda ikrâr ve bizi işhâd eyledi, biz bu husûsa ilâ-âhırihî gıbbe’t-tahlîfi’ş-şer‘î mûcebiyle ba‘de’l-hükm mürsel mezbûrân.<br><br>Fi’t-târîhi’l-mezbûr li-seneti’l-merkūme.<br><br>Eş-şâhid[ûn]ü’s-sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=38043"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38045"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b308"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o554"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>