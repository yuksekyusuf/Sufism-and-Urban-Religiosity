﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Tophane Mahkemesi 2 Numaralı Sicil (H. 966-967 / M. 1558-1559)<br>cilt: 43,&nbsp;sayfa: 261<br>Hüküm no: 861<br>Orijinal metin no: [76b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hürrem Voyvoda’nın kölesi Ali ile hizmetkarı Karagöz’ün, Hürrem’in sandığından çaldıkları altınlarla Todora b. Petre’nin evinde yakalandıkları</b><br><br>(...) oldur ki<br><br>Eğriboz sancağında Atina Hâslarına emîn olan Hürrem (....) nâm kimesne kıbelinden husûs-ı kaziyyeye Memi b. Abdullah ve Mustafa b. Yusuf (...) şehâdetleri ile vekâleti sâbit olan Yusuf b. Cafer nâm kimesne mezbûr Hürrem Voyvoda’nın kulu Ali nâm kimesneyi meclis-i şer‘a ihzâr ve mahzarında takrîr-i da‘vâ edip mezbûr Ali ile mezkûr Hürrem Voyvoda’nın ev hizmetkârı Karagöz nâm kimesne Hürrem Voyvoda’nın sandukın açıp yetmiş sekiz bin akçesin alıp gaybet (…) idi haliyâ mezbûr Ali Hâslar muzâfâtından Arnavudköy demek ile (....) de sâkin Todora b. Petre nâm zimmînin evinde buldum keyfiyet-i hâl (...) olunsun dedikde mezbûr Ali’den istifsâr olundukda fi’l-vâki‘ mezbûr (...) efendim olan mezbûr Hürrem Voyvoda’nın sandukın bozup bir deri kesesi (...) kese ve bir siyah kese içinde altın ve akçe aldık ammâ adedlerin bilmeziz zikr olan karyede mezbûr Todora’nın evine iletip işbu Petre b. Yorgi ve karındaşı Gin ve mezbûr Todora ve mezbûr Todora’nın avratı ile cümle dördü bir yerde iken zikr olan keseleri verdiğimizde mezbûre avrat zikr olan deri keseyi sâbıkü’z-zikr iki keseye bölüştürüp akçeyi sandukaya koyup efendiniz gittikden sonra tevzî‘ edelim deyü sakladılar ve mezbûr Karagöz işbu Petre ile İstanbul’a gidip ba‘dehû Petre gelip Karagöz gelmedi nice olduğun bilmezin dedikde mezbûr Petre’den istifsâr olundukda fi’l-vâki‘ mezbûr Ali Karagöz ile bize geldiler akçeyi tutup Todora’ya verdiler ben altın görmedim mezbûr Karagöz ile ben İstanbul’a gelip evvel Galata’ya gidip ben İstanbul’a gittim sonra mezbûr Karagöz’ü bulmadım nice olduğun dahî bilmezin deyü cevâb verdikde mâ vaka‘a.<br><br>Tahrîren fî-evâsıtı Rebî‘ülâhir sene 967.<br><br>Şuhûdü’l-hâl: Sarraf Mustafa, Hasan Ağa, Hasan b. Abdullah, Ramazan b. Hüseyin</p>          <br><a title="Önceki sayfa" style="text-decoration:none" href="./ayrmetin.php?idno=43599"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=43601"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=tph002&bsm=tph002b261"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=tph002&bsm=tph002o270"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>