﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 207<br>Hüküm no: 186<br>Orijinal metin no: [35a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sebzeci esnafının kethüdası olup yaşı ilerleyen Hüseyin Ağa’nın görevini yerine getirmesi için Mustafa Ağa’ya vekalet verdiği</b><br><br>Sebzeci esnâfına kethüdâ vekîli nasbı<br><br>Âsitâne-i seniyye’de vâki‘ sebzeci esnâfının bâ-mukābele-i nân ve bâ-berât-ı âlî kethüdâları el-Hâc Hüseyin Ağa b. Abdullah meclis-i şer‘-i münîrde sâbıkā Tavukçubaşı bâ‘isü’l-vesîka el-Hâc Mustafa Ağa b. Hüseyin mahzarında hâlâ Muhtesib-i İstanbul hâcegân-ı Dîvân-ı hümâyûn’dan Mehmed Emin Faik Efendi tarafından mürsel Çukadârı Mehmed Ağa hâzır olduğu hâlde ikrâr-ı tâm ve takrîr-i kelâm edip ben müsinn ü ihtiyâr olup umûr-ı kethüdâlığı idâreden âciz olmamla umûr-ı kethüdâlığı olageldiği vechile idâre ve rü’yete esnâf-ı merkūmeden zeyl-i hüccetde isimleri mastûr re‘âyânın mültemes ve müntehâb ve muhtârları olan merkūm el-Hâc Mustafa Ağa’yı tarafından vekîl nasb u ta‘yîn ve esnâf-ı merkūmenin maaş nâmıyla bana veregeldikleri mâhiye yüz yirmi beş guruşu esnâf-ı merkūmeden kabz ve şehriye seksen guruşu bana def‘ ü teslîm ve kırk beş guruşunu kendi ücreti’çün umûruna sarfa merkūm el-Hâc Mustafa Ağa’ya emreyledim dedikde ol dahi vekâlet-i mezkûreyi kabûl ve hizmet-i lâzımesini lâyıkı üzere idâre ve rü’yet edip hilâf-ı şer‘-i şerîf ve mugāyir-i kānûn-ı münîf kimesneye rencîde ve remîde etmemek üzere ta‘ahhüd etmeğin mâ hüve’l-vâki‘ bi’l-ibtigā sebt olundu.<br><br>Fî 3 min-S sene 1247<br><br>Şuhûdü’l-hâl: Kethüdâ-i muhzırân Hafız İsmail Ağa, Molla Hüseyin b. Yusuf.<br><br>Koskalı Zaharya, Ketencilerbaşılı Yani, Yiğitbaşı Espiro, Aksaraylı Mitro, Eyüblü Kostandi, Kapan-ı dakīkli Hıristo, Ayasofyalı Kendiro, Balatlı Angeli.</p>          <br><a title="Önceki sayfa" style="text-decoration:none" href="./ayrmetin.php?idno=34363"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34365"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b207"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o529"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>