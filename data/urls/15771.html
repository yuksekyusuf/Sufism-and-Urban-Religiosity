﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 90 Numaralı Sicil (H. 1090 - 1091 / M. 1679 - 1680)<br>cilt: 31,&nbsp;sayfa: 342<br>Hüküm no: 389<br>Orijinal metin no: [58a-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kethüda Hasan Ağa’nın kölesi Süleyman’ı azat etmesi</b><br><br>Düstûr-ı mükerrem müşîr-i müfahham nâzım-ı nizâmü’l-âlem muslih-i mesâlih-i benî Âdem vezîr-i sânî müsâhib-i şehriyârî devletlü ve sa‘âdetlü Mustafa Paşa hazretlerinin kethüdâsı olan umdetü’l-emâcid ve’l-ekârim câmi‘ü’l-mehâmid ve’l-mekârim Hasan Ağa b. ( ) tarafından akd-i âti’l-beyânı ikrâra vekîl olup Mustafa Bey b. Hüseyin ve İbrahim Bey b. Mehmed şehâdetleriyle şer‘an vekâleti sâbite olan fahrü’l-akrân Musa Ağa b. Selim meclis-i şer‘-i şerîfde müvekkil-i müşârün-ileyh Hasan Ağa’ya rıkkını mu‘terif orta boylu Zenciyyü’l-asl işbu râfi‘ü’l-kitâb Süleyman b. Abdullah nâm siyah abd-i memlûkü mahzarında bi’l-vekâle ikrâr-ı tâm ve takrîr-i kelâm edip müvekkilim müşârün-ileyh mevsûf-ı mezbûr Süleyman’ı hasbeten lillâhi te‘âlâ ve hasbeten li rûhi resûlihi’l-mu‘allâ cemî‘ malımdan ifrâz ve i‘tâk ve tahrîr eyledim ba‘de’l-yevm mevsûf-ı mezbûr sâir ahrâr-ı asliyyîn gibi hür olup üzerinde hakk-ı velâdan gayrı hakkım kalmadı dedikde gıbbe’t-tasdîki’ş-şer‘î mâ hüve’l-vâki‘ bi’t-taleb ketb olundu. Fî gurreti Rebî‘ilâhir li sene ihdâ ve tis‘în ve elf.<br><br><br>Şuhûdü’l-hâl: Mehmed Ağa b. ( ) Arpa emîni sâbıkan, Mahmud Ağa b. ( ) Şâtırbaşı, Mehmed Ağa b. Ahmed, Mehmed b. Eyüb.</p>          <br><a title="Önceki sayfa" style="text-decoration:none" href="./ayrmetin.php?idno=15770"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=15772"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp090&bsm=eyp090b342"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp090&bsm=eyp090o676"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>