﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 379<br>Hüküm no: 366<br>Orijinal metin no: [52b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Ramazan Efendi’nin Ayşe bt. Hüseyin’de olan yetmiş üç guruş alacağının varisleri olan çocukları Abdülgafur, Ayşe ve Abide’ye ödenmesi</b><br><br>Mahrûse-i Galata muzâfâtından kasaba-i Tophane’de Mustafa Ağa mahallesinde sâkin iken bundan akdem vefât eden Ramazan Efendi’nin sulbî sagīr oğlu Abdülgafûr ve sagīre kızları Âişe ve Âbide’nin tesviye-i emrlerine vasiyy-i muhtârları olan işbu bâ‘isü’l-kitâb Ali Efendi b. Himmet nâm kimesne meclis-i şer‘-i hatîr-i lâzimü’t-tevkīrde Âişe bt. Hüseyin nâm hâtun mahzarında bi’l-vesâye üzerine da‘vâ ve takrîr-i kelâm edip mezbûre Âişe zimmetinde vasîleri olduğum sıgār-ı mezbûrûnun babalarından intikāl eden emvâlinden seksen beş kıt‘a riyâlî guruş olup meblağ-ı mezbûrun mukaddemâ mezbûre Âişe yedinden on iki riyâlî guruşunu ahz u kabz edip bâkī zimmetinde yetmiş üç kıt‘a riyâlî guruş kalmışdır suâl olunup alıverilmesi murâdımdır dedikde gıbbe’s-suâl mezbûre Âişe vasiyy-i mezbûrun kabzını mu‘terif olduğu on iki riyâlî guruşdan mâ‘adâ sıgār-ı mezbûrûn malından vasiyy-i mezbûra vech-i muharrer üzere zimmetinde yetmiş üç kıt‘a riyâlî guruş dahi olduğunu tâyi‘aten ikrâr ve i‘tirâf etmeğin mûcibiyle meblağ-ı bâkī yetmiş üç kıt‘a riyâlî guruşu vasiyy-i merkūm Ali Efendi’ye edâ ve teslîme mukırre-i mezbûre Âişe’ye tenbîh olunup mâ-hüve’l-vâki‘ bi’t-taleb ketb olundu.<br><br>Hurrire fi’l-yevmi’s-sâdis min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Hasan Çelebi b. Mehmed el-müezzin, Süleyman Beşe b. Abdullah, Osman Beşe b. Abdullah, İsa Bey b. Ahmed, İsmail Çelebi b. Yunus, Osman Beşe çukadâr ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40644"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40646"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b379"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o860"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>