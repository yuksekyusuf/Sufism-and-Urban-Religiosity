﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 219<br>Hüküm no: 161<br>Orijinal metin no: [35b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim ve Abdurrahman’a miras kalan paradan babaları Mehmed’in borç aldığı</b><br><br>Husûs-ı âti’z-zikrin mahâllinde ketb ü tahrîri için savb-ı şer‘-i enverden irsâl olunan Mevlânâ Mehmed Efendi b. İbrahim mahmiye-i İstanbul’da Bezzâzistân-ı atikde vâki‘ mustahfızlara mahsûs odaya varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde mahmiye-i mezbûrede Sarı Bâyezid mahâllesinde sâkine iken bundan akdem vefât eden Hadîce Hatun bt. Abdullah’ın sadrî sagīr oğulları İbrahim ve Abdurrahman’ın babaları ve velîleri el-Hâc Mehmed b. Mustafa meclis-i ma‘kūd-ı mezkûrda sagīrân-ı mezbûrâna tashîhan li’s-sâk vasî ve kayyım nasb olunan bâ‘isü’l-kitâb es-Seyyid el-Hâc Hasan b. Ahmed mahzarında ikrâr ve takrîr-i kelâm edip sagīrân-ı mezbûrânın vâlideleri müteveffât-ı mezbûreden müntakil mâllarından olmak üzere vasiyy-i mezbûr yedinden istidâne ve kabz eylediğim üç yüz yetmiş altı guruş deynimi târîh-i kitâbdan üç yüz altmış bir gün tamâmına değin müeccel ve mev‘ûd vasiyy-i mezbûr yedinden iştirâ ve kabz eylediğim bir kıt‘a Mushaf-ı şerîf hediyesinden dahi otuz sekiz guruş ki cem‘an dört yüz on dört guruş müeccel ve mev‘ûd sagīrân-ı mezbûrân İbrahim ve Abdurrahman’a zimmetimde vâcibü’l-edâ deynimdir dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ba‘dehû ma‘an irsâl olunan el-Hâc İbrahim b. Hüseyin ve Mehmed Çelebi b. Ali ile meclis-i şer‘a gelip alâ-vuku‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 10 min-Cumâdelâhire sene 1143.<br><br>Şuhûdü’l-hâl: el-Hâc Mehmed Ağa b. Mustafa, Ahmed Beşe b. Mehmed, Halil Çelebi b. Osman, el-Hâc Ali b. Abdullah, el-Hâc Şahin b. Abdullah, Mehmed Çelebi b. Ali</p>          <br><a title="Önceki sayfa" style="text-decoration:none" href="./ayrmetin.php?idno=37965"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37967"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b219"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o573"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>