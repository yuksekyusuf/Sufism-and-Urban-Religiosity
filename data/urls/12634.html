﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 138<br>Hüküm no: 195<br>Orijinal metin no: [21b-6]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ümmî bt. Eynehan’ın kızı Hanife bt. Murad’a menzilini sattığı, tasarrufunda bulunan vakfa ait altı kıt‘a çayır ile bir mezraayı devrettiği</b><br><br>Havâss-ı Kostantıniyye tevâbi‘inden Çakmaklı nâm karye sâkinelerinden Ümmî bt. Eynehan nâm hâtun mahfil-i kazâda sadriye kızı Hanîfe bt. Murad kıbelinden husûs-ı âti’z-zikri tasdîke bimâ hüve tarîkü’s-sübût şer‘an [vekîl olan] Murad b. Abdullah mahzarında ikrâr ve i‘tirâf edip karye-i mezbûrede vâki‘ bir cânibi benim mülküme ve bir cânibi İdris Bey mülküne ve bir cânibi a[r]z-ı hâliyeye ve bir cânibi tarîk-i âma müntehî olup beyt-i süflîyi ve cüneyneyi müştemil olan menzili mezbûr[e] kızıma iki bin râyic fi’l-vakt akçeye bey‘-i bâtt-ı sahîh-i şer‘î ile bey‘ edip kabz-ı [semen] ve teslîm-i mebî‘ eyledim ve karye-i mezbûre kurbunda vâki‘ merhûm Sultan Bayezid Hân -aleyhi’r-rahmetü [ve]’r-rıdvân- evkāfı’ndan inde’l-cîrân ma‘lûmetü’l-hudûd iki müd tohuma mütehammil olan altı kıt‘a mezra‘anın ve inde’l-ahâlî ma‘lûmetü’l-hudûd bir kıt‘a çayırımın hakk-ı tasarrufunu evkāf-ı mezbûre mütevellîsi ma‘rifetiyle tefvîz edip mukābelesinde müvekkile-i merkūmenin yedinden bin râyic fi’l-vakt akçe alıp kabz eyledim dedikde mukırra-i merkūmeyi akvâl-i meşrûhasında müvekkil-i mesfûr vicâhen ve şifâhen tasdîk eyledikde mâ vaka‘a vukū‘u üzre gıbbe’t-taleb kayd olundu.<br><br><br>Şuhûdü’l-hâl: İskender Bey b. Abdullah, Ahmed Bey b. Abdullah, Mahmud Bey b. Abdullah er-Râcil, Mehmed b. Abdullah er-Râcil, Mustafa b. Yusuf el-Hâc, Mehmed b. Mustafa, Muharrem b. Mustafa, Rıdvan b. Abdullah, İsmail b. Abdullah el-Cündî </p>          <br><a title="Önceki sayfa" style="text-decoration:none" href="./ayrmetin.php?idno=12633"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12635"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b138"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o237"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>