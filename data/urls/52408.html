﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 110<br>Hüküm no: 98<br>Orijinal metin no: [29a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kazancı Kiryako’nun evini, bahçesini ve tarlalarını sattığı</b><br><br>Fi’l-asl vilâyet-i Anadolu’da Trabzon sancağında Maçka kazâsına tâbi‘ Melianandon nâm karye ahâlîsinden olup mahmiye-i İstanbul’da Sultan Bayezid Câmi‘-i şerîfi kurbünde kazgancı tâifesinden Kiryakor v. Yakom nâm zimmî medîne-i Üsküdar’da meclis-i şer‘-i şerîf-i enverde işbu ashâbü’s-sifr Yani v. Sava ve Kasab? Kostantin v. Praşkova ve Praşkova v. Tanaş ve Gregor? v. Sava ve Vasil v. Sava nâm zimmîler muvâcehelerinde ikrâr ve takrîr-i kelâm edip akd-i âti’z-zikrin sudûruna değin silk-i mülkümde münselik emlâkimden olup karye-i mezbûrede vâki‘ bir tarafdan ırmak ve bir tarafdan Aldıoğlu mülkü ve iki tarafdan tarîk-i âm ile mahdûd bir bâb tahtânî oda ve bir anbâr ve bir samanlık ve bir mikdâr bahçe ve bir mikdâr harman yeri ve bir koruluk ve def‘a bir mikdâr bahçe eşcâr-ı müsmire ve gayr-ı müsmireyi müştemil bir bâb mülk menzilimi tarafeynden îcâb ve kabûlü hâvî bey‘-i bâtt-ı sahîh-i şer‘î ile altmış guruşa mesfûrûn Yani ve Kostantin ve Praşkova ve Gregor ve Vasil nâm zimmîlere ale’l-iştirâki’s-seviyy bey‘ ü temlîk ve mahallinde kabz <<ve>> zabta ve taslît eylediğimde onlar dahi ber-vech-i muharrer iştirâ ve temellük ve kabûl eylediklerinden sonra yine karye-i mezbûre kurbünde vâki‘ tarlalarımı eşcâr-ı müsmire ve gayr-ı müsmireyi hâvî dereden yaylağa varınca beyne’l-ahâlî ve’l-cîrân ma‘lûmü’l-hudûd ve’l-kıt‘a tarlalarımı ve yaylağımı bâ-ma‘rifet-i sâhib-i arz iki yüz guruş bedel mukābelesinde mesfûrûn Yani ve Kostantin ve Praşkova ve Gregor ve Vasil nâm zimmîlere ferâğ ve tefvîz eylediğimde onlar dahi ber-vech-i muharrer tefvîz [tefevvüz] ve kabûl eylediklerinden sonra semeni olan meblağ altmış guruş ile bedel-i merkūm iki yüz guruş ki cem‘an iki yüz altmış guruşu mesfûrûn yedlerinden bi’t-tamâm ve’l-kemâl ahz [u] kabz eyledim ba‘de’l-yevm zikrleri [mürûr] eden menzil-i mahdûd-ı mezkûr ve samanlık ve harman yeri ve bahçeleri ve koruluk mesfûrûnun mülk-i müşterâları ve zikri mürur eden tarlalar ve yaylak hakk-ı müfevvezleri olup benim kat‘â alâka ve medhalim kalmadı keyfe mâ yeşâ’ûn ve yahtârûn mutasarrıf olsunlar dediklerinde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fî 18 min-Zilka‘deti’ş-şerîfe sene 1150<br><br>Şuhûdü’l-hâl: Mehmed Beşe b. Abdullah, Hüseyin Beşe b. Süleyman, Musa Beşe b. Ali, Mehmed Beşe b. Ali, Fındık? Ahmed b. ( ).<br><br>Abram v. Yordan ve Tanaş v. Kostantin, Kiryako [v.] Kostantin, diğer Kiryako v. Artin, Yani v. Sava, Markor v. Yorgo ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=52407"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52409"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b110"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o310"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>