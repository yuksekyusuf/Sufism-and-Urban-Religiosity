﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 422<br>Hüküm no: 420<br>Orijinal metin no: [60b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Merhum Ömer Beşe’nin Ekmekçi Niko ve ortaklarında olan otuz altı bin akçe alacağının varislerine ödenmesi için borçlulara bir ay süre verildiği</b><br><br>Mahmiye-i İstanbul’da Çavuş Mescidi mahallesinde sâkin iken vefât eden Ömer Beşe b. Abdullah’ın verâseti zevce-i metrûkesi Emine bt. Ali nâm hâtuna ve sulbî sagīr oğlu Mehmed’e ve sulbiye sagīre kızları Âişe ve Hadice ve Ümmühani’ye münhasıra olduğu şer‘an zâhir ve mütehakkık oldukdan sonra sıgār-ı mezbûrûnun tesviye-i umûrlarına kıbel-i şerî‘at-i mutahhareden mansûbe vasîleri olan vâlideleri mezbûre Emine Hâtun tarafından husûs-ı âti’z-zikre vekîl olup nehc-i şer‘î ve tarîk-ı mu‘teber-i mer‘î üzere şer‘an vekâleti sâbite olan bâ‘isü’l-vesîka Kasım Beşe b. Ahmed meclis-i şer‘-i hatîrde mahmiye-i mezbûrede At Meydanı kapısı kurbünde ekmekçi fırınında müste’cir olan Niko v. Kiro nâm zimmî muvâcehesinde üzerine da‘vâ ve takrîr-i kelâm edip müteveffâ-yı mezbûr Ömer Beşe hâl-i sıhhatinde mezbûr Niko ile ekmekçilik san‘atından müfâvazaten şerîkleri olan gāibân [ani’l]-meclis Kiro v. Kiso ve Marko v. Yako nâm zimmîlere malından otuz altı bin akçe ikrâz ve teslîm onlar dahi bi’l-iştirâk iktirâz ve kabz eylediklerinden sonra müteveffâ-yı mezbûr meblağ-ı merkūmu kable’l-ahz ve’l-istîfâ vefât etmekle meblağ-ı mezbûr irsen müvekkile-i mezbûre ile sıgār-ı mezbûrûna isâbet ve intikāl etmişidi hâlâ mezbûr Niko’dan suâl olunup takrîri tahrîr olunması matlûbumdur dedikde gıbbe’s-suâl mezbûr Niko cevâbında fi’l-vâki‘ ben şerîklerim gāibân-ı mezbûrân ile hayâtında müteveffâ-yı mezbûrdan otuz altı bin akçe iktirâz ve kabz edip meblağ-ı mezbûr zimmetimizde verese-i merkūmûna lâzimü’l-edâ deynimizdir deyu bi-tav‘ihî ikrâr ve i‘tirâf eyledikden sonra vekîl-i mezbûr Kasım Beşe mezbûr Niko mahzarında iâde-i kelâm ve bast-ı merâm edip mezbûr Niko’nun hâlâ meblağ-ı mezbûr otuz altı bin akçeyi edâya iktidârı olmamağla istimhâl etmeğin ben dahi vekâletim hasebiyle târih-i kitâbdan otuz gün tamâmına değin meblağ-ı mezbûru merkūm Niko’ya te’cîl ol dahi kabûl eyledikden sonra mezbûr Niko ile şerîkleri gāibân-ı mezbûrânın müste’cir oldukları fırınlarına müte‘allika müteveffâ-yı mezbûr Ömer Beşe’de temessükleri olup hîn-i vefâtında zikr olunan temessükleri müteveffâ-yı mezbûrun karındaşı Hasan Beşe ahz u kabz etmişidi halaben ol temessükleri ahz u kabz eden mezbûr Hasan Beşe nâm kimesneden mezbûr Niko’ya alıvermeğe ta‘ahhüd eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’t-tâsi‘ aşer min-Zilka‘deti’ş-şerîfe li-sene seb‘a ve sittîn ve elf.<br><br>Şühûdü’l-hâl: Mustafa Çavuş b. Mehmed el-mübâşir, Mustafa Efendi el-kâtib, Ramazan Efendi, Osman Beşe çukadâr, İbrahim Bey el-cündi ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=40698"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40700"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b422"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o852"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>