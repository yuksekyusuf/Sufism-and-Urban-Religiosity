﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 305<br>Hüküm no: 270<br>Orijinal metin no: [70a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma Hatun’un eşi Ahmed Çelebi’den muhalaa usulüyle boşanması</b><br><br>Mahmiye-i İstanbul’da Debbâğ Yunus mahâllesi sâkinelerinden Fâtıma Hatun bt. Mehmed Efendi zâtı ma‘rifet-i şer‘iyye ile ârifân İbrahim Efendi b. Mehmed ve Mehmed Çelebi b. Süleyman ta‘rîfleriyle mu‘arrefe oldukdan sonra mahmiye-i mezbûrede meclis-i şer‘de zevc-i dâhili işbu râfi‘ü’l-vesîka Ahmed Çelebi b. el-Hâc İsmail mahzarında bi-tav‘ihâ ikrâr ve takrîr-i kelâm edip zevcim mezbûr Ahmed Çelebi ile beynimizde hüsn-i zindegânemiz olmamağla zimmetinde mütekarrir ve ma‘kūdün-aleyh olan otuz guruş mehr-i müeccelimden ve nafaka-i iddet-i ma‘lûmem ve meûnet-i süknâmdan fâriğā olup ve mehr-i mu‘accel olmak üzere kable’d-duhûl bana medfû‘u olan yirmi guruşu kendüye red etmek üzere hul‘ eylediğimde ol dahi hul‘-ı mezbûru kabûl ve meblağ-ı merkūm yirmi guruşu kendüye def‘ ü teslîm ol dahi yedimden tamâmen ahz u kabz eylediğinden sonra hukūk-ı zevciyete müte‘allıka âmme-i da‘vâ ve kâffe-i mutâlebâtdan ben mezbûr Ahmed Çelebi’nin zimmetini ibrâ ve iskāt edip mezbûr Ahmed Çelebi dahi benim zimmetimi ibrâ ve iskāt eyledi. Ba‘de’l-yevm birbirimiz ile aslâ da‘vâ ve nizâ‘ımız yokdur dedikde, gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fî 7 min-Rebî‘ülâhir sene 1116.<br><br>Şuhûdü’l-hâl: Mehmed b. Mehmed, Abdülbaki Çelebi b. Mahmud, Mustafa Çelebi b. Halil, Süleyman Çelebi b. Abdullah, Mehmed b. İsmail, Mustafa b. Halil, el-Hâc Hüseyin b. Himmet.</p>          <br><a title="Önceki sayfa" style="text-decoration:none" href="./ayrmetin.php?idno=41799"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41801"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b305"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o623"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>