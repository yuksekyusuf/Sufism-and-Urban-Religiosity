﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 82<br>Hüküm no: 21<br>Orijinal metin no: [3a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nefise Hatun’un boşandığı eşi Seyyid Abdülkerim’de olan alacağının ödenmesi hususunda tenbihte bulunulması</b><br><br>400 guruşa sulh ve tecîl<br><br>Ma‘rûz<br><br>Sâhibe-i arzuhâl zatı mu‘arrefe Nefise bt. Mehmed Emin nâm hatun meclis-i şer‘-i enverde derûn-ı arzuhâlde mezkûrü’l-ism Dîvân-ı hümâyûn çavuşlarından zevc-i dâhili es-Seyyid Abdülkerim Çavuş b. Halil mahzarında mezbûr Abdülkerim Çavuş yetmiş guruş mehr-i müeccel ile zevc-i dâhilim olup hüsn-i mu‘âşeretimiz olmamağla mehr-i mezkûrum ve nafaka-i iddetim üzerlerine ve meûnet-i süknâm dahi kendi üzerime olmak üzere mezbûr ile ba‘de’l-hul‘ ve’l-kabûl mezbûr zimmetinde bâ-temessük karzdan alacağım olan beş yüz guruşdan bâ-tavassut-ı muslihîn dört yüz guruş üzerine ba‘de’s-sulh ve’l-kabûl İstanbul’da Çerâğī Hamza mahallesinde kâin Balcı Vakfı’ndan tasarrufumda olan bir bâb vakıf menzili dahi bâ-re’y-i mütevellî mezbûr Abdülkerim’e ferâğa ta‘ahhüd edip bedel-i sulh-ı mezkûru dahi işbu târih-i i‘lâmdan altmış gün mürûrunda Şevvâli’l-mükerremi’nin on beşinci günü edâ etmek üzere istimhâl etmekle, ben dahi rızâmla imhâl ve tecîl edip meblağ-ı müeccel-i mezkûr dört yüz guruşdan mâ‘adâ ziyâdesine ve hukūk-ı zevciyete ve sâire müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ ve iskāt eyledik deyü ba‘de’l-ikrâr ve’t-tasdîk ibrâdan müstesnâ bedel-i sulh-ı müeccel-i mezkûr dört yüz guruşu ecel-i mezkûr hulûlünde müdde‘iye-i mezbûreye edâ ve teslîme mezbûr Abdülkerim Çavuş ta‘ahhüd eylediği İstanbul Mahkemesi’nden huzûr-ı [âlîlerine i‘lâm olundu.]<br><br>Fî 15 Ş sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31428"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31430"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b082"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o670"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>