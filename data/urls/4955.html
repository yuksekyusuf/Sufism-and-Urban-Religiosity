﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 92<br>Hüküm no: 31<br>Orijinal metin no: [6b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi b. Nurullah’ın Mimar Ayas Mahallesi’ndeki ev hissesini Mehmed Kemaleddin Efendi’ye sattığı</b><br><br>Mübâ‘ya‘a<br><br>Husûs-ı âti’l-beyânın mahallinde ketb ü tahrîri için savb-ı şer‘-i enverden bi’t-taleb irsâl olunan Mehmed Efendi b. Nurullah mahmiye-i İstanbul’da Kırk çeşme kurbünde Mi‘mâr Ayas Mahallesi’nde vâki‘ Hadice bt. Abdullah’ın sâkine olduğu menzile varıp zeyl-i vesîkada muharrerü’l-esâmî Müslimîn mahzarlarında akd-i meclis-i şer‘-i nebevî ettikde zâtı el-Hâc İsmail b. Abdullah ve Süleyman Efendi b. Osman ta‘rîfleriyle mu‘arrefe olan mezbûre Hadice Hatun meclis-i ma‘kūd-ı mezkûrda fahrü’l-müderrisîni’l-kirâm Mehmed Kemaleddin Efendi b. el-müvellâ el-merhûm el-mağfûr Sunullah Efendi mahzarında ikrâr ve takrîr-i kelâm edip akd-i âti’z-zikrin sudûruna değin üç sehm i‘tibârı ile bir sehm-i şâyi‘i Muammere nâm hatun mülkü ve bir sehm-i şâyi‘-i âharı mûmâ-ileyh Mehmed Kemaleddin Efendi mülkü ve bir sehm-i şâyi‘-i âharı dahi benim mülk ve hakkım olup mahalle-i mezbûrede vâki‘ bir tarafdan es-Seyyid Mehmed nâm kimesne veresesi menzili ve bir tarafdan Sahaf Mehmed Efendi menzili ve bir tarafdan Abdülbâki Efendi veresesi menzili ve bir tarafdan tarîk-i âm ile mahdûd fevkānî bir bâb oda ve bir sofa ve tahtânî bir bâb oda [7a] ve bir sofa ve bir bi’r-i mâ ve eşcâr-ı müsmire ve gayr-ı müsmireli bahçeyi müştemil mülk menzinden ber-vech-i muharrer mâlike olduğum bir sehm-i şâyi‘amı tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile mûmâ-ileyh Kemaleddin Efendi’ye yüz guruşa bey‘ ve temlîk eylediğimde onlar dahi iştirâ ve temellük ve kabûl eylediklerinden sonra semeni olan meblağ-ı mezbûr yüz guruşu mütâlebesinden mûmâ-ileyh Kemaleddin Efendi’nin zimmetini ibrâ-i âmm-ı kātı‘u’n-nizâ‘la ibrâ ve iskāt eyledim. Fîmâ-ba‘d menzil-i mahdûd-ı mezkûrda olan bir sehm-i şâyi‘am mûmâ-ileyh Kemaleddin Efendi’nin mülk-i müşterâsı olup benim kat‘â alâka ve medhalim kalmamışdır dedikde gıbbe’t-tasdîkı’ş-şer‘î vâki‘ hâli mezbûr Mehmed Efendi mahallinde ketb ü tahrîr edip ba‘dehû ma‘an ba‘s olunan Mehmed b. Ali ve Ömer b. Ahmed ile meclis-i şer‘a gelip alâ-vukū‘ihî inhâ ve takrîr etmeğin mâ-hüve’l-vâki‘ bi’t-taleb ketb olundu.<br><br>Fî 25 Safer sene [1]143.<br><br>Şuhûdü’l-hâl: İbrahim Ağa b. Ali Efendi, Rüstem Ağa b. Abdullah, İmâm Mehmed Efendi b. Mahmud, Molla Hüseyin b. Muslu, Mustafa Ağa b. Salih, Halil Ağa b. Abdullah, el-Hâc İsmail b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=4954"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4956"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b092"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o757"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>