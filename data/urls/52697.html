﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 403 Numaralı Sicil (H. 1154-1155 / M. 1740-1742)<br>cilt: 70,&nbsp;sayfa: 92<br>Hüküm no: 95<br>Orijinal metin no: [16a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arslan ismiyle tanınan Yahudi Yuda’nın vefat eden Osman’a olan borcunu ödediği</b><br><br>Ma‘rûz;<br><br>Derûn-ı arzuhâlde mezkûr Bulgurlu karyesinden müteveffâ el-Hâc Osman’ın veresesi dîvân-ı âlîlerinde İbrahim Çavuş kulları mübâşeretiyle ba‘de’t-terâfu‘ Üsküdar’a havâle olundukdan sonra müteveffâ-yı mezbûrun verâseti sulbî kebîr oğulları Mehmed ve Ali’ye ve sulbiye kebîre kızı Fâtıma’ya münhasıra olduğu şer‘an tahakkukundan sonra kendi nefsinden asıl ve karındaşı Ali tarafından vekîl-i sâbitü’l-vekâlesi Mehmed asâleten ve vekâleten derûn-ı arzuhâlde mezkûr hasmı Yuda nâm-ı diğer Arslan nâm Yahûdî tarafından ber-vech-i âtî sâbitü’l-vekâle vekîli olan Mayer nâm Yahûdî ile mürâfa‘a-i şer‘-i şerîf olundukda bin yüz kırk iki senesi târihiyle müverrah tezkirede tahrîr olunduğu vech üzere yaş üzüm semeninden üç yüz kırk guruş hakkı olup babamız müteveffâ-yı mezbûrun hesâbına dâhil olmayıp müvekkil-i merkūm Yuda’dan kable’l-ahz fevt olmağla hisse-i irsiye-i ma‘lûmemi bi’l-asâle ve bi’l-vekâle taleb ederim deyü da‘vâ ettikde vekîl-i mezbûr cevâbında bin yüz kırk altı târihiyle müverrah hüccet-i şer‘iyye mûcebince altı yüz guruş hesâbımıza dâhil olup ol vechle müteveffâ-yı mezbûr hayatında ahz ü istifâ eylediğini nâtık i‘tâ eylediği hüccet-i şer‘iyyenin zeylinde isimleri mastûr olup lede’t-tezkiye adâletleri zâhir İsmail b. Hasan ve Mustafa b. Hasan nâm kimesneler şehâdetleriyle mazmûn-ı hücceti vech-i şer‘î üzere isbât etmeğin mûcebince müdde‘î-i mezbûr bî-vech mu‘ârazadan men‘ olunduğunu ber-mûceb-i fermân-ı âlî mübâşirleri iltimâsıyla huzûr-ı âlîlerine i‘lâm olundu.<br><br>Fî 12 Cumâdelâhire sene [1]154</p>          <br><a title="Önceki sayfa" style="text-decoration:none" href="./ayrmetin.php?idno=52696"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52698"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk403&bsm=usk403b092"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk403&bsm=usk403o293"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>