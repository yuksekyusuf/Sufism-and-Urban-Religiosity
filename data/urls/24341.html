﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 193<br>Hüküm no: 236<br>Orijinal metin no: [25b-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kâtib Bâli Vakfı’na ait evin tamir şartıyla Hüseyin Çelebi’ye kiralanması</b><br><br>Mahmiye-i İstanbul’da merhûm Kâtib Bâli vakfına bi’l-fi‘il mütevellî olan fahrü’l-eşbâh Ali Bey b. Abdullah meclis-i şer‘de takrîr-i kelâm edip, merhûm-ı mezbûrun vakfından mahmiye-i mezbûrede Kızıltaş mahallesinde vâki‘ bir tarafı Mehmed Çavuş b. Abdullah mülkü ve bir tarafı vakf-ı mezbûr ve iki tarafı Ali Ağa mülkü ile mahdûd olan menzil mürûr-ı eyyâm gürûr-ı şuhûri a‘vâm ile harâb ve sakf ve çardağı mâil-i turâb olup, cânib-i vakıfda ta‘mîrine müsâ‘ade olmayıp, ihmâl olunduğu takdîrce arsa-i hâliye kalması mukarrerdir, kıbel-i şer‘den ehl-i hibre ile üzerine varılıp nakz-ı takvîm ve arsasının ne mikdâr mukāta‘aya tahammülü vardır ketb ve terkīm olundukdan sonra, icâre-i mu‘accele ve müeccele ile âhara îcâr etmek murâdımdır dedikde, savb-ı şer‘den mefharü’l-mülâzımîn Mevlânâ İsmail Efendi b. Ömer ve hâssa mi‘mârlardan Ali Bey b. Abdullah irsâl olunup, ol dahi zeyl-i kitâbda mastûrü’l-esâmi olan Müslimîn ile mahall-i mezbûra varıp nazar ettiklerinde, fi’l-hakīka menzil-i mezbûr harâb olup, kābil-i süknâ olmadığı müşâhid olmağın, mi‘mâr-ı mezbûr nakzına ba‘de’l-mesâha on bir bin dört yüz altmış akçe takdîr-i bahâ ve ta‘yîn-i kıymet eyleyip, arsasını dahi mesâha ettikde bi hesâb-ı şatrancî iki yüz yirmi beş zirâ‘ olup, her sene yüz elli akçe mukāta‘adan ziyâdeye tahammülü yokdur deyû sâir ehl-i vukūf Müslimîn ittifâkıyla haber verildikden sonra mütevellî-i mezbûr, menzil-i mezkûrı cümle tevâbi‘ ve levâhıkıyla mahalle-i mezbûra sâkinelerinden fahrü’l-muhadderât zahrü’l-muvakkarât Bâdıreftâr Hâtun bt. Abdullah tarafından husûs-ı âti’z-zikre vekîl olup, nehc-i şer‘î üzre mezbûreyi ma‘rifet-i şer‘iyye ile ârifeyn olan Receb Bey b. Veli el-cündî ve Mustafa b. Kurd er-râcil şehâdetleri ile şer‘an vekâleti sâbite olan fahrü’l-a‘yân Hüseyin Çelebi b. Abdi’ye otuz bin akçeye icâre-i mu‘accele ve her sene yüz elli akçe icâre-i müeccele ile târih-i kitâbda îcâr edip, ol dahi müvekkilesi için istîcâr ve kabûl ettikde, zikr olunan otuz bir bin akçeyi mütevellî-i mezbûr vakıf için yedinden ahz u kabz edip akd-i îcâre tamam oldukdan sonra mütevellî-i mezkûr müste’cir-i merkūmeye arsa-i mesfûre üzerine kendü mâlıyla mülkü olmak üzre mücerred ebnâya izin verdikde, vâki‘ hâli mevlânâ-yı müşârun-ileyh mahallinde tahrîr ve mahfil-i kazâda ihbâr ve takrîr edip, ihbârı mevki‘-i kabûlde vâki‘ olmağın, kıbel-i şer‘den dahi minvâl-i muharrer üzre izn-i şer‘î verilip, mâ hüve’l-vâki‘ gıbbe’t-taleb ketb olundu. Hurrire fi’l-yevmi’l-ışrîn min şehri Rebî‘ilâhir li sene seb‘a ve ışrîn ve elf.<br><br><br>Şuhûdü’l-hâl: Pervâne Ağa b. Abdullah, Hüseyin Ağa b. Mehmed el-müteferrika, Ahmed Ağa b. Hüseyin, Süleyman Bey b. Abdullah, Ferruh Bey b. Abdullah, Abdullah b. Ferruh, İbrahim b. Ahmed, el-Hâc Emrullah en-nüvvâb, Piyâle Bey b. Abdullah ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24340"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24342"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b193"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o571"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>