﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 840<br>Hüküm no: 633<br>Orijinal metin no: [143a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Abdullah’ın, merhum Mehmed Reis’in azatlı kölesi olduğu varislerin kölelik iddialarının reddedildiği</b><br><br>İşbu uzun boylu, açık kaşlı, elâ gözlü, Eflakiyyüˈl-asl bâ‘isüˈl-kitâb Mustafa b. Abdullah meclis-i şer‘de mahmiye-i Galata muzâfâtından kasaba-i Kasımpaşaˈda Bedreddin Bey mahallesinde sâkin iken bundan akdem vefât eden Mehmed Reis b. Mustafa Bey verâseti zevce-i metrûkesi Fatma bt. Abdullah ile sadrî kızları Hadîce ve Emine ve Havva nâm sagīrelere ve li-ebeveyn kız karındaşı Mümine nâm hatunˈa münhasıra olduğu şer‘an zâhir ve müte‘ayyin oldukdan sonra sagīrân-ı mezbûrânın kıbel-i şer‘den mansûb vasîleri olan Musa Çelebi b. Ali ile mezbûre Mümineˈnin vekîl-i müsecceli olan Ömer Ağa b. Ahmed mahzarlarında üzerlerine da‘vâ ve takrîr-i kelâm edip ben müteveffâ-yı mezbûrun abd-i memlûku olup mülkünde olduğum hâlde târih-i kitâbdan üç buçuk sene mukaddem huzûr-ı Müslimînˈde kendüye dört sene hizmet etmeğin üzere beni kitâbete kat‘ edip ba‘dehû ben dahi üç buçuk [sene] kendüye hizmet ettiğimden sonra vefât edip hâlâ altı ay hizmetim bâkī kalmağla zikrolunan altı ay hizmetim edâdan sonra hür olurken mezbûr inkâr-ı rık olmak üzere vaz‘-ı yed murâd ederler suâl olunup sebîlim tahliye olunması murâdımdır dedikde gıbbeˈs-suâl veˈl-inkâr isre-talebiˈl-beyyine udûl-ı ricâlden Mehmed b. Hızır ve Hızır b. Mahmud nâm kimesneler li-ecliˈş-şehâde meclis-i şer‘de hazır olup gıbbeˈl-istişhâd fiˈl-hakīka müteveffâ-yı mezbûr târih-i kitâbdan üç buçuk sene mukaddem huzûrumuzda kendüye dört sene hizmet etmek üzere mezbûr Mustafa beni kitâbete kat‘ eyledikden sonra merhûm Mustafa dahi üç buçuk sene müteveffâ-yı mezbûra hizmet edip altı ay dahi verese-i mezbûreye hizmetden sonra sâir ahrâr gibi oldu biz bu husûsda şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde ba‘de ri‘âyet-i şerâ’itiˈl-kabûl şehâdetleri makbûle oldukdan sonra mûcebiyle ba‘deˈl-hükm vasî-i mezbûr Musa Çelebi ve Ömer Ağa meclis-i şer‘de merkūm Mustafa mahzarında her biri ikrâr edip mezbûr Mustafaˈnın mârrüˈz-zikr altı ay hizmeti mukābelesinde yedinden on bir esedî guruş verip vesâyeten ve vekâleten alıp kabz edip sâir ahrâr gibi hür olmuşdur mezbûr sagīrân-ı mezbûrân ile merkūmetân Fatma ve Mümineˈnin merkūm Mustafa üzerine hak ve alâkaları kalmadı dedikde gıbbeˈt-tasdîkiˈl-mu‘teber mâ vaka‘a biˈt-taleb ketb olundu.<br><br>Fiˈs-sâlis veˈl-işrîn min-Cumâdelâhire li-sene hamse ve semânîn ve elf.<br><br>Şuhûdüˈl-hâl: es-Sâbıkūn</p>          <br><a title="Önceki sayfa" style="text-decoration:none" href="./ayrmetin.php?idno=21696"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21698"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b840"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o885"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>