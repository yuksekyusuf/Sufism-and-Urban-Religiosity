﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 251<br>Hüküm no: 188<br>Orijinal metin no: [42a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Patrona Halil’in gasbettiği kölenin sahibine iadesi</b><br><br>Husûs-ı âti’l-beyanın mahâllinde istimâ‘ ve tahrîri için bi’l-iltimâs savb-ı şer‘-i enverden Mevlânâ Mehmed Efendi irsâl olunup ol dahi mahmiye-i İstanbul’da Süleymaniye Câmi‘i kurbünde Ağakapısı’nda vâki‘ yeniçeri beytülmalı emîni olanlara mahsûs odaya varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde mahrûse-i Üsküdar mahâllâtından Doğancılar mahâllesi ahâlîsinden işbu bâ‘isü’l-kitâb Hancı Mustafa Beşe b. Abdullah meclis-i ma‘kūd-ı mezkûrda Dergâh-ı âlî yeniçerilerinin on yedi bölük odası neferâtından olup oda-i mezbûrede sâkin iken bundan akdem vefât eden Patrona Halil Beşe b. Abdullah’ın zâhirde vâris-i ma‘rûfu olmayıp terekesi cânib-i beytülmala âid olmağın tâife-i mezbûrenin beytülmallarını kabza memûr olmağla terekesine bi’l-emâne vâzı‘ü’l-yed, husûmet ve redd-i cevâba kıbel-i şer‘den mezûn olan bi’l-fi‘il beytülmal emîni fahrü’l-akrân Ahmed Ağa b. Abdullah mahzarında üzerine da‘vâ ve takrîr-i kelâm edip müteveffâ-yı mezbûr Patrona Halil Beşe b. Abdullah b. Abdullah târîh-i fevtinden kırk gün mukaddem bana rıkkını mu‘terif işbu açık başlı, elâ gözlü, orta boylu, Acemiyyü’l-asl, Müslimetü’l-millet Selim nâm gulâmı mülkümde olduğu hâlde huzûr-ı Müslimînde yedimden [42b] gasb edip mevsûf-ı mezbûru kable’l-ahz fevt olmağla terekesinden taleb ederim suâl olunup alıverilmesi matlûbumdur dedikde gıbbe’s-suâl emîn-i mezbûr cevâbında gulâm-ı merkūma terekeden olmak üzere bi’l-emâne vaz‘-ı yedini ikrâr ve müdde‘î-i mezbûrun müdde‘âsını inkâr edicek müdde‘î-i mezbûrdan müdde‘âsına beyyine taleb olundukda udûl-i ahrâr-ı Müslimînden olup zikr olunan Doğancılar mahâllesi ahâlîsinden Ahmed Çelebi b. Ali ve Halil Çelebi b. Mustafa li-ecli’ş-şehâde meclis-i ma‘kūd-ı mezkûra hâzırân olup isre’l-istişhâd fi’l-hakīka müteveffâ-yı mezbûr Patrona Halil Beşe b. Abdullah b. Abdullah târîh-i fevtinden kırk gün mukaddem müdde‘î-i mezbûra rıkkını mu‘terif işbu açık başlı elâ-gözlü orta boylu Acemiyyü’l-asl Müslimetü’l-millet Selim nâm gulâm müdde‘î-i mezbûrun mülkünde olduğu hâlde huzûrumuzda yedinden gasb eyledi, biz bu husûsu bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebiyle ba‘de’l-hükm vâki‘ hâli mevlânâ-yı mezbûr mahâllinde tahrîr ba‘dehû ma‘an mürsel Ahmed b. Hasan ve Mehmed b. Abdullah ile meclis-i şer‘a gelip alâ-vuku‘ihî inhâ ve takrîr etmeğin mâ-vaka‘a bi’t-taleb ketb olundu.<br><br>Fî 11 min-Cumâdelâhire sene 1143.<br><br>Şuhûdü’l-hâl: Mehmed Efendi b. Ali, Hasan Ağa b. Receb, Hüseyin Ağa b. Mehmed, İsmail Efendi b. (°)</p>          <br><a title="Önceki sayfa" style="text-decoration:none" href="./ayrmetin.php?idno=37992"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37994"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b251"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o567"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>