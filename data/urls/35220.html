﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 122<br>Hüküm no: 82<br>Orijinal metin no: [19a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Beytülmal emini Mehmed Çavuş’un Abdülkerim Bey üzerine açtığı davadan men olunduğu</b><br><br>Mahrûse-i İstanbul’da beytü’l-mâl-i hâssaya bi’l-fi‘il emîn olan fahrü’l-akrân Mehmed Çavuş b. Hüseyin meclis-i şer‘-i şerîfde mahrûse-i mezbûrede Elvanoğlu mahallesinde bundan esbak vefât eden merkūm Âişe Hatun bt. Mustafa’nın verâseti zevci Ömer Ağa b. Abdullah Dilsiz’e ve sagīr oğlu Mehmed b. Cafer’e münhasıra olup sagīr-i merkūm Mehmed’in tesviye-i umûru için kıbel-i şer‘-i şerîfden mansûb vasîsi olan Abdülkerim Bey b. Abdullah mahzarında takrîr-i merâm edip müteveffâ-yı mezbûre Âişe Hatun’un cümle-i muhallefâtından olup mahalle-i merkūmede vâki‘ lede’l-cîrân ma‘lûmü’l-hudûd ve’l-müştemilât mülk menzilin rub‘u zevci ve vârisi ve kendiden sonra vefât edip zâhirde vâris-i ma‘rûfu olmayan mezbûr Ömer Ağa’nın hakk-ı mevrûsu iken vasîyy-i merkūm Abdülkerim Bey bi-gayrı vech-i şer‘î vaz‘-ı yed etmişdir menzil-i merkūmun rub‘u beytü’l-mâl-i mersûm için zabt olmasın taleb ederin suâl olunsun dedikde gıbbe’s-suâl vasîyy-i merkūm Abdülkerim Bey cevâb verip fi’l-hakīka menzil-i mahdûd-ı mersûmun rub‘u müteveffâ-yı mezbûre Âişe Hatun’un zevci mezbûr Ömer Ağa’nın hakk-ı mevrûsu idi lâkin mezbûr Ömer Ağa hâl-i hayatında ve kemâl-i akl ve sıhhatinde menzil-i merkūmda olan rub‘ hisse-i şer‘iyesin kelâmı makāmına kāim olan işâreti ile tehârüc vechi üzere on beş bin akçeye sulh edip meblağ-ı merkūm on beş bin akçeyi benim yedimden kabz ve tesellüm etdikde menzil-i mezkûr ve sâir muhallefât sagīr-i mezbûr Mehmed’in mülk-i mahzıdır bi-vechin mine’l-vücûh benim medhalim ve alâkam kalmadı zikr olunan menzile ve sâir muhallefâta müte‘allik da‘vâ ve mutâlebâtdan ibrâ-i âm ile ibrâ eyledim deyü ikrâr eyledim deyü ikrâr etmiş idi dedikde emîn-i merkūm bi’l-külliye inkâr ile mukābele etmeğin mezbûr Abdülkerim Bey’den sıdk-ı makāline beyyine taleb olundukda ahrâr-ı Müslimîn ve sikāt-ı muvahhidînden Mehmed b. Bünyad ve Ali Bey b. Mustafa (…) b. Abdullah ve Mehmed Bey b. Abdullah meclisi-i şer‘-i şerîfe li-ecli’ş-şehâde hâzırûn olup mûmâ-ileyh mahzarında vasîyy-i merkūm Abdülkerim Bey takrîr-i meşrûh ve da‘vâ-yı meşrûhasına mutâbık ve muvâfık edâ-yı şehâdet-i şer‘iye etdiklerinde şehâdetleri gıbbe’t-tezkiye ve’t-ta‘dîl makbûle olup emîn-i müşârün-ileyh da‘vâdan men‘ olundukda mâ-vaka‘a gıbbe’t-taleb kayd-şüd.<br><br>[Tarih yazılmamıştır.]<br><br>Şühûdü’l-hâl: Mehmed Bey b. Abdullah ve Mehmed b. Ramazan ve Mustafa b. Abdullah ve Ferhad b. Abdullah ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=35219"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35221"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b122"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o506"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>