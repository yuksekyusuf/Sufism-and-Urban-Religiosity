﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 340<br>Hüküm no: 295<br>Orijinal metin no: [109-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Ağa’nın kefaletten doğan borcunu ödemesi</b><br><br>7486 [guru]ş kefâletden hüküm<br><br>[Ma‘rûz]<br><br>Sâbıkā Ayvacık Kazâsı voyvodası derûn-ı arzuhâlde mezkûrü’l-ism es-Seyyid Mustafa Efendi b. Ali meclis-i şer‘-i münîrde Nohudcu esnâfından sâhib-i arzuhâl es-Seyyid İbrahim Ağa b. Süleyman muvâcehesinde benim sâbıkā Kal‘a-i Sultâniye gümrükçüsü olup <<bundan akdem fevt olan>> el-yevm ol tarafda olan Mehmed Said Ağa b. Abdullah zimmetinde <<hayatında>> yedime verdiği sene-i sâbıkā Recebi’l-müreccebinin on dokuzuncu günü târihiyle müverrah işbu bir kıt‘a deyn tahvîli mûcebince cihet-i karzdan alacak hakkım olan yedi bin dört yüz seksen altı guruşa sene-i sâbıkā-i merkūm Şa‘bâni’l-mu‘azzamı’nın üçüncü günü İstanbul’da Aksaray nâm mahâlde Kolağası Topuz Mehmed Ağa’nın berber dükkânında işbu mezbûr es-Seyyid İbrahim Ağa yine müteveffâ-yı mezbûrun hayatında kefâlet-i mutlaka-i sahîha ile kefîl ve zâmin olup ben dahi ber-vech-i muharrer kefâletini kabûl etmemle meblağ-ı mezkûr yedi bin dört yüz seksen altı guruşu kefâlet-i mahkiyesine binâen mezbûr es-Seyyid İbrahim Ağa’dan hâlâ taleb ederim deyü da‘vâ ettikde ol dahi cevâbında ben ol târihde dükkân-ı mezkûrda <<müteveffâ-yı>> gāib-i mezbûr Mehmed Said Ağa’nın hayatında nefsine kefîl oldum ve cihet-i mezkûreden müdde‘î-i mezbûra zimmetinde deyni olan meblağ-ı mezkûr yedi bin dört yüz seksen altı guruşa kefîl olmadım deyip müdde‘î-i merkūmun ber-minvâl-i muharrer kefâlet müdde‘âsını inkâr etmekle müdde‘î-i mezbûr es-Seyyid Mustafa Efendi da‘vâ-yı mezkûresini her biri mahallerinden lede’t-tezkiye adl ve makbûlü’ş-şehâde idikleri ihbâr olunan mahâll-i mezkûr civârında Çakırağa mahallesi ahâlisinden el-Hâc Mehmed Ağa b. Mehmed Nafi ve Baklalı Kemaleddin mahallesi ahâlisinden Attâr Mehmed İzzet Ağa b. İbrahim nâm kimesneler şehâdetleriyle bi’l-muvâcehe vech-i vecîh-i şer‘î üzere isbât etmeğin mûcebince meblağ-ı mezkûr yedi bin dört yüz seksen altı guruşu bi-hükmi’l-kefâleti müdde‘î-i mezbûr es-Seyyid Mustafa Efendi’ye edâ ve teslîme mezbûr es-Seyyid İbrahim Ağa’ya tenbîh olunduğu İstanbul Mahkemesi’nden huzûr-ı âlîlerine i‘lâm olundu.<br><br>Fî 25 R sene [1]258</p>          <br><a title="Önceki sayfa" style="text-decoration:none" href="./ayrmetin.php?idno=34947"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34949"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b340"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o596"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>