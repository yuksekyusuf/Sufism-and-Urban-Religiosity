﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 46<br>Hüküm no: 3<br>Orijinal metin no: [2a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Mehmed Efendi b. Seyyid Mustafa’nın tütüncü dükkânındaki hisselerini satması</b><br><br>Tütüncü gediği mübâya‘ası 15000 guruş<br><br>Kezâlik mahmiye-i İstanbul’da vâki‘ Duhân Gümrüğü’nde sâkin es-Seyyid Mehmed Efendi b. es-Seyyid Mustafa meclis-i şer‘-i şerîf-i enverde li-ebeveyn karındaşı bâ‘isü’l-kitâb es-Seyyid Ahmed Efendi mahzarında mezbûr es-Seyyid Mehmed Efendi’nin sulbî kebîr oğlu es-Seyyid Mehmed İzzet Efendi ve li-ebeveyn er karındaşı oğulları es-Seyyid Mustafa Şemseddin Efendi ve es-Seyyid İbrahim Besim Efendi ibneyi’l-müteveffâ es-Seyyid Aziz taraflarından husûs-ı âti’l-beyânda tasdîka vekîl-i şer‘îleri tütüncü esnâfı kethüdâ vekîli Ahmed Efendi b. Osman ve esnâf-ı merkūmenin kethüdâsı el-Hâc Mehmed Latif efendi ile mazbûtü’l-esâmî on nefer müslim ve beş nefer hıristiyan lonca ihtiyârları taraflarından mürsel vekîlleri esnâf-ı merkūme yazıcısı es-Seyyid Ahmed Efendi b. el-Hâc Mehmed hâzır oldukları hâlde ikrâr-ı tâm ve takrîr-i kelâm edip sâlifü’l-beyân Duhân Gümrüğü ittisâlinde köşede vâki‘ bir tarafdan Gümrük-i mezkûr ve bir taraftan Çorlulu Kostandi’nin tütüncü mağazası ve tarafeyni tarîk-i âm ile mahdûd ve Ayasofya-i Kebîr Câmi’-i şerîfi evkāfı müsakkafâtından benimle mezbûr Ahmed Efendi ve müvekkilân-ı mezbûrân es-Seyyid Mustafa Şemseddin Efendi ve es-Seyyid İbrahim Besim Efendi’nin ale’l-iştirâk taht-ı tasarrufumuzda olan şehrîye yirmi guruş kirâ-yı kadîmelüEshâm Muhâsebesi kaleminde Artin ve Anparsum isimlerine mukayyed iki bâb odayı muhtevî beş kepenk bir bâb tütüncü dükkânı derûnunda mevcûde beyne’l-esnâf gedik ta‘bîr olunur âlât-ı lâzime-i ma‘lûme yedimde olup bin iki yüz altmış senesi Zilhicceti’ş-şerîfesinin yirminci günü târihiyle müverraha ve ol târihde Dârü’l-hilâfeti’l-aliyye kādısı olan Paşmakçızâde es-Seyyid İbrahim Efendi merhûmun imzâ ve hatemi? hâviye işbu bir kıt‘a hüccet-i şer‘iyye ve kethüdâ-yı merkūmun takdîm eylediği bir kıt‘a ilmühaber mantûklarınca akd-i âti’z-zikrin sudûruna değin yedimde müstakillen mülk ve hakkım olmağla ben ber-minvâl-i muharrer mâlik olduğum âlât-ı gedik-i mezkûrun sülüs hisse-i şâyi‘asını be-safka-i vâhide beş bin guruşa karındaşım mezbûr es-Seyyid Ahmed Efendi’ye ve diğer sülüs hisse-i şâyi‘asını kezâlik be-safka-i vâhide beş bin guruşa oğlum müvekkil-i mezbûr es-Seyyid Mehmed İzzet Efendi’ye ve âhar sülüs hisse-i şâyi‘asını dahi kezâlik safka-i vâhide ile beş bin guruşa müvekkilân-ı mezbûrân es-Seyyid Mustafa Şemseddin Efendi ve es-Seyyid İbrahim Besim Efendi’ye seviyyen tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ile bey‘ ve temlîk ve teslîm eylediğimde onlar dahi ber-vech-i muharrer iştirâ ve temellük ve tesellüm ve kabz u kabûl eylediklerinden sonra semenleri olan cem‘an on beş bin guruşu tamamen bana def‘ u teslîm ben dahi yedlerinden bi’t-tamâm ve’l-kemâl ahz u kabz edip mebî’-i mezkûrların tağrîr ve gabnlarına müte‘allika da‘vâdan tarafeynden her birimiz âharın zimmetini ibrâ-yı sahîh-i şer‘î ile kabûlümüzü hâvî ibrâ vü ıskāt eyledik fîmâ-ba’d âlât-ı gedik-i mezkûrede benim aslâ ve kat‘â alâka ve medhalim kalmayıp âlât-ı gedik-i mezkûrun sülüs hisse-i şâyi‘ası karındaşım mezbur es-Seyyid Ahmed Efendi’nin ve diğer sülüs hisse-i şâyi‘ası oğlum müvekkil-i mezbûr es-Seyyid Mehmed İzzet Efendi’nin ve âhar sülüs hisse-i şâyi‘ası dahi müvekkilân-ı mezbûrân es-Seyyid Mustafa Şemseddin Efendi ve es-Seyyid İbrahim Besim Efendi’ye seviyyen mülk-i müşterâları ve hakk-ı sırfları olmuşdur dedikde gıbbe’t-tesâdukı’ş-şer‘î. Fî 16 Şevval sene 1278<br><br>Şuhûdü’l-hâl: Muhzır Feyzullah Ağa b. ( ), Muhzır el-Hâc Salih Ağa b. ( ), Muhzır el-Hâc Yusuf Ağa b. ( ), Muhzır Mustafa Ağa b. ( ) ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35677"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35679"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b046"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o422"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>