﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 340<br>Hüküm no: 418<br>Orijinal metin no: [84b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yenicekarasu’da öldürülen Mehmed’in terekesinin vârisleri arasında taksimi</b><br><br>Sulh.<br><br>Vilâyet-i Anadolu’da medîne-i Kilis mahallâtından Kütahoymağı mahallesi ahâlîsinden olup vilâyet-i Rumeli’nde Yenice-i Karasu kasabasında müsâfiren sâkin iken bundan akdem katîlen vefât eden Mahmud b. el-Hâc Ömer b. Mahmud’un verâseti zevce-i menkûhası Hadîce bt. Salih nâm hatun ile sulbiye sagīre kızı Âişe’ye ve vâlidesi Rahime bt. Hüseyin nâm hatuna ve babası mezbûr el-Hâc Ömer’e münhasıra ve tashîh-i mes’elesi yirmi dört sehimden olup sihâm-ı mezbûreden üç sehmi zevcesi mezbûre Hadîce Hatun’a ve on iki sehmi kızı sagīre-i mezbûreye ve dört sehmi vâlidesi mezbûre Rahime’ye ve beş sehmi babası mezbûr el-Hâc Ömer’e isâbeti tahakkukundan sonra zâtı el-Hâc Nu‘man b. Ahmed ve Ahmed Ağa b. Musa nâm kimesnelere ta‘rîfleriyle mu‘arrefe olan mezbûre Hadîce meclis-i şer‘-i hatîr-i lâzımü’t-tevkīrde bâ‘îsü’l-kitâb mezbûrân el-Hâc Ömer ve Rahime Hatun taraflarından husûs-ı âti’z-zikre bâ-hüccet-i şer‘iye vekîlleri olan el-Hâc Ahmed b. Şeyh Halil ve sagīre-i mezbûrenin kezâlik bâ-hüccet-i şer‘iye vasî olan el-Hâc Osman b. el-Hâc Habib nâm kimesne mahzarında ikrâr ve takrîr-i kelâm edip zevcim müteveffâ-yı mezbûrun zimmetinde mütekarrir olan yirmi beş guruş mehr-i müeccelim ile tashîh-i mezkûr üzere sümün hisse-i irsiyemi tereke-i müteveffâ-yı mezbûrdan olmak üzere vekîl-i mezbûr el-Hâc Ahmed ile vasîyy-i mezbûr el-Hâc Osman’dan taleb ve da‘vâ ve ba‘de vukū‘-ı münâza‘a beynimize muslihûn tavassut edip da‘vâ-yı mezkûremden beni mezbûr el-Hâc Osman ile otuz guruş üzerine inşâ-i akd-i sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr otuz guruşu mezbûrân yedlerinden tamamen ahz u kabz edip husûs-ı mezkûra müte‘allika âmme-i da‘vâdan müvekkilân-ı mezbûrân ile vekîl-i merkūm el-Hâc Ahmed’in ve vasîyy-i merkūm el-Hâc Osman’ın zimmetlerini ibrâ ve ıskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 13 min-Muharremi’l-harâm sene [1]144.<br><br>Şuhûdü’l-hâl: Hazînedâr Ahmed Ağa, Mirâhur İbrahim Ağa, Çukadâr Ahmed Ağa b. Musa, Küçük Ahmed, Haffâf Feyzullah Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=6171"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6173"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b340"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o388"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>