﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 344<br>Hüküm no: 339<br>Orijinal metin no: [42a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmühan bt. Ahmed’in Veli b. Hasan’dan satın aldığı altı yaşlarındaki Rus asıllı cariyeyi Veli Beşe’ye iade ettiği</b><br><br>Da‘vâ-yı câriye.<br><br>Mahmiye-i İstanbul’da esirci tâifesinden Veli b. Hasan nâm kimesne meclis-i şer‘de mahmiye-i mezbûrede Şehremîni kurbünde İskender Ağa mahallesinde sâkine işbu râfi‘u’l-kitâb Ümmühan bt. Ahmed mahzarında üzerine da‘vâ edip bundan akdem mezbûreye silk-i mülkümde olan tahmînen altı yaşında Rusiyyetü’l-asl bir re’s sagīr câriyemi her biri yedişer dirhem gelir kırk beş riyâlî guruşa bey‘-ı bâtt-ı sahîh ile bey‘ u teslîm ol dahi yedimden kabz ve tesellüm eylemiş idi suâl olunup semen-i mezbûru alıvermek taleb ederim dedikde gıbbe’s-suâl mezbûre Ümmühan cevâbında fi’l-vâki‘ müdde‘î-i mezbûrdan bi-tarîkı’l-müsâveme semen-i mezbûre bir re’s tahmînen altı yaşında Rusiyyetü’l-asl câriyesini ahz edip ba‘dehû yine kendüye huzûr-ı Müslimînde câriye-i merkūmeyi red ve teslîm eyledim deyü def‘le mukābele edecek akībe’l-istintâk müdde‘î-i mezbûr Veli def‘-i mezbûru inkâr etmeğin mezbûre Ümmühan’dan câriye-i mezkûreyi red ve teslîm eylediğini mübeyyin beyyine taleb olundukda udûl-i Müslimînden Galata hâricinde Cihangir mahallesinden Siyavuş b. Abdullah ve Yayla mahallesinden Kenan Bey b. Abdullah nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ mezbûre Ümmühan bundan akdem müdde‘î-i mezbûrdan bi-tarîkı’l-müsâveme ahz eylediği Rusiyyetü’l-asl tahmînen altı yaşında bir re’s sagīre câriyeyi bizim huzûrumuzda müdde‘î-i mezbûr Veli Beşe’ye red ve teslîm ol dahi yedinden kabz ve tesellüm eyledi biz bu husûsa şâhidleriz, şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyet-i şerâ’iti’’l-kabûl şehâdeteri makbûle olmağın mûcebince mu‘ârazadan men‘ birle mâ-vaka‘a bi’t-taleb ketb olundu.<br><br>Fî 5 min-Ramazani’l-mübârek li-sene isnâ ve seb‘în ve elf.<br><br>Şuhûdü’l-hâl: Ali b. Muharrem, Mustafa b. İsa, Veli b. Mahmud, Mehmed b. Ramazan, Hasan b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=25225"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25227"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b344"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1025"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>