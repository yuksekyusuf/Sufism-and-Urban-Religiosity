﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 730<br>Hüküm no: 807<br>Orijinal metin no: [125a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Safiye bt. Kalender’in mehir ve eşya hususunda boşandığı kocası Ali b. Mehmed’in zimmetini ibra ettiği</b><br><br>Mahmiye-i Edirne’de İsmail Ağa mahallesinde sâkine olan Safiye bt. Kalender nâm hâtun meclis-i şer‘de zevc-i mutallıkı olan Ali b. Mehmed nâm kimesne mahzarında ikrâr ve takrîr-i kelâm edip mezbûr Ali beni tezevvüc etdikde iki bin akçe kıymetli civan-kaşı bir sîm kemer kuşak ve bin akçe kıymetli bir kırmızı atlas kaftan bana mehr-i mu‘accel verip ben dahi ahz u kabz edip beni tatlîk eylediği hînde tekrâr eşyâ-i mezbûreyi ahz etmekle zimmetinde kalmışidi ben dahi da‘vâ ve taleb eyledikde ol dahi inkâr etmekle hâkimü’ş-şer‘ huzûrunda beyyine-i âdile ile isbât ve hükm-i şer‘î lâhık oldukdan sonra eşyâ-i merkūme yedinde telef olmağla mukābilesinde bin akçe kıymetli bir neftî zenne ferâce ve bin akçe kıymetli bir neftî merdâne ferâce ve sekiz yüz nakid akçe verip ben dahi eşyâ-i merkūme ve meblağ-ı mezbûru merkūm Ali Çelebi yedinden ahz u kabz edip ba‘de’l-yevm husûs-ı mezbûra müte‘allik da‘vâ ve nizâ‘ım yokdur dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sâbi‘aşer min-Zilka‘deti’ş-şerîfe li-sene semân ve sittîn ve elf.<br><br>Şühûdü’l-hâl: Mehmed Efendi el-kādî, Halil Çelebi b. Eyüb, Bayram Beşe, Arslan Beşe.</p>          <br><a title="Önceki sayfa" style="text-decoration:none" href="./ayrmetin.php?idno=41085"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41087"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b730"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o788"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>