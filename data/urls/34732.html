﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 129<br>Hüküm no: 79<br>Orijinal metin no: [33-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zafiri v. Hıristo’nun vârislerinin bostan gediğini zapt eden Bahçıvan Vasil’e açtıkları davada tarafların sulh olup zimmet ibrası yaptıkları</b><br><br>Ma‘rûz<br><br>Bahçevân tâifesinden olup arzuhâl eden kendiden asıl ve li-ebeveyn er karındaşları İlya ve Hıristo veledey el-hâlik Zafiri v. Hıristo zimmîler taraflarından husûs-ı âtîde vekîl olduğu Kiryako v. İstefan ve Hıristo v. Fetro? nâm zimmîler şehâdetleriyle sâbit olan Todori nâm zimmî bi’l-ma‘iye rü’yete memûr Evkāf-ı Hümâyûn müfettişi fazîletlü semâhatlü Mîr es-Seyyid Mehmed Emin Âsaf Efendi tarafından mürsel Kâtib Hüseyin Hamdi Efendi hâzır olduğu hâlde İstanbul Mahkemesi’nde ma‘kūd meclis-i şer‘-i hatîrde derûn-ı arzuhâlde ismi mastûr Bahçevân Vasil v. Kostandi nâm zimmî muvâcehesinde İstanbul hısnı ebvâbından Topkapı hâricinde Fazlıpaşa nâm mahâlde Boyalı Çiftlik karşısında kâin ma‘lûmü’l-hudûd bir bâb vakıf bostan derûnunda mevcûde Evkāf-ı Hümâyûn müstegallâtından beyne’l-esnâf gedik ta‘bîr olunur âlât-ı lâzıme-i ma‘lûme babam hâlik-i mersûm Zafiri zimmîden bi’l-intikāl benimle karındaşlarım ve müvekkillerim mersûmânın ale’l-iştirâki’s-seviyy uhde-i tasarrufumuzda iken mersûm Vasil zimmî gedik-i mezkûru on bir seneden beri fuzûlî ve bi-gayrı hakkın zabt u tasarruf eder olmağla mersûm Vasil zimmîye suâl olunup gedik-i mezkûru bize teslîme mersûm Vasil zimmîye tenbîh olunmak murâdımdır deyü bi’l-asâle ve bi’l-vekâle da‘vâ eylediğimde mersûm Vasil zimmî dahi cevâbında benim ber-vech-i muharrer müdde‘âmı ikrâr ü i‘tirâf eylediğinden sonra gedik-i mezkûrdan keff-i yed ve bana teslîm etmekle bi’l-cümle husûs-ı mezkûra ve bostan-ı mezkûrun on bir senelik kirâsına müte‘allika da‘vâdan ben mersûm Vasil zimmînin zimmetini ol dahi bi’l-cümle husûs-ı mezkûra ve babam hâlik-i mersûmun ma‘lûmü’l-esâmî dâyinlerine tediye ve teslîm etmek üzere bizden mütâlebe eylediği meblağ-ı ma‘lûmü’l-mikdâra müte‘allika da‘vâdan benim ve karındaşlarım ve müvekkillerim mersûmânın zimmetlerimizi ibrâ-i âm ile bi’l-asâle ve bi’l-vekâle ibrâ ve iskāt ve her birimiz ber-minvâl-i muharrer âharın ibrâsını asâleten ve vekâleten kabûl eyledik deyü ikrâr ve tasdîkleri huzûr-ı [âlîlerine i‘lâm olundu]<br><br>Fî 26 N sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34731"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34733"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b129"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o634"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>