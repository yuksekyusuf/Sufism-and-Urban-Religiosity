﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 151<br>Hüküm no: 135<br>Orijinal metin no: [30b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Ağa’nın Tatar Hacı Musa Ağa’ya olan borcunun tecil edilmesi</b><br><br>İkrâr-ı deyn, 2300 guruş.<br><br>Bu hüccet de sehven vâki‘ olmağla iki kâğıd aşağıda sahîhan kayd-şüd, sahîh, sahîh, sahîh.<br><br><<Vilâyet-i Anadolu’da Niğde sancağında Develi kazâsına tâbi‘ Müslim Everek’i karyesi ahâlisinden olup Tersâne-i âmire’de misâfiren sâkin Eskici esnâfından İbrahim Ağa b. İsa b. Abdullah tarafından husûs-ı âti’l-beyânda vekîl olduğu Mesud Ağa b. Abdullah ve Yusuf Ağa b. Yusuf şehâdetleriyle sâbit olan esnâf-ı merkūme kethudâsı Mustafa Ağa b. Mustafa meclis-i şer‘-i şerîf-i enverde işbu bâ‘isü’l-vesîka Tatar el-Hâc Musa Ağa b. Ali mahzarında bi’l-vekâle ikrâr-ı tam ve takrîr-i kelâm edip müvekkilim mezbûr İbrahim Ağa’nın mezbûr Tatar el-hâc Musa Ağa’ya zimmetinde iki bin üç yüz guruş deyni olup deyni olan meblağ-ı mezbûr mukābelesinde mahmiye-i İstanbul’da Parmakkapı kurbünde Mantaroğlu dükkânı ittisâlinde vâki‘ bir bâb eskici dükkânı derûnunda mevcûde beyne’l-esnâf gedik ta‘bîr olunur müstakıllen yedinde emvâli olan âlât-ı lâzıme-i ma‘lûmenin dört sehm i‘tibârıyla bir sehmini mezbûr Tatar el-Hâc Musa Ağa’ya rehin vaz‘ ve teslîm, ol dahi irtihân ve kabz ü kabûl edip lâkin medyûnum mezbûr deyni olan meblağ-ı mezbûru bu esnâda hâlâ def‘aten merkūm el-Hâc Musa Ağa’ya edâya iktidârı olmayıp bi’l-vekâle istimhâl eylediğimde ol dahi alacağı olan meblağ-ı mezbûru târih-i vesîkadan bir sene tamamında tamamen kendüye edâ ve îsâl etmek üzere müvekkilim mezbûru imhâl ve tecîl edip eğer meblağ-ı mezbûru müvekkilim merkūm târih-i mezbûrda bir sene tamamında dâyin-i mezbûra edâ eylemez ise ben kendi malımdan mezbûr el-Hâc Musa Ağa’ya edâya ta‘ahhüd eyledim dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]>><br><br><<Fî-selhi Ra sene [1]242>><br><br><<Şühûdü’l-hâl: Muhzır Mehmed Çelebi, Muhzır Emin Çelebi, Muhzır Fettah Çelebi>></p>          <br><a title="Önceki sayfa" style="text-decoration:none" href="./ayrmetin.php?idno=38514"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38516"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b151"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o538"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>