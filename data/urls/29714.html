﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 363<br>Hüküm no: 423<br>Orijinal metin no: [180-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail b. Abdullah’ın Kebapçı Ali’den taleb ettiği ulufe davasında anlaşma sağlanması</b><br><br>Esâmî husûsu<br><br>Ma‘rûz,<br><br>el-Hâc İsmail b. Abdullah mahmiye-i İslambol’da meclis-i şer‘-i hatîrde Kebabçı Ali nâm kimesne mahzarında Tersâne-i âmire Kalyonları Ağalığı’ndan mütekā‘id işbu meclisde hâzır Yusuf, Büyük Gümrük’den almak üzere Bursa Mîzân-ı harîri mukāta‘ası malından olan ulûfesini işbu Süleyman nâm kimesnenin vesâtetiyle mezbûr Kebabçı Süleyman iştirâ ve bana iki yüz otuz beş guruş semen-i makbûza bey‘ ben dahi Saray-ı âmire aşçılarından Hasan nâm kimesneye bey‘ edip mezbûr Hasan dahi mezkûr ulûfeden beş senede iki yüz guruş kabz etmiş idi. Hâlâ mezbûr Yusuf dîvân-ı âlîde mezbûr Kebabçı Ali ile lede’l-murâfa‘a ulûfesini yine üzerine tevcîh etdirmekle ben dahi medfû‘um olan iki yüz otuz beş guruşu mezbûr Ali’den Mahmudpaşa Mahkemesi’nde da‘vâ ve istirdâd murâd edip i‘lâm dahi etdirmiş idim. Hâlâ meblağ-ı mezkûrun bi-tarîkı’s-sulh yüz on guruşunu mezbûr Aşçı Hasan’dan ahz u kabz edip bâkī yüz yirmi beş guruşu mezbûr Kebabçı Ali ile altmış beş guruş bedel-i makbûz mukābelesinde sulh olup ziyâde altmış guruşa müte‘allıka âmme-i da‘vâdan gerek mezbûr Kebabçı Ali’nin ve gerek mezbûr Yusuf ve Süleyman’ın zimmetlerini ibrâ-i âm ile ibrâ ve iskāt eyledim dediğini mezbûrûn tasdîk ve kat‘-ı nizâ‘ eyledikleri bi’l-iltimâs huzûr-ı âlîlerine i‘lâm olundu.<br><br>Fî 6 Ca sene 1180.</p>          <br><a title="Önceki sayfa" style="text-decoration:none" href="./ayrmetin.php?idno=29713"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29715"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b363"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o556"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>