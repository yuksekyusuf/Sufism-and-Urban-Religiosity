﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 292<br>Hüküm no: 253<br>Orijinal metin no: [66b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rumeli’de Yenişehir şehrinde sakin Angelikasrı kazası eski mütesellimi Mehmed Ağa’nın, Hüseyin Efendi aleyhindeki alacak davasında anlaşma sağlanması</b><br><br>Vilâyet-i Rumeli’nde medîne-i Yenişehir’de sâkin olup sâbıkā Angelikasrı mütesellimi olan Mehmed Ağa b. Yakub nâm kimesne mahmiye-i İstanbul’da meclis-i şer‘de sâbıkā Angelikasrı kādısı olan bâ‘isü’l-kitâb Hüseyin Efendi b. Abdullah nâm kimesne tarafından husûs-ı âti’l-beyana vekîl oluduğu Mustafa b. Abdülbaki ve Derviş b. Mehmed nâm kimesneler şehâdetleriyle sâbit olan İbrahim b. Hüseyin nâm kimesne mahzarında ikrâr ve takrîr-i kelâm [edip] müvekkil-i mezbûr Hüseyin bundan akdem Angelikasrı kādısı iken ben dahi kazâ-i mezbûr mütesellimi olmağla bi-gayrı hakkın beynimizde ma‘lûm husûs içün bi-tarîkı’r-rüşve malımdan üç yüz otuz guruşum ile seksen beş guruş kıymetli bir re’s üveyik kırı atımı ahz u kabz etmekle ben dahi meblağ-ı mezbûr ile mârrü’z-zikr at mevcûd ise aynı müstehlek ise kıymet-i şer‘iyyesi olan meblağ-ı merkūmu müvekkil-i mezbûr Hüseyin Efendi’den taleb <<ederim>> ve da‘vâ eylediğimde ol dahi husûs-ı mezbûru bi’l-külliye inkâr etmekle ben dahi müdde‘âmı isbâtdan âciz olmağla bu vechle beynimizde münâza‘ât-ı kesîre vukū‘undan sonra beynimize muslihûn tavassut edip da‘vâ-i mezkûremden beni mezbûr Hüseyin Efendi ile an-inkâr yetmiş beş guruş üzerine akd-i musâlaha eylediklerinde ben dahi sulh-ı mezbûru ba‘de’l-kabûl bedel-i sulh olan meblağ-ı mezbûr yetmiş beş guruşu müvekkil-i mezbûr Hüseyin Efendi yedinden tamâmen ahz u kabz eylediğimden sonra husûs-ı mezbûra müte‘allıka âmme-i da‘vâdan müvekkil-i mezbûr Hüseyin Efendi’nin zimmetini ibrâ-i âm ile ibrâ ve iskāt edip ba‘de’l-yevm husûs-ı mezbûra müte‘allıka vechen mine’l-vücûh ve sebeben mine’l-esbâb aslâ da‘vâ ve nizâ‘ım kalmadı dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâlis min-şehri Rebi‘i’l-âhir li-sene sitte aşere ve mi’e ve elf.<br><br>Şuhûdü’l-hâl: Ahmed Efendi b. Hüseyin, Abdi Çelebi Moravî, Mustafa Efendi b. Osman, Mehmed Ağa Yetîmzâde, Mustafa Çavuş b. Ahmed, Ahmed Çelebi b. Abdi.</p>          <br><a title="Önceki sayfa" style="text-decoration:none" href="./ayrmetin.php?idno=41782"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41784"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b292"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o626"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>