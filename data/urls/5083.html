﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 189<br>Hüküm no: 159<br>Orijinal metin no: [33a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman b. Hüseyin ile Yusuf Çelebi b. Cafer, Osman Çelebi b. Ramazan ve Ahmed Efendi’nin aralarındaki davada sulh oldukları</b><br><br>Sulh.<br><br>Mahmiye-i İstanbul’da Tavukpazarı kurbünde vâki‘ el-Hâc Selim Hânı demekle ma‘rûf hânda sâkin Osman b. Hüseyin nâm kimesne meclis-i şer‘-i şerîf-i enverde işbu hâfızü’l-kitâb Yusuf Çelebi b. Ca‘fer nâm kimesne mahzarında ikrâr ve takrîr-i kelâm edip mezbûr Yusuf Çelebi ile gāib ani’l-meclis Osman Çelebi b. Ramazan nâm kimesne târih-i kitâbdan dört sene mukaddem Ahmed Efendi nâm kimesnenin hizmetinde iken mezbûrân Yusuf Çelebi ve gāib ani’l-meclis Osman Çelebi iki yüz otuz guruş kıymetli bir re’s gulâmımı yüz seksen guruşa yedimden cebren ahz u kabz eylediklerinden mâ‘adâ başıma yumruk ile darb-ı şedîd ile darb etmeleriyle ol darbdan nâşî sol gözümün ziyâsı bi’l-külliye zâil olmağın mûceb-i şer‘îsini mezbûrândan taleb ve da‘vâ eylediğimde onlar dahi bi’l-külliye inkâr etmeleriyle beynimizde münâza‘ât-ı kesîre ve muhâsamât-ı ekîde cereyân etmişidi. El-hâletü hâzihî beynimize muslihûn tavassut edip da‘vâ-yı mezkûremden beni mezbûrân ile an-inkâr seksen guruş üzerine inşâ-i akd-i sulh eylediklerinde ben dahi sulh-ı mezkûru kabûl ve bedel-i sulh olan meblağ-ı mezkûr seksen guruşu mezbûrân yedlerinden tamamen ahz u kabz eyledim ba‘de’l-yevm husûs-ı mezbûra ve târih-i kitâba gelince âmme-i [33b] de‘âvî ve kâffe-i mütâlebâtdan mezbûrân Yusuf Çelebi ve gāib-i mezbûr Osman Çelebi ile mezbûr Ahmed Efendi’nin zimmetlerini ibrâ-i âmm-ı kātı‘u’n-nizâ‘la ibrâ ve iskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 3 Cumâdelûlâ sene [1]143.<br><br>Şuhûdü’l-hâl: Fahrü’l-akrân Serdâr Mehmed Ağa, Çukacı Mustafa Ağa, Abdullah Ağa Üsküdarî, Kādı Ali Efendi, Abdurrahman Ağa b. Abdullah, Hâfız Ya‘kub Efendi b. el-Hâc Salih, Abdülfettâh Çelebi tâbi‘-i şeyhülislâm, el-Hâc Abdullah b. Mehmed, Ömer Bey, Mehmed Çelebi b. ( ), Hüseyin b. İsmail, Mehmed Halîfe, Küçük Mehmed, Hoca Mustafa Efendi, Hâfız Mustafa Efendi imâm-ı Tophane, el-Hâc Musa Ağa b. el-Hâc Mustafa Ağa.</p>          <br><a title="Önceki sayfa" style="text-decoration:none" href="./ayrmetin.php?idno=5082"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5084"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b189"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o732"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>