﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 90<br>Hüküm no: 72<br>Orijinal metin no: [21a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Muharrem b. Veli ve iki arkadaşı tarafından öldürülen Nalband Hüseyin Beşe’nin babasının açtığı davadan vazgeçtiği</b><br><br>Gekbüze nâhiyesinde sâkin Nalband Hüseyin Beşe’nin hüccetidir.<br><br>Medîne-i Üsküdar muzâfâtından Gekbüze nâhiye[sine] tâbi‘ Sekili nâm karye sükkânından iken katîlen fevt olan Ali b. Nalband Hüseyin Beşe b. Mustafa b. ( ) nâm kimesnenin verâseti babası mezbûr Hüseyin ile anası Âişe bt. Sunullah b. Abdullah nâm hatuna münhasıra oldukdan sonra mezbûr Hüseyin kendi tarafından asâleten ve zevce-i mezbûre Âişe’nin zâtı mu‘arrifîn ta‘rîfleriyle mu‘arrefe olup tarafından vekîl-i müsecceli olmağla vekâleten meclis-i şer‘-i hatîrde yine karye-i mezbûre mütemekkinlerinden hem-civârı olan işbu râfi‘ü’l-vesîka Halil b. İbrahim nâm kimesne mahzarında bi’l-asâle ve bi’l-vekâle ikrâr ve takrîr-i kelâm edip târîh-i kitâbdan üç sene mukaddem nâhiye-i mezbûreye tâbi‘ Köseler nâm karyede oğlum mezbûr Ali katîlen bulunup mezbûrun kātilleri Muharrem oğlu Veli ve Kara Hasan ve Koca Mehmed nâm kimesneler olup lâkin merkūmûn oğlum mezbûr Ali’ye merkūm Halil’in sevki ve tahrîk ve ilkā-i fitnesiyle katleylemişlerdir deyü bundan akdem mezbûr Halil’den da‘vâ sadedinde olmuşdum el-hâletü hâzihi da‘vâ-yı mezkûremden bi’l-asâle ve bi’l-vekâle fâriğa olup husûs-ı mezkûra müte‘allıka âmme-i de‘âvî ve kâffe-i mutâlebâtdan ve eymân ve muhâsamâtdan mezbûr Halil’in zimmetini asâleten ve vekâleten ibrâ ve iskāt eyledim dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fî 25 min-Şevvâli’l-mükerrem sene 1150<br><br>Şuhûdü’l-hâl: Mustafa Bey b. ( ), Hasan Bey b. Ramazan, Veli Bey b. Mehmed, Süleyman Efendi b. Ali, İsa Bey b. Musa.</p>          <br><a title="Önceki sayfa" style="text-decoration:none" href="./ayrmetin.php?idno=52381"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52383"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b090"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o318"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>