﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 580<br>Hüküm no: 930<br>Orijinal metin no: [106b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zaim İsa Ağa’nın hizmetini gören Abdullah Ağa’nın hizmetinin karşılığı olan parayı aldığının tespit olunduğu</b><br><br>Maʻrûz-ı dâʻî-i Devlet-i aliyyeleridir ki;<br><br>Medîne-i Ebâ Eyüb el-Ensârî’de sâkin Abdullah Ağa nâm kimesne Güzelhisar kazâsında Hurşid nâm zeʻâmetin mutasarrıfı olan işbu bâʻisü’l-iʻlâm Zaʻîm İsa Ağa nâm kimesne ile terâfuʻ etdiklerinde mezbûr İsa Ağa’nın yüz altmış bir senesinde zeʻâmet-i mezkûreyi zabt u rabt [ve] vâkiʻ olan âʻşâr-ı şerʻiyye ve bi’l-cümle hâsılâtını ahz u kabz ve bana îsâl eyle sana beş yüz guruş ücret vereyim demekle beni tevkîl ben dahi kabûl ve sene-i mezbûrede zeʻâmeti üç aded hizmetkârım ile zabt, makbûzum mertebesi bin yedi yüz elli guruş bi’d-defâʻat kendine teslîm edip zamân-ı zabtımda malımdan üç yüz guruş dahi mezbûrun maslahatına bi-şartü’r-rücûʻ sarf etmekle meblâğ-ı masrûf-ı mezbûr üç yüz guruş ile ücret-i merkūme beş yüz guruşu taleb ederim deyü daʻvâ etdikde mezbûr İsa Ağa dahi müddeʻî-i mezbûr Abdullah Ağa’ya sana riʻâyet ederim deyü zeʻâmetini tarafımdan zabt, baʻde’t-tevkîl ol dahi üç nefer hizmetkârı ile bir sene zeʻâmeti zabt ve meblâğ-ı mezbûr bin yedi yüz elli guruş kabzını ikrâr edip lâkin tarafımdan âhar vekîlim olan gāib ani’l-meclis es-Seyyid el-Hâc Mehmed Ağa müddeʻî-i mezbûr Abdullah Ağa ile baʻde tamami’l-hizme hesâbı gördüklerinde baʻde ihrâci’l-mesârif müddeʻî-i mezbûr Abdullah Ağa zimmetinde zuhûr eden iki yüz elli guruş baʻde’l-edâ zeʻâmet-i mezkûreyi müddet-i zabtda ücret-i masrûfa müteʻallika bir akçe ve bir habbe hakkım yokdur deyip işbu yedimde olan temessük mûcebince zimmetimi berî etmişdir deyü defʻ etdikde müddeʻî-i mezbûr Abdullah Ağa vekil-i mezbûr es-Seyyid el-Hâc Mehmed Ağa mütegallibeden [ve] tehdî[di]ni îkāʻa kādir olmağla ibrâm ve tahrîr-i temessük-ı ikrâh ile olmuşdur deyü baʻde’d-defʻ ve’l-inkâr müddeʻî-i mezbûr Abdullah Ağa ikrâh daʻvâsını isbât edemeyip ve mezbûr İsa Ağa baʻde’t-tahlîfü’ş-şerʻî mûcebiyle bilâ-beyyine bî-vech muʻârazadan müddeʻî-i mezbûr Abdullah Ağa menʻ olunup Eyüb mahkemesinde tescîl olunduğu bi’l-iltimâs huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fi’l-yevmi’l-hâmis ve’l-ışrîn min-Cemâziyelâhir sene isneyn ve [sittin] ve miʼe ve elf.<br><br>Kad vakaʻa’l-ferağ mine’l-kaydi’l-iʻlâm fi’l-makāmi bi-avnillâhi’l-Meliki’l-allâm ve’s-salâtü alâ-nebiyyihi’l-kerîm aleyhi’s-selâm.<br><br>Fi’l-yevmi’s-sâlis min-Recebi’l-ferd li-sene 1162<br><br>Mühür</p>          <br><a title="Önceki sayfa" style="text-decoration:none" href="./ayrmetin.php?idno=17882"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17884"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b580"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o665"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>