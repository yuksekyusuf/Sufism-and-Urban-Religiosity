﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 117<br>Hüküm no: 88<br>Orijinal metin no: [43-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İlâmlarda davacı ve davalıların isimleri yanında diğer bilgilerinin de yer alması</b><br><br>Celblerde müdde‘î ve müdde‘â-aleyhin isimlerinin yazılması hakkında<br><br>Taraf-ı âlî-yi hazret-i Meşîhat-penâhîye<br><br>Dîvân-ı Ahkâm-ı Adliye’den<br><br>Ma‘rûz-ı bende-i dîrîneleridir ki,<br><br>Dersa‘âdet ve bilâd-ı selâsede bulunan bi’l-cümle mehâkim-i şer‘iye ve nizâmiyede hukūka dâir tanzîm ve i‘tâ olunan i‘lâmâtın tenfîz-i ahkâmı icrâ cemi‘iyeti vezâfi-i mahsûsasından olduğu gibi icrâat dahi müdde‘î ile müdde‘â-aleyhin celb ve ihzârıyla hâsıl olacağı cihetle i‘lâmâtda dâyin ile medyûnun isim ve şöhretinin ve bulunduğu sınıf ve mahâll-i ikāmetinin derc ve îzâh olunması nizâmı iktizâsından iken ekser i‘lâmâtda buna dâir bir sarâhat görülemediğine ve îzâhât-ı kâfiye olmadıkça müddeî ve müdde‘â-aleyhin bulunması bir hayli taharrî ve külfete ve beyhûde izâ‘e-i vakt ile teehhur-ı maslahata sebeb olmakda idiğine binâen mücerred teshîl ve tesrî‘-i mu‘âmelât-ı ibâd için ba‘de ezîn mehâkim-i şer‘iye ve nizâmiyeden verilecek i‘lâmâta usûlüne tevfîkan müdde‘î ve müdde‘â-aleyhin isim ve şöhretiyle bulundukları sınıf ve sâkine oldukları mahalle ve çarşının ve mümkün olduğu hâlde han ve dükkân numarasının derc edilmesi lüzûmu cem‘iyet-i mezkûreden vukū‘ bulan teblîğ üzerine 16 Muharrem sene [12]89 târihinde makām-ı sâmî-i Meşîhat-penâhîleriyle lâzım gelen devâire ta‘mîmen bildirilmiş ise de yine bu usûle ri‘âyet olunmadığından te’kîd-i keyfiyet olunması lüzûmu bu kerre cem‘iyet-i mezkûreden ifâde kılınmağla iş‘âr-ı sâbık vechile icrâ-yı îcâbının iktizâ edenlere emr ü tenbîh buyurulması bâbında emr ü fermân hazret-i men-lehu’l-emrindir.<br><br>Fî 27 Muharrem sene [1]290 ve fî 14 Mart sene [1]289.<br><br>Midhat</p>          <br><a title="Önceki sayfa" style="text-decoration:none" href="./ayrmetin.php?idno=36012"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36014"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b117"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o587"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>