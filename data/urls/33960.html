﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 172<br>Hüküm no: 53<br>Orijinal metin no: [25b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Piyasadaki parayı râyicinden eksik veya fazlaya alıp verenlerin cezalandırılması</b><br><br>İstanbul kādısı fazîletlü efendi.<br><br>Râyic-i nukūd.<br><br>Kâffe-i mu‘âmelâtın esâs olan râyic nükûd maddesinin tatarruk-ı halelden vikāyesiyle irâde-i müstakırresinden ziyâdeye verilmemek ve Darbhâne-i âmire tarafından memûr mübâya‘acılardan mâ‘adâ ferd mübâya‘a husûsuna ta‘arruz ve müdâhale etmemek irâde-i kātı‘ası bundan akdem beyaz üzerine evâmir-i aliyye ısdârıyla iktizâ edenlere tenbîh ve tekîd kılınmışiken bu esnâda çarşı ve bedestân vesâir mahallerde esnâf ve tüccâr makūleleri eyâdî-yi nâsda mütedâvil olan ecnâs-ı altın ve beyaz akçeyi fiyat-ı mukarreresinden kat‘î fâhiş ziyâdeye ve ba‘zan temiz akçe vereceğim diyerek ahz u i‘tâda yüzde üç dört guruş noksan olarak beynlerinde kırma nâmıyla yüz guruşluk şey doksan altı doksan yedi guruş alıp vermeği kendilere bir nev‘ kâr ve menfa‘at ittihâz ederek ihlâl-i râyic-i nukūda ictisâr eyledikleri bu def‘a ihbâr ve tahkīk olunup bu keyfiyet cemî‘-i eşyâ ve mu‘âmelâta fesâd tareyânına bâdî ve bâ‘is ve cümleye mazarrat ve envâ‘-ı mehâzîri müstetbi‘ ve mevrûs olduğundan işbu tahaddüs etmiş olan fesâdın inkıtâ‘ı râbıtasının istikmâli lâzım gelerek esnâf-ı merkūmenin kethüdâ ve loncabaşı vesâir söz anlarları Darbhâne-i âmiremden celb olunup îcâbına göre tenbîh ve tekîd olunmuş ve bi’l-cümle kethüdâlar esnâflarını birbirlerine kefîl olmak üzere yedlerinden sened alarak indlerinde hıfz edeceklerini ifâde ve ta‘ahhüd eylemiş olduklarından başka bundan böyle o makūle râyic-i fesâd-ı nukūdu mûcib hareketde bulunanlar bi’t-taharrî ele geçdikde kangı sınıfdan olur ise olsun hakkında âhar gûne mu‘âmele ile emsâli terhîb kılıncağı iktizâ edenlere hitâben fermânı âlî ısdârıyla beyân ve tekîd kılınmış olmağla imdi bundan böyle o misilli ihlâl-i râyic-i nukūdu müstelzim hareketde bulunanlar bi’t-taharrî ele geçdiklerinde icrâ-yı cezâ ve tedîblerinde dakīka fevt olunmayıp işbu ukūbât ile gûşmâl kılınacaklarını iktizâ edenlerin gûşı hûşlarına gereği gibi ilkā ve telkīn ederek zinhâr ve zinhâr hilâfı hareket vukū‘a gelmemesine kemâl-i takayyüd ve ihtimâm eyleyesin deyü.<br><br>Fî 24 M sene [1]240.</p>          <br><a title="Önceki sayfa" style="text-decoration:none" href="./ayrmetin.php?idno=33959"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33961"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b172"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o535"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>