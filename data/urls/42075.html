﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 520<br>Hüküm no: 545<br>Orijinal metin no: [134b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havva Hatun’un varisesi olan Emetullah’ın Âmine adlı hatun aleyhine veraset davası hakkında eksik kayıt</b><br><br>İstanbul’da Sarıishak mahâllesinde sâkine iken bundan akdem müteveffât olan Havva Hatun bt. Süleyman b. el-Hâc Receb’in ammetesi ve zevi’l-erhâm cihetinden hasran vârisesi olan Emetullah bt. el-Hâc Receb nâm hatun mahmiye-i mezbûrede meclis-i şer‘-i hatîrde arsasının mahâlle-i mezbûre imamına senede yedi yüz yirmi akçe mukāta‘âsı olup mahâlle-i mezbûrda vâki‘ bir taraf Baltacılar Kethüdâsı Ahmed Ağa mülkü ve bir taraf çeşme yolu ve bir taraf mahâlle ve bir taraf tarîk-i hâs ile mahdûd iki bâb fevkānî oda ve bir sofa ve dehliz üzerinde bir oda ve bir tahtânî matbâh ve mahzen ve bi’r-i mâ ve bahçe ve havluyu müştemil binâsı mülk menzile vâzı‘atü’l-yed olan bâ‘isetü’l-kitâb Âmine bt. Abdullah nâm hatun muvâcehesinde menzil-i mezbûrûn arsa-i mevkūfesinde meşrûtiyet üzere mütevellî olan mahâlle-i mezbûre imamı Mehmed Efendi hâzır olduğu hâlde üzerine da‘vâ ve takrîr-i kelâm edip menzil-i mezbûrun arsası mûrisim müteveffât-ı mezbûrenin tasarrufunda ve binâsı ile’l-vefât mülkü olup ba‘de-vefâtihâ ebniye-i memlûke-i mezbûre bi’l-irsi’ş-şer’î bana isâbet ve intikāl etmiş iken mezbûre Âmine menzil-i mezbûrun ebniye ve arsasına bi-gayrı vechin şer‘î vaz‘-ı yed eder suâl olunsun dedikde gıbbe’s-suâl mezbûre Âmine Hatun cevâbında fi’l-hakīka menzil-i mezbûrun arsası müteveffât-ı mezbûrenin tasarrufunda ve binâsı mülkü olduğu hâlde hâl-i hayât ve kemâl-i sıhhatinde bin yüz yedi senesi Recebinin yirmi üçüncü gününde menzil-i mezbûrun arsasını işbu mütevellî-i mezbûr ma‘rifetiyle meccânen bana ferâğ ve tefvîz ve ebniye-i memlûke-i mezkûresini dahi yine târîh-i mezbûrda şuhûd mahzarında bana hibe-i sahîha-i şer‘iyye ile hibe ve temlîk ü teslîm ben dahi ber-vech-i muharrer menzil-i mezbûrun arsasını tefvîz ve ebniye-i memlûke-i mezkûresi mülk-i mevhûbum olmuşdur deyü def‘le mukābele ve takrîr-i meşrûhasını nâtık ve târîh-i mezbûr ile müverreha ve mütevellî-i ...<br><br>Beyaz beyaz beyaz [135b] Beyaz beyaz beyaz</p>          <br><a title="Önceki sayfa" style="text-decoration:none" href="./ayrmetin.php?idno=42074"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42076"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b520"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o558"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>