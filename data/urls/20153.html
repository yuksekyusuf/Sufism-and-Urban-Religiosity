﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 118<br>Hüküm no: 104<br>Orijinal metin no: [39b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Piyâle Kaptan b. Abdülmennân’ın evini istiğlâl yoluyla merhûm Kasımpaşa Vakfı’na sattığı</b><br><br>Mahmiye-i Galata tevâbi‘inden kasaba-i Kasımpaşa’da merhûm Kasımpaşa vakfı’na bi’l-fi‘l mütevellî olan fahrü’l-a‘yân Mustafa Çelebi b. Ferhad meclis-i şer‘-i şerîfde kasaba-i mersûmede Yeldeğirmeni mahallesinde sâkin iken bundan akdem müteveffâ olan merhûm Piyâle Kapudân b. Abdülmennân’ın sulbî sagīr oğlu Mehmed’in ve bint-i sulbiyesi İsmihan’ın cânib-i şer‘den vasiyy-i mansûbesi olan Âişe Hâtun bt. Ali muvâcehesinde üzerine takrîr-i da‘vâ edip bundan akdem merhûm-ı mezbûr Piyâle Kapudân hâl-i hayâtında bin yirmi beş senesi Muharremü’l-haramının altıncı gününde mahalle-i mezbûrede vâki‘ olup bir tarafdan Mehmed b. Memi Ağa mülkü ile bir tarafdan Çeşmisiyah bt. Abdullah ve ba‘zan Seyfi mülkü ile ve bir tarafı Medîne-i münevvere vakfı ile ve bir tarafdan tarîk-i âm ile mahdûd olan mülk menzilini bana bi tarîki’l-istiğlâl on beş bin akçeye bey‘ ve teslîm edip ben dahi vakf-ı mezbûr mâlıyla iştirâ ve tesellüm eylediğimden sonra semen-i mezbûru bi’t-tamâm mezbûr Piyâle Kapudân benim yedimden kabz ve tesellüm edip ba‘dehû vech-i şer‘î üzre tahliyye ve tekābuzu bulunduğundan sonra menzil-i mezbûru mezbûr Piyâle Kapudân’a târih-i [40a] merkūmdan bir sene tamâmına değin bin beş yüz akçeye îcâr edip ol dahi istîcâr ve kabûl eyleyip ba‘de zamânin vefât etmekle meblağ-ı mezbûr zimmetde kalmışdır, el-hâletü hâzihî vasiyy-i mezbûrenin yedinde olan terekesinden taleb ederim deyû gıbbe’s-suâl vasiyy-i mezbûre tereke-i mezbûra vâzı‘atü’l-yed idiğini ikrâr ve zikr olunan mübâye‘a ve icâreyi inkâr edip ba‘de talebi’l-beyyine udûl-i müslimînden Mehmed Halîfe b. Mustafa el-Müezzin ve Pîrî Beşe b. Abdünnebi nâm kimesneler li ecli’ş-şehâde meclis-i şer‘a hâzırân olup gıbbe’l-istişhâd fi’l-vâki‘ merhûm-ı mezbûr Piyâle Kapudân hâl-i hayâtında târih-i mezkûrda hudûd-ı mezkûre ile mahdûd olan menzil-i mârrü’z-zikri mütevellî-i merkūma bizim huzûrumuzda on beş bin akçeye bi tarîki’l-istiğlâl bey‘ ve teslîm edip ve semen-i mezbûru mütevellî-i merkūm yedinden ve vakf-ı merkūm mâlından bi’t-tamâm ahz u kabz eylediğinden sonra yine menzil-i mezkûru ba‘de’t-tahliyye ve’t-tekābuz târih-i mezbûrdan bir sene tamâmına değin bin beş yüz akçeye istîcâr ve kabûl eyledi biz bu husûsa şâhidleriz şehâdet dahi ederiz deyû iddi‘â-i şehâdet-i şer‘iyye eylediklerinde ba‘de’t-ta‘dîl ve’t-tezkiyye şehâdetleri makbûle olmağın mûcebi ile hükm olundu. Hurrire fî evâsıtı şehri Şa‘bân sene 1029<br><br><br>Şuhûdü’l-hâl: Hasan Çavuş b. Abdullah, Cafer Beşe b. Abdullah, Mahmud Beşe b. Mahmud, Hasan Beşe el-Münâdî, Mehmed el-Münâdî, Ahmed b. Hüseyin ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=20152"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20154"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b118"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o183"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>