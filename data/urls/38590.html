﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 206<br>Hüküm no: 210<br>Orijinal metin no: [39a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dudu bt. Ağyazar’ın Damadı Serkiz v. Avanes’de olan alacağını tahsil ve kızı Katerina ve damadının zimmetlerini etmesi</b><br><br>Ahz [ü] kabz, ibrâ 6000 guruş.<br><br>Mahrûse-i Galata’ya muzâfe kasaba-i Beşiktaş’a tâbi‘ Ortaköy karyesi mahallâtından Belanka mahallesinde vâki‘ Katerina Nasrâniyenin müsteciren mütemekkine olduğu menzilde müsâfereten mütemekkine ve şahsı zeyl-i rakīmde muharrerü’l-esâmî kimesneler ta‘rîfleriyle mu‘arrefe olan Dudu bt. Ağyazar Nasrâniye meclis-i şer‘-i şerîf-i enverde kendinden asıl, zevcesi mersûme katerina Nasrâniye tarafından husûs-ı âtîde tasdîka vekîl-i şer‘îsi Serkiz v. Avanes zimmî muvâcehesinde ikrâr-ı tam ve takrîr-i kelâm edip ben târih-i vesîkaya gelince bir sene mersûme Katerina Nasrâniye ile ma‘an mütemekkine olup ve malımdan dâmâdım vekîl-i mersûm Serkiz zimmîye malımdan altı bin guruş ikrâz ve teslîm, ol dahi yedimden ahz ü kabz etmiş idi. El-hâletü hâzihî ben kızım mersûmenin menzilinden hurûç ve âhar mahalle nakil etmemle dâmâdım mersûm zimmetinde alacağım olan meblağ-ı mezbûr altı bin guruşu dâmâdım mersûm Serkiz zimmî işbu meclis-i şer‘de bana def‘ ü teslîm ben dahi yedinden tamamen ahz ü kabz edip min-ba‘d meblağ-ı mezbûrdan dâmâdım mersûm zimmetinde bir akçe ve bir habbe hakkım ve alacağım kalmamağla ben husûs-ı mezkûra ve hukūk-ı sâire-i şer‘iyeye müte‘allika âmme-i da‘vâ ve mutâlebât ve kâffe-i eymân ve muhâsamâtdan dâmâdım mersûm Serkiz zimmî ile zevcesi kızım mersûme Katerina Nasrâniyenin zimmetlerini dâmâdım mersûm dahi kezâlik husûs-ı mezkûra ve sâire müte‘allika da‘vâdan benim zimmetimi herbirimiz ibrâ-yı âmm-ı sahîh-i şer‘î ve iskāt-ı tamm-ı sarîh-i mer‘î ile ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 9 Ca sene [1]242<br><br>Şühûdü’l-hâl: Muhzır Mehmed Çelebi, Muhzır Ali Çelebi, İbrahim Çelebi, Muhzır Abdulfettah Çelebi<br><br>Muhzır Canik v. Takfur, Artin v. Asvador, Arakil v. Barkon, Agob v. Aleksan.</p>          <br><a title="Önceki sayfa" style="text-decoration:none" href="./ayrmetin.php?idno=38589"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38591"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b206"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o530"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>