﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 420<br>Hüküm no: 403<br>Orijinal metin no: [56b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nefise Hatun’un Mehmed Kethuda ile yarıyarıya ortak satın aldıkları Yoros Nahiyesi’ne bağlı Kum köyündeki çiftlik arazisi</b><br><br>Kum karyesinde çiftlik<br><br>Ma‘rûz<br><br>Derûn-ı i‘lâmda mezkûretü’l-ism mu‘arrefetü’z-zât Şerife Nefise Hatun bt. es-Seyyid Abdullah Çarşamba günü arz odasında huzûr-ı hazret-i kāimmakām-ı âlî-makāmîde ma‘kūd meclis-i şer‘-i münîrde kezâlik derûn-ı i‘lâmda mezkûrü’l-ism Mehmed Kethudâ b. Süleyman nâm kimesne muvâcehesinde zevcim olup verâseti benimle li-ebeveyn kız karındaşı diyâr-ı âharda sâkine Havva’ya ve li-ebeveyn ammi oğlu mezbûr Mehmed Kethudâ’ya ve sülüs vesâyâ-yı mu‘ayyene ve gayr-ı mu‘ayyenesine münhasıra olduğu hâlde bin iki yüz on yedi senesinde vefât eden Osman Ağa b. Abdullah’ın bi’l-cümle terekesi târih-i mezbûrda ma‘rifet-i şer‘le tahrîr ve sûk-ı sultânîde semen-i misilleriyle bey‘ olundukda müteveffâ-yı mezbûrun medîne-i Üsküdar’a muzâfe Yoros Nâhiyesi’ne tâbi‘ İrva Kal‘ası civârında Kum karyesinde kâin ma‘lûmü’l-hudûd ve’l-müştemilât bir kıt‘a çiftliğin mülkü ve hayvanât ve hubûbât ve mezrû‘ât ve eşcârı benimle mezbûr Mehmed Kethudâ’nın üzerimizde bi’l-münâsafe dört bin yüz on guruşda karâr ve ziyâde ile tâlib-i âharı zuhûr etmemekle çiftlik-i mezkûrun mülkü ve hayvanât ve hubûbât ve mezrû‘ât ve eşcârı ma‘rifet-i şer‘le meblağ-ı merkūm dört bin yüz on guruşa vech-i meşrûh üzere ben mezbûr Mehmed Kethudâ ile bi’l-münâsafe iştirâken iştirâ ve temellük ve tesellüm ve kabûl ve semen-i meblağ-ı merkūmu tamamen edâ ve teslîm ve müteveffâ-yı mezbûrun defter-i kassâmına idhâl olunup ol-vechile çiftlik-i mezkûrun mülkü ve hayvanât ve hubûbât ve mezrû‘ât ve eşcârı benimle mezbûr Mehmed Kethudâ’nın ale’l-iştirâki’s-seviyy [57a] yedimizde mülk ve hakkımız olup lâkin çiftlik-i mezkûra teba‘iyetle zirâ‘at ve harâset olunur herbiri lede’l-ahâli ve’l-cîrân ma‘lûmü’l-hudûd ve’l-kıt‘a tarlaların hakk-ı tapusu her ne kadar müteveffâ-yı mezbûrun kız karındaşı merkūme Havva’nın ise dahi mezbûre Havva yurdu üzerinde olmayıp diyâr-ı âharda ve tapuya tâlibe olmadığından mâ‘adâ zikr olunan tarlaları çiftlik-i mezkûra tâbi‘ ve çiftlikden ifrâz olunması hilâf-ı kānûn olduğu derkenârdan müstebân olmağla ben dahi arâzi-i merkūmenin nısfını benim üzerime ve nısf-ı âharını kendi üzerine tapu etdir her kaç guruş resm-i tapu verir isen makbûlümdür deyip ol dahi sâhib-i arz olan Hacı Ahmed oğlu Molla Mehmed’e beş yüz elli guruş resm-i tapu verip arâzi-i mezkûreyi müstakıl kendi üzerine tapulamağla meblağ-ı merkūmûn nısfı olan iki yüz yetmiş beş guruşu yedimden ahz birle nısf-ı arâzi-i mezkûreden keff-i yed ve bâ-ma‘rifet-i sâhib-i arz bana teslîme mezbûr Mehmed Kethudâ’ya tenbîh olunmak matlûbumdur deyü sâhib-i arz hâzır olduğu hâlde da‘vâ etdikde ol dahi cevâbında kaziyye minvâl-i meşrûh üzere olduğunu ikrâr ü i‘tirâf etmeğin re’y-i âlî ve kānûn-ı kadîm üzere meblağ-ı merkūm iki yüz yetmiş beş guruşu alıp nısf-ı arâzi-i mezkûreden keff-i yed ve müdde‘iye-i mezbûre Şerife Nefise Hatun’a teslîme mezbûr Mehmed Kethudâ’ya tenbîh ve nısf-ı arâzi-i mezkûrenin zabt ü tasarrufi’çün sâhib-i arz tarafından mezbûre Şerife Nefise Hatun yedine temessük i‘tâsı iktizâ eylediği İstanbul Mahkemesi’nden huzûr.<br><br>Fî 25 Ca sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31810"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31812"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b420"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o616"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>