﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 282<br>Hüküm no: 400<br>Orijinal metin no: [58b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Abdullah’ın Ali b. Abdullah’ı bir sene önce azat ettiğinden tekrar köle olarak tasarruf etmemesi gerektiği</b><br><br>İşbu bâ‘isü’l-kitâb orta boylu, açık kaşlı, elâ gözlü, kara yağız, Gürciyyü’l-asl Ali b. Abdullah nâm şâb mahfil-i kazâda mevlâsı Mustafa b. Abdullah mahzarında üzerine da‘vâ edip ben mezbûr Mustafa’nın abd-i memlûkü olmağla târîh-i kitâbdan bir sene mukaddem hasbeten lillâhi beni tahrîr ve i‘tâk edip sâir ahrâr-ı asliyyîn gibi hür olmuş iken mezbûr Mustafa mâlikâne beni zabt edip üzerime vaz‘-ı yed eder suâl olunup yed-i âdiyesi kasr ve âzâd olunmak matlûbumdur dedikde gıbbe’s-suâl ve akībe’l-inkâr mezbûr Ali’den da‘vâsına mutâbık beyyine taleb olundukda udûl-i Müslimîn’den el-Hâc Mehmed b. el-Hâc Hüseyin ve Hasan Beşe b. Mehmed nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mezbûr Mustafa abd-i memlûkü mevsûf-ı mezbûr Ali’yi târîh-i kitâbdan bir sene mukaddem hasbeten lillâh bizim huzûrumuzda tahrîr [ve] i‘tâk edip sâir ahrâr-ı asliyyîn gibi hür olmuşdur ancak üzerinde hakk-ı velâsı vardır, biz bu husûsa şâhidleriz şehâdet ederiz deyü edâ-yı şehâdet eylediklerinde gıbbe’t-ta‘dîl ve’t-tezkiye makbûle olmağın mûcebince müdde‘î-i mezbûr Ali’nin ıtkına hükmolunup kasr-ı yedine mezbûr Mustafa’ya tenbîh-birle mâ-vaka‘a bi’t-taleb ketb [olundu].<br><br>Fi’l-yevmi’r-râbi‘ min-Şa‘bani’l-mu‘azzam sene 1064.<br><br>Şuhûdü’l-hâl: Ali Çelebi b. Ramazan el-mübâşir, el-Hâc Ahmed Çelebi b. Mehmed, Hüseyin Beşe b. Mehmed, Ali Beşe [b.] Yusuf, Siyavuş [b.] Abdullah, İbrahim [b.] Davud, Pîrî [b.] Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=582"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=584"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b282"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o384"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>