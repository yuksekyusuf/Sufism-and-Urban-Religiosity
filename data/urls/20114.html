﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 87<br>Hüküm no: 65<br>Orijinal metin no: [26a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Vefat eden İbrahim Bey b. Mehmed’in Hacı Mustafa b. Hüseyin’e olan borcunun terekesinden ödenmesi</b><br><br>Mahmiye-i İstanbul’da Üskübî mahallesinde sâkin iplikçi el-Hâc Mustafa b. Hüseyin tarafından husûs-ı âti’z-zikrde vekîl olduğu nehc-i şer‘î üzre şer‘an sâbite olan el-Hâc Receb b. Abdullah mahfil-i şer‘-i şerîfde medîne-i Hazret-i Ebî Eyyûb-i Ensârî’de Kasımpaşa mahallesinde vefât eden merhûm İbrahim Bey b. Mehmed’in bint-i sulbiyesi Fâtıma nâm sagīrenin savb-ı şer‘den mansûb vasîsi olan Mehmed Efendi b. Hemdem mahfil-i şer‘-i şerîfde üzerine da‘vâ edip vekîli olduğum mezbûr el-Hâc Mustafa’nın merhûm-ı mezbûr İbrahim Bey’in zimmetinde karz tarîkiyle yirmi dört bin akçe hakkı vardır, vefât etmekle meblağ-ı mezbûr yirmi dört bin akçe zimmetinde kalmışdır, vasiyy-i mezbûrun yedinde olan terekesinden taleb ederim deyip gıbbe’s-suâl vasiyy-i mezbûr bi’l-vesâye merhûm-ı mezbûrun terekesine vâzı‘ü’l-yed idiğini ikrâr ve deyn-i mezbûru inkâr edip vekîl-i mezbûrdan beyyine taleb olundukda medîne-i mezbûrede Çırakçı mahallesinde sâkin el-Hâc Kasım b. Abdullah ve merhûm Şehzâde Sultan Mehmed Câmi‘-i şerîfi kurbunda sâkin Mehmed Çelebi b. Mustafa nâm kimesneler li ecli’ş-şehâde mahfil-i şer‘a hâzırân olup gıbbe’l-istişhâd fi’l-vâki‘ merhûm-ı mezbûr İbrahim Bey bizim huzûrumuzda karz tarîkiyle vekîl-i mezbûrdan yirmi dört bin akçeyi [26b] alıp kabz eyledi, biz bu husûsa şâhidleriz şehâdet dahi ederiz dediklerinde ba‘de’t-ta‘dîl ve’t-tezkiyye mûcebi ile hükm birle mâ vaka‘a sebt olundu. Hurrire fî evâhiri Cumâdelâhire [sene 1026]<br><br><br>Şuhûdü’l-hâl: Abdi Çelebi b. Ömer el-İmâm, Mehmed Çelebi b. Ali, İbrahim Çelebi b. Mehmed, Yahya Bey [b.] Mehmed</p>          <br><a title="Önceki sayfa" style="text-decoration:none" href="./ayrmetin.php?idno=20113"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20115"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b087"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o197"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>