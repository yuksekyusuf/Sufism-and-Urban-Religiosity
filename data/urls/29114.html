﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 24 Numaralı Sicil (H. 1138-1151/M.1726-1738)<br>cilt: 21,&nbsp;sayfa: 214<br>Hüküm no: 136<br>Orijinal metin no: [40b-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Arka hamalları kethüdâsının Saraçhane hamalları hakkındaki şikâyetinin yersiz olduğu</b><br><br>Ma‘rûz-ı dâ‘î-i devletleridir ki Mahmiye-i İstanbul’da arka hammâllarının kethüdâları olan Mustafa b. el-Hâc Ahmed meclis-i şer‘de mahmiye-i mezbûrede Saraçhâne-i âmire kethüdâsı olan el-Hâc Mehmed mahzarında zikr olunan Saraçhâne-i âmire dâhilinde vâki‘ sekiz nefer arka hammâlları Saraçhâne-i âmire’de dükkânlarından? iktisâb ve intifâ‘ ederlerken kurbunda olan hammâllara bâ fermân-ı âlî nâzil olan kürekçi bedelinden imdâd ve i‘ânetten imtinâ‘ ederler deyû da‘vâ ettikde, Saraçhâne kethüdâsı mezbûr el-Hâc Mehmed cevâbında, mâ tekaddemden ilâ hâze’l-ân Saraçhâne-i âmire dâhilinde cem‘an sekiz aded pâzvend olup hâricde olan hammâllara karışmayıp ve hâricde olan ibâdullâhın yüklerini sâir hammâllar misillü götürügelmeyip ancak leylen pâzvendlik ve nehâren Saraçhâne-i âmirede inşâ olunan mîrî kırba ve meşk ve sandık ve sâir âlât-ı seferiyeyi cebehâne-i [41a] ma‘mûreye ve sâir iktizâ eden mahallere nakl edegelip nizâm-ı hâlleri bu vech üzre muntazam ve hâricde olan hammâlların iddi‘âları hilâf-ı nizâmdır deyicek fi’l-hakīka zikr olunan sekiz nefer âdem Saraçhâne-i âmirede leylen pâzvend ve nehâren mîrî âlât-ı seferiye nakline memûrlar olmalarıyla bu mukābelede cümleden mu‘âf olup bu âna gelince hâricde olan hammâllara bir nesne veregeldikleri yokdur deyû vukūfu olan Saraçhâne-i mezbûre ahâlîsi ihbâr etmeleriyle, mezbûr hammâllar kethüdâsı Mustafa hilâf-ı nizâm bî-vech mu‘ârazadan men‘ olunduğu huzûr-ı âlîlerine i‘lâm olundu. Fermân men lehü’l-emrindir. Fî 2 Muharrem sene [1]139.</p>          <br><a title="Önceki sayfa" style="text-decoration:none" href="./ayrmetin.php?idno=29113"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29115"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist024&bsm=ist024b214"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist024&bsm=ist024o596"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>