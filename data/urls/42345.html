﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 219<br>Hüküm no: 239<br>Orijinal metin no: [44a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gümülcineli Ümmühani’nin Süleyman Reis’in aleyhindeki eşya davasında anlaşma sağlanması</b><br><br>Ma‘rûz,<br><br>Arzuhâl sâhibesi olup zâtı ta‘rîf-i şer‘î ile mu‘arrefe olan Gümülcineli Şerife Ümmühani bt. es-Seyyid İsmail nâm hatun mahfil-i şer‘iyyâtda derûn-ı arzuhâlde mezkûrü’l-ism es-Seyyid Süleyman Reis b. es-Seyyid Resül muvâcehesinde işbu târîh-i i‘lâm senesi Cumâdelâhiresi’nde zikr olunan Gümülcine kazâsına tâbi‘ Karaağaç iskelesinden yirmi beş guruş navl-ı sefîne ile İstanbul’a gelirken mezbûr es-Seyyid Süleyman Reis ile ba‘de’l-mukāvele eşyâ-i memlûkemden mecmû‘u iki bin üç yüz kırk dört guruş kıymetli sandığım derûnunda mevcûd bir çift zümrüd küpe ve iki çift altın bilezik ve bir çift altın kuşak ve on iki miskāl inci ve bir sîm sâ‘at ve sekiz sîm zarf ve üç başlı inci kuşak ile dokuz yorgan ve otuz top hilâlî bez ve dokuz beledî yasdık yüzü ve dört Yanbolu kebesi ve işbu yedimde olan defter-i müfredât mantûkunca sâir eşyâ-i ma‘lûmemi mezbûr es-Seyyid Süleyman Reis’in yedine def‘ ü teslîm, ol dahi yedimden ba‘de’l-ahz ben zevcim işbu hâzır bi’l-meclis Mustafa ve sagīre kızım Şerife Âişe ile otuz gün mikdârı sefînede meks edip mezbûr es-Seyyid Mustafa Reis kalmamağla biz dahi berren gelmek üzere sefîneden çıkıp eşyâ-i mezkûremi mezbûrdan taleb eylediğimde teslîmi mümkün iken İstanbul’da veririm deyü teslîm etmeyip yedinde kalmış idi, hâlâ mevcûde ise aynılarını müstehleke ise ba‘de’s-sübût kıymet-i mezkûrelerini hâlâ mezbûr Süleyman Reis’den taleb ederim deyü ba‘de’d-da‘vâ mezbûr es-Seyyid Süleyman Reis eşyâsı ne mikdâr olduğu ma‘lûmum olmadığından mâ‘adâ müdde‘iye-i mezbûre ber-vech-i muharrer sefînemden çıkdıkdan sonra ben İstanbul’a gelirken harbî kefere sefînemi ve içinde mevcûd malımı kahren ahzını ve tâifemi esir edip hâlâ bahâ ile halâs olmuş idim deyü müdde‘iye-i mezbûrenin ber-vech-i muharrer eşyâmı mutâlebe ederim bana teslîm etmedin deyü müdde‘âsını inkâr etmekle beynlerinde ba‘de’l-münâza‘a müdde‘iye-i mezbûre tasaddî eylediği eşyâ-i mezkûre da‘vâsından bâ-vesâtat-ı muslihîn mezbûr es-Seyyid Süleyman Reis ile otuz guruş bedel-i makbûza sulh olup mâ‘adâ müdde‘âsına ve bi’l-cümle husûs-ı mezkûra ve bedel-i sulh-ı mezbûra müte‘allika âmme-i de‘âvî ve mutâlebât ve kâffe-i eymân ve muhâsamâtdan [44b] herbiri âharın zimmetini ibrâ ve iskāt edip ve her biri âharın ibrâsını tasdîk ve kabûl etmeğin kat‘-ı nizâ‘ etdikleri mahfil-i şer‘iyyâtda ba‘de’t-tescîl huzûr-ı âlîlerine i‘lâm olundu.<br><br>Fî 20 Şevvâl sene 1171</p>          <br><a title="Önceki sayfa" style="text-decoration:none" href="./ayrmetin.php?idno=42344"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42346"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b219"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o572"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>