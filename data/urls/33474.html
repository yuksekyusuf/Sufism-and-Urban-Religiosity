﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 95<br>Hüküm no: 47<br>Orijinal metin no: [10a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kirkor v. Babek ile Nikogos v. Abraham’ın 2500 guruşa sulh oldukları</b><br><br>2500 guruşa sulh<br><br>Ma‘rûz<br><br>Mübârek rikâb-ı kamer-tâb-ı husrevânîye takdîm-i arzuhâl eden Sahtiyâncı Mirasyedioğlu Kirkor v. Babek zimmî evvelâ Çarşamba günü Arz Odası’nda huzûr-ı bâhirü’n-nûr-ı vekâlet-penâhîlerinde ve ba‘dehû şifâhen sâdır olan fermân-ı cihân-mutâ‘larına imtisâlen dâ‘îhânelerinde ma‘kūd meclis-i şer‘-i münîrde derûn-ı arzuhâlde mastûrü’l-ism Eğinli Semercioğlu Nikogos v. Abraham zimmî muvâcehesinde benim mersûm Nikogos zimmîye cihet-i karzdan deynim olan yirmi yedi bin guruş gerek kendüye ve gerek kabza vekîli işbu hazır bi’l-meclis Sarrâf Abraham v. Bogos zimmîye tamamen edâ ve îfâ etmiş iken mersûm Nikogos zimmî mâlımdan bi-gayr-ı hakkın fuzûlî on beş bin guruşumu ziyâde almağla ziyâde-i mezkûreyi mesfûrdan istirdâd ederim deyü tesâddî eylediğim da‘vâmdan mersûm Nikogos zimmî ile bi’t-tav‘ ve’r-rızâ iki bin beş yüz guruş bedel-i medfû‘ ve makbûza sulh olduğumda ol dahi sulh-ı mezkûru ba‘de’l-kabûl bi’l-cümle husûs-ı mezkûra ve ziyâde müdde‘âma ve sâir cemî‘ hukūk-ı şer‘iyyeye müte‘allika âmme-i da‘vâdan ben mersûmân Nikogos ve Abraham zimmîlerin zimmetlerini onlar dahi kezâlik benim zimemimi her birimiz ibrâ-i âm ile kabûlü hâvî ibrâ ve ıskāt eyledik deyü mersûm Kirkor zimmînin bi’l-cümle takrîrini mesfûr Nikogos zimmî ile hâzır-ı mersûm Abraham zimmîden her biri tasdîk ve bu vechile külliyen kat‘-ı nizâ‘ eyledikleri İstanbul Mahkemesi’nden huzûr.<br><br>Fî 11 Saferü’l-hayr sene [1]242<br><br>Nüshateyn</p>          <br><a title="Önceki sayfa" style="text-decoration:none" href="./ayrmetin.php?idno=33473"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33475"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b095"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o611"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>