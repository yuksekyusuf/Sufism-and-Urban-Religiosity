﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 186<br>Hüküm no: 156<br>Orijinal metin no: [45b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ölen Ahmed Efendi b. Hasan’ın terekesi vârisinin Mehmed Efendi b. Mehmed olduğu</b><br><br>Vilâyet-i Anadolu’da medîne-i Adana’da Yortan Mahallesi sükkânından iken bundan akdem Medîne-i münevvere’de vefât eden el-Hâc Ahmed Efendi b. Hasan b. Abdullah’ın li-ebeveyn er karındaşı oğlu olup hasren vârisi olduğunu iddi‘â eden işbu bâ‘isü’l-kitâb Mehmed Efendi b. Mehmed meclis-i şer‘-i hatîr-i lâzımü’t-tevkīrde el-Hâc Ömer b. Ebûbekir nâm kimesne mahzarında üzerine da‘vâ ve takrîr-i kelâm edip müteveffâ-yı merkūm Ahmed Efendi ile babam mezbûr Mehmed li-ebeveyn er karındaşlar olup babaları ismi Hasan ve dedeleri ismi Abdullah ve vâlideleri ismi Zahide bt. Mehmed ve maskat-ı re’sleri mârrü’z-zikr Yortan Mahallesi olup ve ben müteveffâ-yı mezbûrun hasren vârisi ve terekesine müstahıkk-ı âharı olmamağla müteveffâ-yı mezbûrun merkūm el-Hâc Ömer zimmetinde cihet-i karz-ı şer‘îden beş guruş hakkı olup kable’l-ahz ve’l-istifâ fevt olmağla meblağ-ı mezbûr bi’l-irsi’ş-şer‘î bana isâbet ve intikāl etmekle, meblağ-ı mezkûr beş guruşu mezbûr el-Hâc Ömer’den bi’l-verâse hâlâ taleb ederim deyü da‘vâ ettikde mezbûr el-Hâc Ömer cihet-i mezkûreden müteveffâ-yı mezbûra beş guruş deyni[ni] ikrâr ve i‘tirâf ve ber-vech-i muharrer hasren vârisi olduğu ma‘lûmum değildir deyü inkâr ettikde, müdde‘î-i mezbûr Mehmed Efendi’den müdde‘âsına mutâbık beyyine taleb olundukda udûl-i ahrâr-ı ricâl-i Müslimînden ve mahalle-i mezbûre ahâlîsinden es-Seyyid Mehmed b. el-Hâc Bilal ve es-Seyyid Mahmud b. es-Seyyid Halil nâm kimesneler li-ecli’ş-şehâde meclis-i şer‘a hâzırân olup istişhâd olunduklarında, fi’l-hakīka müteveffâ-yı mezbûr el-Hâc Ahmed Efendi ile işbu müdde‘î-i merkūm Mehmed Efendi’nin babası müteveffâ Mehmed li-ebeveyn karındaşlar olup babaları ismi Hasan ve dedeleri ismi Abdullah ve anaları ismi Zahide bt. Mehmed ve maskat-ı re’sleri zikrolunan Yortan Mahallesi olup ve mezbûr Mehmed Efendi’den gayrı vârisi ve terekesine müstahıkk-ı âharı olduğu ma‘lûmumuz değildir, bizler bu husûsa bu vech üzere şâhidleriz şehâdet dahi ederiz deyü her biri edâ’-i şehâdet-i şer‘iyye ettiklerinde lede’t-ta‘dîl ve’t-tezkiye şehâdetleri makbûle olmağın mûcibiyle ba‘de’l-hükm ve’t-tenbîh mâ-vaka‘a bi’t-taleb ketb olundu.<br><br>Fî 7 min-Cumâdelâhire sene [1]194.<br><br>Şuhûdü’l-hâl: Mehmed Sâdık Efendi, Veliyüddin Ağa, Mustafa Ağa, Mehmed Emin Efendi.</p>          <br><a title="Önceki sayfa" style="text-decoration:none" href="./ayrmetin.php?idno=30357"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30359"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b186"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o312"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>