﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 265<br>Hüküm no: 286<br>Orijinal metin no: [37b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Kiryako’nun, Bakkal İstori’ye satıp parasını aldığı bakkal malzemelerinin kârından da hisse talebiyle açtığı davanın reddedildiği</b><br><br>Ma‘rûz<br><br>Bakkāl tâifesinden sahib-i arzuhâl Kiryako v. Vendi zimmî meclis-i şer‘-i enverde yine tâife-i mezbûreden Mumcu Halil Beşe mübâşeretiyle ihzâr-ı şer‘ olunan İstori v. Sahak zimmî muvâcehesinde târih-i i‘lâmdan on bir ay mukaddem benim İstanbul’da Çukurçeşme’de vâki‘ ma‘lûmü’l-hudû[d] taht-ı icâremde olan bakkāl dükkânındaki bakkāllık emti‘amı yirmi üç bin yüz on altı akçe semen tesmiyesiyle merkūm İstori’ye bey‘ ve teslîm ol dahi yedimden iştirâ ve kabz edip dükkân-ı mezkûrda emti‘a-i mezkûre ile yedi ay ba‘de’l-i‘mâl ve’t-ticâre semen-i mezkûr olan meblağ-ı mezkûr yirmi üç bin yüz on altı akçeyi bana tamamen edâ ben dahi yedinden ahz u kabz edip ancak merkūm İstori müddet-i mezkûrede emti‘a-i mezkûreyi i‘mâl ile on yedi bin akçe nemâ hâsıl edip ve kendinin emti‘a-i mezkûreden gayri âhar malı dahi olmayıp ancak benim bey‘ eylediğim emti‘anın nemâsı olmağla meblağ-ı mezkûr on yedi bin akçeyi merkūm İstori zimmîden taleb ederim deyü olan da‘vâsı takrîr-i meşrûhu üzere sahîha olmamağla hasmı merkūm İstori zimmîye şer‘an suâl teveccüh dahi etmeyip müdde‘î-i mezbûr bî-vech-i şer‘î mu‘ârazadan men‘ olunduğu Bâb’dan huzûr-ı âlîlerine i‘lâm olundu.<br><br>Fî 21 min-Recebi’l-ferd sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7325"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7327"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b265"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o623"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>