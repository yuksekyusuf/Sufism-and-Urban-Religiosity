﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 311<br>Hüküm no: 367<br>Orijinal metin no: [68b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Hasan’ın vefat eden kocası Yusuf Ağa’ya evlerini ve eşyalarını hibe ettiğinde cünûn halinde olduğunu ispat etmesi</b><br><br>Mahmiye-i İstanbul’da Koğacıdede mahallesi ahâlîsinden olup bundan akdem vefât eden Yusuf Ağa b. Abdullah’ın verâseti zevce-i metrûkesi Âişe Hatun bt. Hasan ile sulbiye sagīre kızları Afife ve Fâtıma’ya münhasıra olduğu şer‘an sâbit oldukdan sonra sâbıkā cünûnu zâhir olup hâlâ müfīka? olan râfi‘atü’l-kitâb mezbûre Âişe Hatun meclis-i şer‘-i hatîrde sagīretân-ı mezbûretânın tesviye-i umûrları için savb-ı şer‘-i enverden mansûb vasîleri olup menzileyn-i âti’l-beyâna tereke-i müteveffâ-yı mezbûrdan olmak üzere vâzı‘u’l-yed olan Ahmed Çelebi b. Ali muvâcehesinde da‘vâ ve takrîr-i kelâm edip mahalle-i mezbûrede vâki‘ bir tarafdan Mehmed Çelebi mülkü ve bir tarafdan Hatun mülkü ve bir tarafdan Osman Ağa Vakfı ve bir tarafdan tarîk-i hâs ile mahdûd ve fevkānî iki bâb oda ve bir sofa ve tahtânî bir bâb oda ve bir kilâr ve hadîka ve kenîfi hâvî mülk menzilim ile Havâss-ı refî‘a kazâsı muzâfâtından Çatalca nâhiyesine tâbi‘ Şeyh Sinan nâm karyede vâki‘ bir tarafdan el-Hâc Hamza mülkü ve bir tarafdan Süleyman Çelebi havlusu ve iki tarafdan tarîk-i âm ile mahdûd fevkānî iki bâb oda ve bir ahur ve bir sofa ve bir su kuyusunu [müştemil] mülk menzilimi mezbûr Yusuf Ağa’ya hâl-i hayâtında bin yetmiş dokuz senesi Zilhiccesi’nin sekizinci günü yedimde mülküm iken cünûnum hâlinde yirmi beş bin akçeye bey‘ ve teslîm, ol dahi iştirâ ve kabûl ve tesellüm eyledikden sonra semeni olan meblağ-ı mezbûr yirmi beş bin akçeyi ve eşyâ-i memlûkemden otuz miskāl altından masnû‘ bir çift bilezik ve inciden masnû‘ dokuz düğme ve üç paralı ta‘bîr olunur bir mücevher kuşak ve la‘l taşlı bir altın hâtem ve altı altın düğme ve böcek kabuğu ta‘bîr olunur bir sîm raht kuşak ve sekiz tencere ve on sahan ve bir kazgan ve evsâfı beynimizde ma‘lûme Rusiyyetü’l-asl Naziki bt. Abdullah nâm câriyemi yine cünûnum hâlinde zevcim mezbûr Yusuf Ağa’ya hayâtında hîbe ve eşyâ-i mezbûreyi teslîm, ol dahi ittihâb ve kabûl ve eşyâ-i mezbûreyi kabz ve tesellüm eylemiş idi. bey‘-i mezbûr ile hîbe-i mezbûre sahîh olmamağla vasiyy-i mezbûra suâl olunup menzileyn-i mahdûdeyn-i mezbûreynden kasr-ı yed edip menzileyn-i mezbûreyni eşyâ-i mezbûre ve mevsûfe-i mezbûreyi bana teslîme tenbîh olunmak matlûbumdur dedikde, gıbbe’s-suâl vasiyy-i mezbûr cevâbında müdde‘iye-i mezbûre menzileyn-i mahdûdeyn-i mezbûreyni müteveffâ-yı mezbûra hayâtında semen-i mezbûra bey‘ ve teslîm ve semen-i mezbûr ile eşyâ-i mezbûre ve mevsûfe-i mezbûreyi hîbe ve eşyâ-i mezbûre ile mevsûfe-i mezbûreyi teslîm edip müteveffâ-yı mezbûr dahi iştirâ ve tesellüm ve ittihâb ve kabûl ve kabz etdiğinde müdde‘iye-i mezbûre sahîhü’l-akl olup bey‘-i mezbûr ile hîbe-i mezbûre sahîhdir deyicek husûs-ı mezbûrda beyyine-i akl ve sıhhat evlâ olup vasiyy-i mezbûrdan da‘vâsına mutâbık beyyine taleb olundukda beyyine ityânından izhâr-ı acz ile istihlâf edip ve mahalle-i mezbûre ahâlîsinden fahrü’l-kuzât es-Seyyid Mehmed Efendi b. es-Seyyid Ali ve Hüseyin Çelebi b. Mehmed nâm kimesneler hîn-i bey‘ ve hîbede müdde‘iye-i mezbûre mecnûne idi deyü bi-tarîkı’ş-şehâde haber verdiklerinden sonra müdde‘iye-i mezbûreye hîn-i bey‘ ve hîbede âkıle olmadığına yemîn teklîf olundukda ol dahi alâ-vefki’l-mesûl yemîn billâhi te‘âlâ eyledikden sonra vasiyy-i mezbûre eşyâ-i mezbûreyi teslîm edip bilâ-beyyine mu‘âraza etmemek üzere tenbîh birle mâ-vaka‘a bi’t-taleb ketb olundu.<br><br>Fî 27 min-Recebi’l-ferd sene 1081.<br><br>Şuhûdü’l-hâl: Fahrü’l-a‘yân Hüseyin Ağa kethüdâ-yı Hızır Efendi, Mehmed Ağa ser-muhzırân, Mehmed Ağa b. Mustafa el-mütevellî, Mehmed Çelebi b. Hızır, Abdulkadir Çelebi b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=2684"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2686"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b311"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o555"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>