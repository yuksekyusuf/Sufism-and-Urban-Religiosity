﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 479<br>Hüküm no: 544<br>Orijinal metin no: [78b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bucakbağı mahallesinden Hafize Hatun ile Mehmed Said Ağa’nın bostanlarını Hadice bt. Ali’ye istiğlal yoluyla sattıkları</b><br><br>Mülk bostan istiğlâli<br><br>Mahmiye-i İslâmbol hısnı ebvâbından Yedikulesi dâhilinde Bucakbağı mahallesinde sâkin kendi nefsinden asîl ve li-ebeveyn kız karındaşı Hafize Hatun bt. el-Hâc Ali tarafından husûs-ı âti’l-beyânda vekîl olduğu zâtını ârifân es-Seyyid Hüseyin Ağa b. es-Seyyid Hasan ve Abdi b. Cafer nâm kimesneler şehâdetleriyle şer‘an sâbit olan Mehmed Said Ağa vekâleten meclis-i şer‘-i şerîf-i enverde mu‘arrefetü’z-zât işbu bâ‘isetü’l-kitâb Hadice bt. Ali nâm hatun mahzarında bi’l-asâle ve bi’l-vekâle ikrâr ve takrîr-i kelâm edip mahalle-i mezbûrede vâki‘ bir tarafdan Naili Paşa kerîmesi Âkıle Hanım bostanı ve bir tarafdan cidâr-ı hısn ve bir tarafdan Mehmed Emin Efendi veresesi bostanı ve bir tarafdan tarîk-i âm ile derûnunda bir bi’r-i mâ ve bir bağçevân odası ve bir âhûru müştemil bir bâb mülk bostanın üç sehm i‘tibârıyla iki sehm-i şâyi‘i benim ve bir sehm-i şâyi‘i kız karındaşım müvekkilem mezbûre Hafize Hatun’un bâ-hüccet-i şer‘iye irsen yedimizde mülk ve hakkımız olmağın ben bostan-ı mahdûd-ı mezkûru mezbûre Hadice Hatun’a bi-tarîki’l-istiğlâl yedi yüz guruşa bi’l-asâle ve bi’l-vekâle bey‘ ve teslîm eylediğimde ol dahi ber-vech-i muharrer iştirâ ve tesellüm ve kabûl eyledikden sonra meblağ-ı mezbûr yedi yüz guruşu mezbûre Hadice Hatun yedinden bi’l-asâle ve bi’l-vekâle bi-kadri’l-hısas tamamen ahz ü kabz eylediğimden sonra mezbûre Hadice Hatun bostan-ı mahdûd-ı mezkûru gıbbe’t-tahliyeti’ş-şer‘iye ve’t-tekābuzi’l-mer‘î târih-i kitâbdan beher şehr dokuzar guruş ücret tesmiyesiyle benimle kız karındaşım müvekkilem mezbûre Hafize Hatun’a îcâr ve teslîm eyledikde ben dahi bi’l-asâle ve bi’l-vekâle istîcâr ve tesellüm ve kabûl eyledim dedikde gıbbe’ş-şer‘î mâ-vaka‘a bi’t-taleb.<br><br>Fî 28 min-C sene 1197<br><br>Şühûdü’l-hâl: İmâm Mustafa Efendi, el-Hâc Ahmed Ağa b. Mehmed, Sandalcı İsmail Ağa, Molla Ali b. Halil, es-Seyyid Hüseyin Ağa b. es-Seyyid Hasan, Abdullah b. Cafer.</p>          <br><a title="Önceki sayfa" style="text-decoration:none" href="./ayrmetin.php?idno=11086"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11088"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b479"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o617"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>