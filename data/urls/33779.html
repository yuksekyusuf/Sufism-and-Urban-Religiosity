﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 406<br>Hüküm no: 352<br>Orijinal metin no: [67b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dimitri v. Aci Kozma ile ortağı İbrahim Kaptan b. Hüseyin’in 800 guruşa sulh olduğu</b><br><br>800 guruşa sulh ve hukūk-ı şirketden ibrâ<br><br>Ma‘rûz<br><br>Mübârek rikâb-ı kamer-tâb hazret-i zıllullahîye takdîm-i arzuhâl eden sefîne reislerinden Dimitri v. Ac Kozma zimmî evvelen Çarşamba günü Arz Odası’nda huzûr-ı lâmi‘u’n-nûr-ı vekâlet-penâhîlerinde ve ba‘dehû bi’t-terâzî dâ‘îhânelerinde ma‘kūd meclis-i şer‘-i münîrde Kapan-ı dakīk tüccârından İbrahim Kaptan b. Hüseyin nâm kimesne muvâcehesinde reisler kethudâsı es-Seyyid el-Hâc Veliyüddin Ağa kullarıyla mazbûtü’l-esâmî kapan tüccârı hazır oldukları hâlde martiko ta‘bîr olunur mukaddemâ rub‘u benim ve selâse-i erbâ‘ı merkūm İbrahim Kaptan’ın olup ba‘dehû ben rubu‘ hisse-i mezkûremi mezbûra bey‘ eylediğim bir kıt‘a sefîne vech-i meşrûh üzre iştirâken mâlımız iken otuz yedi senesi Ramazanında mezbûr İbrahim Kaptan ile bi’l-mukāvele İstanbul’dan ben reis olarak Taygan İskelesi’ne gidip ma‘lûmü’l-mikdâr buğday tahmîl ve Âsitâne-i sa‘âdete nakl ve tesbîl edip bey‘ ve sermâye ve mesârifi ihrâc olundukdan sonra lede’l-muhâsebe benim hisseme iki bin yedi yüz doksan yedi buçuk guruş isâbet edip ve mezbûr İbrahim Kaptan’ın zimmetine ta‘alluk etmekle meblağ-ı merkūm iki bin yedi yüz doksan yedi buçuk guruşu mezbûr İbrahim Kaptan’dan taleb ederim deyü tesâddî eylediğim da‘vâmdan bâ-tavassut-ı muslihîn merkūm İbrahim Kaptan ile bi’t-tav‘ ve’r-rızâ sekiz yüz guruş üzerine sulh olduğumda ol dahi sulh-ı mezkûru ba‘de’l-kabûl bedel-i sulh-ı merkūm sekiz yüz guruşdan mâ‘adâ bi’l-cümle husûs-ı mezkûra ve şirket hukūkuna ve işbu târihe gelince sâir beynimizde cereyân eden cemî‘ ahz u i‘tâ ve mu‘âmelât-ı şettâ ve hukūk-ı ma‘lûme ve mechûleye müte‘allika mutlaka âmme-i de‘âvî <<kâffe-i>> ve mutâlebâtdan ve kâffe-i eymân ve muhâsamâtdan tarafeynden her birimiz âharın zimmetini ibrâ-i âm ile kabûlü hâvî ibrâ ve ıskāt eyledik deyü takrîrini mezbûr İbrahim Kaptan tasdîk etmeğin bu sûretde ibrâdan müstesnâ bedel-i sulh-ı merkūm sekiz yüz guruşun bi’t-taleb müdde‘î-i mersûm Dimitri zimmîye edâsıyla mezbûr İbrahim Kaptan ilzâm olunduğu İstanbul Mahkemesi’nden huzûr.<br><br>Fî 13 min-Şevvali’l-mükerrem sene 1242<br><br>Nüshateyn</p>          <br><a title="Önceki sayfa" style="text-decoration:none" href="./ayrmetin.php?idno=33778"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33780"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b406"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o553"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>