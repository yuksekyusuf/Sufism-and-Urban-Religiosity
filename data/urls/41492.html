﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 370<br>Hüküm no: 343<br>Orijinal metin no: [76b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Sinan Efendi’nin terekesinden aynı anne ve babadan kardeşi olduğunu ispatlayan Bali b. Mehmed’in de pay alması</b><br><br>Vilâyet-i Rumeli’nde hâlâ Draç kādısı olan Mehmed Rıza Efendi b. Abdullah b. Ahmed imzâsıyla mümzâ ve hatmiyle mahtûm ve târih-i kitâb senesi Saferü’l-hayr[ının] yirmi yedinci günü târih ile müverrah nakl-i şer‘î vârid olup mazmûnu zikrolunan Draç kazâsına tâbi‘ Durezek nâm karye sükkânından Bali b. Mehmed nâm kimesneden vech-i âtî üzre da‘vâ-yı sahîha-i şer‘iye ile mesbûk istişhâd-ı şer‘î sudûrundan sonra udûl-i Müslimînden olup yine karye-i mezbûrede sâkin Mehmed b. Mehmed b. Yusuf ve Hüseyin b. İlyas b. Hasan nâm kimesneler nakl ve tahvîl için mahâll-i cerh ve ta‘dîle hâzırân olup şöyle edâ-i şehâdet-i şer‘iye eylediler ki fi’l-asl karye-i mezbûre ahâlîsinden olup mahrûse-i Edirne’de Kıyık Mahallesi’nde mütemekkin ve arpa emîn kâtibi iken bundan akdem vefât edip terekesi mahrûse-i mezkûrede zevcesi Gülistan bt. Abdullah ile ve sulbiye kızları Fâtıma ve Hanife ve Havva yedlerinde mazbûta idüğü mesmû‘umuz olan Sinan Efendi ile müdde‘î-i mezbûr Bali li-ebeveyn karındaşlar olup babaları ismi Mehmed b. Hüseyin ve anaları ismi Fâtıma bt. Mehmed ve maskat-ı re’sleri karye-i mezkûrede [olup] müteveffâ-yı mezbûrun verâseti mezkûrât Gülistan ve Fâtıma ve Hanife ve Havva ile min-ciheti’l-usûbeti’n-nesebiye mezbûr Bali’ye münhasıradır gayrı vâris ve terekesine müstahakk-ı âhar olduğu ma‘lûmumuz değildir müteveffâ-yı mezbûrun terekesinden bi-hasebi’l-irsi’ş-şer‘î isâbet eden hissesini vaz‘-ı yed edenlerden müsteşhid-i mezbûr için hakk-ı taleb ve ahz vardır biz bu husûsa bu vech üzre şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe’t-ta‘dîl ve’t-tezkiye şehâdetleri makbûle oldukdan sonra mezbûr Bali müteveffâ-yı mezbûrun terekesinden hisse-i irsiyesini vâzı‘u’l-yed olanlardan taleb ve da‘vâ ve ahz ü kabz ve kendüye îsâle ve ahz ü kabz ve îsâl mütevakkıf olduğu umûrun cümlesine sulbî oğlu Hasan nâm kimesneyi tarafından vekîl edip ol dahi vekâlet-i mezbûreyi kabûl eylediğini hâvî bulunmağın nakl-i mezbûr vekîl-i mezkûr talebiyle tereke-i müteveffâ-yı mezbûra vâzı‘u’l-yed olan mezbûre Gülistan Hatun muvâcehesinde feth ve kırâet ve istintâk olundukda mezkûre Gülistan tereke-i müteveffâ-yı mezbûra vaz‘-ı yedini ikrâr lâkin nakl-i mezkûrun mevlânâ-yı mezbûr kıbelinden vürûdunu inkâr edicek müdde‘î-i mezbûrdan nakl-i mesfûrun mevlânâ-yı mezbûr kıbelinden vürûduna beyyine taleb olundukda zeyl-i nakl-i mezbûrda muharrerü’l-esâmî olan şuhûd tarafından Hasan b. Ali b. Hüseyin ve Sinan b. Mehmed b. Mustafa nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-vâki‘ işbu nakl-i mezbûr hâlâ Draç kādısı olan mezbûr Mehmed Rıza b. Abdullah b. Ahmed kıbelinden vârid olup bizim huzûrumuzda imzâ edip ve mühürleyip mazmûnunu ba‘de’l-kırâet hat ve hatmine bizi işhâd eyledi biz bu husûsa bu vech üzre şâhidleriz şehâdet dahi ederiz deyü her biri edâ-i şehâdet-i şer‘iye ettiklerinde gıbbe’t-ta‘dîl ve’t-tezkiye şehâdetleri makbûle olmağın mûcebiyle ba‘de’l-hükm mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis min-şehri Rebî‘i’l-âhir li-sene ihdâ ve tis‘în ve elf.<br><br>Şuhûdü’l-hâl: Ahmed Çelebi b. Abdurrahman, Osman Ağa Muhzırbaşı, Mehmed Çelebi b. Haydar, Ahmed Çelebi b. Piyale, Mustafa Çelebi b. Abdülaziz.<br><br>[Beyaz]</p>          <br><a title="Önceki sayfa" style="text-decoration:none" href="./ayrmetin.php?idno=41491"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41493"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b370"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o424"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>