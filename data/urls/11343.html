﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 75<br>Hüküm no: 12<br>Orijinal metin no: [4a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Altıpoğaçaoğlu mahallesindeki Haremeyn Evkafı’na ait evin hassa mimarlarından Muharrem Bey tarafından kiralanması</b><br><br>Haremeyn-i Şerîfeyn Evkāfı’na bi’l-fi‘il mütevellî olan fahrü’l-akrân Hamza Bey b. Abdülmennan nâm bevvâb-ı sultânî meclis-i şer‘-i şerîfde hâssa mi‘mârlardan işbu hâmilü’l-kitâb Muharrem Bey b. Abdülvahhab mahzarında ikrâr ve takrîr-i kelâm edip evkāf-ı mezbûreden olup mahrûse-i İstanbul’da Altıpoğaçaoğlu mahallesinde vâki‘ bir tarafdan yine evkāf-ı mezbûreye ve bir tarafdan Merhabazâde demekle ma‘rûf Abdullah Efendi mülküne ve bir tarafdan mahalle-i mezbûre mescidine vakıf menzile ve bir tarafdan tarîk-i hâssa müntehî olup tahtânî dört bâb harâba müşrif olmuş odayı ve bir su kuyusunu ve muhavvatayı müştemil olan menzil târîh-i kitâbdan mâh be-mâh altmışar akçeye mezbûr Muharrem Bey’e tevliyetim hasebiyle îcâr edip ve menzil-i mezbûrun ta‘mîrine kendi mâlından her ne mikdâr akçe harc ederse ba‘dehû icâre-i mu‘accele olmak üzere ta‘mîr ve meremmâta izin verdim ol dahi vech-i merkūm üzere istîcâr ve kabûl eyledi dedikde mütevellî-i mezbûrun ikrâr-ı meşrûhu müste’cir-i mezbûr Muharrem Bey dahi bi’l-müvâcehe tasdîk ettikde mâ-hüve’l-vâkı‘ bi’t-taleb ketb olundu.<br><br>Tahrîren fi’l-yevmi’l-hâmis aşer min-şehri Cemâziyelâhire li-sene seb‘a aşere ve elf.<br><br>Şühûdü’l-hâl: Abdürrahim b. Abdürrahim el-İmâm, Murtaza b. Bekir, Rıdvan Halife b. Abdullah el-Müezzin, Abdi b. Nebi, Mustafa b. Fazlullah, Ali b. Süleyman ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11342"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11344"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b075"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o823"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>