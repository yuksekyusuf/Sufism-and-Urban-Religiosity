﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 449<br>Hüküm no: 504<br>Orijinal metin no: [204-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hava değişikliği ve izin alan memurların maaşlarının tam olarak ödenmesi</b><br><br>Dâire-i Sadâret’den<br><br>66<br><br>Taraf-ı Âlî-i Hazret-i Meşîhat-penâhî’ye,<br><br>Ma‘rûz-ı bende-i dîrîneleridir ki,<br><br>12 Kânûn-ı sânî sene 325 târihli tezkireye zeyldir. Vezâif-i müştereke ashâbından olup da gerek tebdîl-i hava gerek mesâlih-i zâtiyesinin tesviyesi zımnında istihsâl-i me’zûniyet eden me’mûrîne esnâ-yı me’zûniyetlerinde maâşlarının tâm olarak i‘tâsı lâzım geleceğine dâir Şûrâ-yı Devlet Mâliye ve Nâfi‘a ve Ma‘ârif Dâiresi’nden i‘tâ olunan mazbatanın sûreti matviyyen savb-ı âlî-i fetvâ-penâhîlerine isrâ ve ta‘mîmen devâire teblîgāt icrâ kılınmağla Dâire-i Celîle-i İlmiyece de mûcebince iktizâsının îfâsı bâbında emr u irâde hazret-i men-lehu’l-emrindir.<br><br>Fî 13 Rebî‘ülâhir sene 328 ve fî 11 Nisan sene 326.<br><br>Sadrıa‘zam<br><br>Hakkı<br><br>Dâire-i Sadâret’den sûret<br><br>Tebdîl-i hava zımnında me’zûn olan me’mûrîne tâm maâş i‘tâsı Harcırâh Karârnâmesi’nin on üçüncü maddesi iktizâsından ise de madde-i mezbûre nısf maâş i‘tâsı sûretinde ve usûlü dâiresinde mukaddemâ ta‘dîl edilmiş olmasına mebnî tebdîl-i havaya ihtiyâcı tahakkuk edip de me’zûniyet verilen me’mûrîn hakkında [205] madde-i mu‘addele mûcebince îfâ-yı mu‘âmele olunması lüzûmuna dâir tanzîm ve takdîm kılınan 7 Muharrem sene 328 târihli mazbata mûcebince sebk eden teblîğe cevâben Orman ve Ma‘âdin ve Zirâ‘at Nezâreti’nin Şûrâ-yı Devlet’e havâle buyrulan 28 Safer sene 328 târihli tezkiresi Mâliye ve Ma‘ârif ve Nâfi‘a Dâiresi’nde kırâet olundu.<br><br>Gerek madde-i esâsîye ve gerek madde-i mu‘addelenin hükmü me’mûrîne ma‘tûf ve vezâif-i müştereke ashâbından olan mecâlis a‘zâsıyla zâbitân aklâm ve ketebe metn-i kānûnda gayr-ı mezkûr olup zâten madde-i mezkûrenin ta‘dîlindeki maksad bu misillü me’zûn olanların vazîfelerini îfâ için yerlerinde istihdâm olunacak vekîllere verilecek paraya karşılık tedârikinden ibâret bulunmasına göre gerek tebdîl-i hava ve gerek mesâlih-i zâtiyesinin tesviyesi için me’zûniyet aldığı hâlde vazîfesini rüfekâsı tarafından îfâ edilecek ve yerinde vekîl istihdâmına ve binâen-aleyh vekâlet maâşı i‘tâsına lüzûm görülecek olan vezâif-i müştereke ashâbının esnâ-yı me’zûniyetlerinde maâşlarının tâm olarak i‘tâsı lüzûmunu ifhâm etmekte bulunduğunu beyânıyla bu bâbda olunacak mu‘âmele istifsâr kılınmıştır.<br><br>Taht-ı muhâkemeye alınıp berâeti tahakkuk eden ve me’zûniyet alan me’mûrîn maâşlarından nısfının tevkīfi yerlerine ta‘yîn olunacak vekîllere verilecek maâşâta karşılık bulunmak maksadına mebnî olup vezâif-i müştereke ashâbından olan me’mûrîne vekîl ta‘yînine hâcet olmadığı cihetle bu misillüler maâşâtının tâm olarak tesviyesi mukaddemâ tefsîren Şûrâ-yı Devletce ittihâz olunup ahîren dahi bi’t-te’yîd ta‘mîmen teblîğ buyrulan mukarrerât ahkâmından ve mukarrerât-ı mezkûrenin sâlifü’z-zikr on üçüncü maddenin târih-i ta‘dîlinden mu’ahhar olmasına mebnî karâr-ı âharla fesh ve nakz edilmedikçe mer‘iyyet muktezâ-yı hâlden bulunmuş olmağla ona göre îfâ-yı mu‘âmele olunması lâzım geleceğinin ta‘mîmen devâir-i merkeziyeye iş‘ârı tezekkür kılındı, ol bâbda.<br><br>Fî 9 Rebî‘ülâhir sene 328 ve fî 6 Nisan sene 326.</p>          <br><a title="Önceki sayfa" style="text-decoration:none" href="./ayrmetin.php?idno=36428"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36430"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b449"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o475"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>