﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 422<br>Hüküm no: 451<br>Orijinal metin no: [56a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa b. Abdülkerim’in borcu karşılığında evini Mehmed Ağa’ya rehin verdiği</b><br><br>Kefâlet.<br><br>Mahmiye-i İstanbul’da Ahîzâde mahallesi sükkânından Mustafa b. Halil meclis-i şer‘de işbu râfi‘u’l-kitâb umdetü’l-emâcid ve ekârim Mehmed Ağa b. Abdülkerim tarafından ikrâr-ı âti’l-beyânı tasdîka vekîli olan Mustafa Bey b. Ramazan mahzarında ikrâr ve takrîr-i kelâm edip müvekkil-i mûmâ-ileyh Mehmed Ağa’ya zimmetimde cihet-i karz-ı şer‘îden on dört bin akçe vâcibü’l-edâ ve lâzımü’l-kazâ deynim olup meblağ-ı mezbûr mukābelesinde mahalle-i mezbûrede vâki‘ bir tarafı Mustafa Ağa mülkü ve bir tarafı Nâmîzâde vakfı ve bir tarafı Altızâde mülkü ve bir tarafı tarîk-i âm ile mahdûd büyût-ı adîdeyi müştemil menzilimi müvekkil-i mûmâ-ileyh Mehmed Ağa’ya rehin vaz‘ ve teslîm edip ol dahi irtihân ve kabûl ve tesellüm eyledikden sonra mahalle-i mezbûre sükkânından işbu hazır bi’l-meclis Abdülbaki nâm kimesne meblağ-ı mezbûr on dört bin akçeye tarafeynden îcâb ve kabûlü hâviye kefâlet-i sahîha ile kefîl oldum dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî-selhi şehr-i Ramazanü’l-mübârek li-sene isneyn ve seb‘în ve elf.<br><br>Şuhûdü’l-hâl: es-Sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=25337"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25339"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b422"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1011"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>