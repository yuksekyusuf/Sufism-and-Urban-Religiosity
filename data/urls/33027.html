﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 162<br>Hüküm no: 129<br>Orijinal metin no: [30b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Manav esnafından Karasova v. Sava’nın manav dükkânını Seyyid Hasan Alemdar b. Ali’ye sattığı</b><br><br>Sermâyeci manav<br><br>Mahmiye-i İstanbul’da kâin sermâyeci manav esnâfından Karasova v. Sava nâm zimmî tarafından husûs-ı âtiyyü’l-beyânı ikrâr ve i‘tâ-i hüccete vekîl olduğu Terefnoz v. Yorgaki ve Kiryako v. Apostol nâm zimmîler şehâdetleriyle ber-nehc-i şer‘î sâbit olan Mosi v. İstavri nâm zimmî meclis-i şer‘-i hatîr-i lâzımü’t-tevkīrde esnâf-ı merkūmeden işbu bâ‘isü’l-kitâb es-Seyyid Hasan Alemdar b. Ali nâm kimesne mahzarında bi’l-vekâle ikrâr-ı tam ve takrîr-i kelâm edip müvekkilim mersûm Karasova zimmî mahmiye-i mezbûre [31a] hısnı ebvâbından bahçekapısı hâricinde Eminönü nâm mahâlde vâki‘ bir tarafdan Andon oğlu Nikola ve bir tarafdan Toma oğlu Dimitri zimmîler dükkânları ve verâsı odun anbarı ve bir tarafdan tarîk-i âm ile mahdûd şehriye on iki guruş kadîm kirâlı fevkınde bir odayı müştemil Başmuhâsebe’de mukayyed şurût-ı nizâmda dâhil üç kepenk bir bâb sermâyeci manav dükkânı derûnunda mevcûde beyne’l-esnâf gedik ta‘bîr olunur bir akçe tahtası ve bir çekmece ve on iki küfe ve yirmi fıçı ve sâir âlât-ı lâzıme-i ma‘lûmenin yüz yirmi sehm i‘tibâriyle otuz sehmi mukaddemâ mezbûr es-Seyyid Hasan Alemdar’ın ve otuz sehmi kezâlik mukaddemâ yine esnâf-ı mezkûreden işbu hâzır bi’l-meclis es-Seyyid İbrahim Ağa b. es-Seyyid el-Hâc Yusuf’un mâlları ve altmış sehmi akd-i âti’z-zikrin sudûruna değin benim yedimde mâlım ve mülküm iken otuz sehmini işbu târih-i hüccet günü ile müverraha diğer bir kıt‘a hüccet-i şer‘iye mantûkunca semen-i ma‘lûm ve makbûza yine hâzır-ı mezbûr es-Seyyid İbrahim Ağa’ya bey‘ ve teslîm etmemle mâ‘adâsı olup yedimde mâlım olan otuz sehmini dahi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile bin sekiz yüz guruşa mezbûr es-Seyyid Hasan Alemdar’a bey‘ ve temlik ve vech-i lâyıkı üzere teslîm eylediğimde ol dahi yedimden iştirâ ve temellük ve tesellüm ve kabz ü kabûl ve semeni olan meblağ-ı merkūm bin sekiz yüz guruşu bana def‘ ü teslîm ben dahi yedinden tamamen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt dahi etmemizle fîmâ-ba‘d âlât-ı lâzıme-i mezkûrede benim kat‘a alâka ve medhalim kalmayup ber-i‘tibâr-ı merkūm otuz sehmi mukaddemâ ve otuz sehmi hâlâ ber-minvâl-i muharrer şirâen ki cem‘an altmış sehmi mezbûr es-Seyyid Hasan Alemdar’ın mâlı ve mülkü ve hakk-ı sırfı olmuşdur dedi dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 13 Ra sene [1]238.<br><br>Şühûdü’l-hâl: Pazarbaşı es-Seyyid İbrahim Sârım Bey b. Ahmed Bey, Bölükbaşı Musa Yazıcı, Muhzır Molla Hüseyin, Muhzır Molla Mahmud.</p>          <br><a title="Önceki sayfa" style="text-decoration:none" href="./ayrmetin.php?idno=33026"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33028"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b162"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o445"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>