﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 209<br>Hüküm no: 126<br>Orijinal metin no: [40a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanköylü kaptanlar Derviş b. Yunus, Oruc b. Abdullah ve Mustafa b. Ali’nin İstanbul’dan İstanköy’e buğday nakletmelerine izin verildiği</b><br><br>Firkate kapudanlarından İstanköylü Derviş Kapudan b. Yunus ve Oruc Kapudan b. Abdullah ve Mustafa Kapudan b. Ali nâm kimesneler meclis-i şer‘-i şerîf-i enverde herbiri takrîr-i kelâm ve ta‘bîr ani’l-merâm edip biz Bahr-i sefîd’de vâki‘ İstanköy cezîresinde yedi aded firkate ta‘bîr olunur mîrî sefînelerin kapudanları olup hâlâ üçümüz bununla vürûdumuz cezîre-i merkūmede olmağın lâkin cezîre-i merkūmede buğdayın kılleti olmağla sefâin-i mezbûrda olan guzât-ı Müslimînin peksimedleri’çün herbir sefîneye ikişer yüz keyl buğdaydan cem‘an bin dört yüz keyl buğday mahmiye-i İstanbul’dan cezîre-i mezbûreye naklolunmak bâbında yedimize fermân-ı âlî ihsân olunup biz dahi zikrolunan bin dört yüz keyl buğdayı cezîre-i mezbûreye nakl için londra ta‘bîr olunur Mısır firkatesine tahmîl etmişizdir. Kal‘a-i Sultâniye’de ve sâir mahallerde mâni‘ olunmamak için kıbel-i şer‘den izn verilip hüccet-i şer‘iye dahi tahrîr olunmak matlûbumuzdur deyü bir kıt‘a fermân-ı âlî ibrâz etmeleriyle nazar olundukda fi’l-hakīka mazmûn-ı münîfi min-külli’l-vücûh takrîr-i meşrûhlarına muvâfık bulunmağın ber-mûceb-i fermân-ı âlî ancak bin dört yüz keyl buğdayı sefâin-i mezbûrede olan guzât-ı Müslimînin peksimedleri’çün cezîre-i mezbûreye nakle mezbûrûna ba‘de’l-izn mâ hüve’l-vâki‘ bi’t-taleb ketb olundu.<br><br>Fi’l-yevmi’l-ışrîn min-Şa‘bâni’l-mu‘azzam li-sene seb‘a ve miete ve elf.<br><br>Şuhûdü’l-hâl: Mehmed Efendi b. Hüseyin, Receb Efendi b. Süleyman, …? Ağa …? Kethudâ-yı habbâzân, Yiğitbaşı Mustafa, Mehmed Çelebi b. İbrahim, İbrahim b. Mehmed, Mustafa b. Şaban, Ali b. Bali , Mahmud b. Mehmed, Ali b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=28541"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28543"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b209"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o876"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>