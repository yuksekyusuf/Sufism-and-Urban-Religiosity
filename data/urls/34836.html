﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 231<br>Hüküm no: 183<br>Orijinal metin no: [75-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Esirci Ali’nin Tönbekici Ahmed’e kalan borcunu ödemesi</b><br><br>515 [guru]ş hükm<br><br>[Ma‘rûz]<br><br>Bâ‘isü’l-i‘lâm Tönbekici el-Hâc Ahmed b. el-Hâc Mehmed meclis-i şer‘-i münîrde Esirci el-Hâc Ali b. Ahmed muvâcehesinde benim gāib ani’l-meclis Dellâl Yâsîn b. Abdullah nâm kimesne zimmetinde semen-i mebî‘-i makbûzdan bin guruş alacak hakkım olup şehr-i sâbık yani Zilhiccetü’ş-şerîfe’nin on yedinci günü medyûnum gāib-i mezbûr Yâsîn beni deyn-i mezkûrunun ancak yedi yüz on beş guruşu ile mezbûr el-Hâc Ali’nin üzerine üçümüz bir meclisde iken havâle-i mutlaka-i sahîha ile havâle edip her birimiz havâle-i mezkûreyi kabûl ettiğimizden sonra mezbûr el-Hâc Ali meblağ-ı muhâlün-bih-i merkūmun iki yüz guruşunu bana edâ etmekle bâkīsi olan beş yüz on beş guruşu dahi bi-hükmi’l-havâleti mezbûr el-Hâc Ali’den hâlâ taleb ederim deyü da‘vâ ettikde ol dahi cevâbında kaziyye minvâl-i meşrûh üzere olduğunu bi-tamamihâ tâyi‘an ve kat‘iyyen ikrâr ü i‘tirâf etmeğin alâ-mûcibi i‘tirâfihâ meblağ-ı bâkī-i merkūm beş yüz on beş guruşun bi-hükmi’l-havâleti müdde‘î-i mezbûr el-Hâc Ahmed’e edâsıyla mezbûr el-Hâc Ali ilzâm olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî-gurreti M sene 1258</p>          <br><a title="Önceki sayfa" style="text-decoration:none" href="./ayrmetin.php?idno=34835"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34837"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b231"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o613"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>