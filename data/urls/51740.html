﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 84 Numaralı Sicil (H.999-1000/ M.1590-1591)<br>cilt: 10,&nbsp;sayfa: 438<br>Hüküm no: 810<br>Orijinal metin no: [77a-5]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Kemhacıbaşı Ferhad Ağa Vakfı’ndan, Mahmud Paşa’nın aldığı borca Abdurrahman Ağa’nın kefil olduğu</b><br><br>Hâlâ Kars beylerbeyisi olan emîrü’l-ümerâi’l-kirâm kebîrü’l-küberâi’l-fihâm zü’l-kadri ve’l-ihtirâm el-muhtas bi mezîdi inâyeti’l-meliki’l-a‘lâ Mahmud Paşa -dâme ikbâluhû- tarafından ikrâr-ı âti’z-zikre vekîl olup vekâleti nehc-i şer‘î üzre sâbit olan Dergâh-ı âlî çavuşlarından fahrü’l-emâsil ve’l-akrân Mustafa Çavuş mahfil-i kazâda bâ‘isü’l-hurûf Kemhacıbaşı Ferhad Ağa evkāfına bi’l-fi‘l mütevellî olan Ahmed Bey b. Kasım mahzarında ikrâr ve takrîr-i kelâm edip müvekkilim müşârunileyh hazretleri mütevellî-yi mezbûr yedinden otuz üç bin akçe karz ve târih-i kitâbdan bir yıl tamâmına değin vermek üzre üç bin üç yüz akçe dahi çuka bahâsından lâzımü’l-edâ ve vâcibü’l-kazâ deynidir dedikde mukırr-ı mezbûrun vech-i meşrûh üzre vâki‘ olan ikrârını mütevellî-yi mezbûr vicâhen ve şifâhen tasdîk ettikden sonra meblağ-ı mezbûrun zararına emr-i dâyin ve kabûl-ı medyûn ile müşârunileyh hazretlerinin karındaşı olup hâssa çavuşlardan olan kıdvetü’l-emâcid ve’l-a‘yân ve fahrü’l-ekābir ve’l-akrân Abdurrahman Ağa hazretleri kefîl bi’l-mâl oldum dedikde mâ vaka‘a bi’t-taleb tahrîr olundu. Tahrîren fi’t-târihi’l-mezbûr.<br><br><br>Şuhûdü’l-hâl: Müstedâm Bey el-cündî, Mehmed Bey Subaşı-ı mahalle-i Ma‘mûre, Turgud Kemhacıyân-ı hâssa, Muttalib b. Süleyman ve gayruhû Yevmü’l-Cum‘a fi’l-yevmi’l-hâmis ve’l-ışrîn min şehri Zilhicceti’ş-şerîfe sene elf</p>          <br><a title="Önceki sayfa" style="text-decoration:none" href="./ayrmetin.php?idno=51739"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=51741"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk084&bsm=usk084b438"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk084&bsm=usk084o728"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>