﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 558<br>Hüküm no: 885<br>Orijinal metin no: [102b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Paçacı Ali b. Ahmed’in oğlu Mehmed’in babasının ölmeden önce başkasına sattığı paçacı âletlerini talep etmesinin geçersiz olduğu</b><br><br>Maʻrûz-ı dâʻî-i Devlet-i aliyyeleridir ki;<br><br>İsterova kazâsında Liçeşte nâm karye ahâlîsinden iken bundan akdem vefât eden Paçacı Ali b. Ahmed’in sulbî oğlu sâhib-i arzuhâl Mehmed nâm kimesne medîne-i Eyüb sûkunda vâkiʻ paçacı dükkânı derûnunda paçacı âlâtına vazʻ-ı yedi mütehakkık olan Ali b. Mustafa b. Nasuh’un karındaşı ve tarafından zikr-i âtî husûsda şuhûd-ı udûlle vekâleti sâbit olan Ömer Beşe nâm kimesne muvâcehesinde babam müteveffâ Ali’nin ile’l-vefât mülkü olup baʻde vefâtihi bana ve karındaşlarım Hasan ve Osman’a ba‘dehû mezbûr Hasan fevt oldukda zikr olunan paça âlâtından isâbet eden hisse-i irsiyemi taleb ederim deyü daʻvâ etdikde vekîl-i mezbûr Ömer Beşe cevâbında yedinde olup bin yüz elli altı senesi Cemâziyelâhire’sinin on ikinci günü târîhiyle müverrah ibrâz eylediği bir kıtʻa iʻlâm mantûku üzere müddeʻî-i mezbûr Mehmed âlât-ı mezbûreye vâzıʻu’l-yed olan karındaşım müvekkilim mezbûr Ali Beşe ile târîh-i mezbûrda murâfaʻa-i şerʻ-i şerîf olduklarında müddeʻî-i mezbûr Mehmed babası Ali ile karındaşından baʻde’l-vefât müntakil bi-tarîkı’l-münâsaha nısf paçacı âlâtı bana isâbet eyledi deyü daʻvâ etdikde babası müteveffâ-i mezbûr Ali hâl-i hayâtında paçacı âlâtını semen-i maʻlûma âhara beyʻ ve teslîm ol dahi karındaşım müvekkilim mezbûr Ali Beşe’ye semen-i maʻlûm [ve] makbûza beyʻ u teslîm ve ol vechile mülk-i müşterâsı olmak üzere müvekkilim mezbûr Ali Beşe defʻini derûn-ı iʻlâmda isimleri terkīm olunan paçacılar Kethüdâsı Ebûbekir Beşe b. Mehmed ve Yiğitbaşı Hasan b. Halil şehâdetleriyle vech-i şerʻî üzere bi’l-muvâcehe baʻde’l-isbât bî-vech muʻârazadan müddeʻî-i mezbûr Mehmed menʻ olundukdan sonra müddeʻî-i mezbûr Mehmed müvekkilim mezbûr Ali Beşe yedinden teberruʻan altı guruş ahz u kabz ve katʻ-ı nizâʻ eylediğini nâtık ibrâz eylediği iʻlâm-ı şerʻiyyenin mazmûnunu müddeʻî-i mezbûr Mehmed gâh ikrâr ve gâh külliyen inkâr etmeğin udûlden olup baʻde’t-taʻdîl ve’t-tezkiye şehâdetleri makbûle olan paçacı zümresinden İbrahim b. Halil ve kebabcı tâifesinden Ebûbekir Beşe b. Ali nâm kimesneler şehâdetleriyle iʻlâm-ı şerʻiyyenin mazmûnu vech-i şerʻî üzere sâbit olmağın mûcebiyle müddeʻî-i mezbûr Mehmed bî-vech muʻârazadan menʻ olunup tescîl olunduğu Mübâşiri Ömer, Kapıkethüdâsı kulları iltimâsıyla huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fî 9 Ramazani’l-mübârek sene 1162</p>          <br><a title="Önceki sayfa" style="text-decoration:none" href="./ayrmetin.php?idno=17837"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17839"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b558"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o669"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>