﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 535<br>Hüküm no: 563<br>Orijinal metin no: [140a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Halep ahalisinden Ellez’in Kasapbaşı Mehmed Ağa’ya poliçe yoluyla verdiği para davasından vazgeçmesi</b><br><br>Bâ-imzâ-i hazret-i Veliyyü’n-ni‘am.<br><br>Fi’l-asl medîne-i Halebü’ş-şehbâ ahâlîsinden olup hâlâ mahmiye-i İstanbul’da Vâlide Hanı’nda misâfiren sâkin Ellez v. Mihail nâm zimmî mahmiye-i mezbûrede meclis-i şer‘de işbu râfi‘ü’l-kitâb Samurkaş Mehmed Ağa b. İsmail nâm kimesne mahzarında ikrâr ve takrîr-i kelâm edip bundan akdem ben medîne-i mezbûrda sâkin Salamon ve Haron nâm Yahûdîlerin emirleriyle poliçe tarîkiyle oğlum hâzır bi’l-meclis Şahin yediyle sâbıkā Kasabbaşı olan Mehmed Ağa b. İskender’e bin altı yüz guruş def‘ ü teslîm ol dahi ber-vech-i muharrer ahz u kabz eyledikden sonra meblağ-ı mezbûrun beş yüz guruşunu mukaddemâ mezbûrân Yahûdîlerden ahz u kabz edip bin yüz guruşu bâkī kalıp lâkin mezbûr Samurkaş Mehmed Ağa poliçe esnâsında medîne-i mezbûrda olmağla zikirleri mürûr eden poliçe akçesi merkūm Samurkaş Mehmed Ağa’nın emriyle olmuş idi deyü meblağ-ı bâkī-i mezbûru merkūm Samurkaş Mehmed Ağa’dan taleb ve da‘vâ sadedinde olmuşdum el-hâletü hâzihi vech-i muharrer üzere da‘vâ-i mezkûrumda ben mübtıl olmağla da‘vâ-i mezkûrumdan fâriğ olup husûs-ı mezkûra müte‘allıka âmme-i da‘vâ ve kâffe-i mutâlebâtdan merkūmân Kasabbaşı Mehmed Ağa ve Samurkaş Mehmed Ağa’dan her birinin zimmetini ibrâ-i âmm-ı kātı‘ü’n-nizâ‘la ibrâ ve iskāt eyledim dedikde gıbbe’t-tasdîkı’ş-şer‘î mezbûr Şahin meclis-i şer‘de merkūm Samurkaş Mehmed Ağa mahzarında ikrâr ve takrîr-i kelâm edip vech-i meşrûh üzere benim merkūm Kasabbaşı Mehmed Ağa’ya medfû‘um olan meblağ-ı mezbûr bin altı yüz guruş babam merkūm Ellez’in malı olup benim kat‘â alâka ve medhalim olmamağla meblağ-ı mezbûra müte‘allıka cemî‘ da‘vâdan ben dahi merkūmân Kasabbaşı Mehmed Ağa ve Samurkaş Mehmed Ağa’dan her birinin zimmetini ibrâ-i âmm-ı kātı‘ü’n-nizâ‘la ibrâ ve iskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb [olundu.]<br><br>Fi’l-yevmi’s-sâmin min-Şa‘bâni’l-mu‘azzam li-sene sitte aşere ve mi’e ve elf.<br><br>Şuhûdü’l-hâl: Süleyman Ağa b. Ebubekir, Mehmed Çelebi b. ( ), Ali Bey b. Abdullah, Ahmed Bey b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=42092"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42094"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b535"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o553"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>