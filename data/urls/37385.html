﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 571<br>Hüküm no: 441<br>Orijinal metin no: [105a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saliha bt. Mehmed’in evini oğlu Mehmed Çelebi’ye sattığı</b><br><br>Mahmiye-i İstanbul’da Saraç İshak Bey mahallesinde sâkine Saliha bt. Mehmed Çavuş b. Halil nâm hatun tarafından husûs-ı âti’l-beyânda vekîl olduğunu zâtını ma‘rifet-i şer‘iyye ile ârifân İmâm Halil Efendi b. Abdurrahman ve Müezzin Hasan Efendi b. Mehmed şehâdetleriyle şer‘an sâbit olan Ahmed Bey b. Süleyman meclis-i şer‘de müvekkile-i mezbûrenin sadrî oğlu işbu bâ‘isü’l-kitâb Mehmed Çelebi b. Ömer mahzarında bi’l-vekâle ikrâr-ı tâm ve takrîr-i kelâm edip müvekkile-i mezbûre Saliha Hatun silk-i mülkünde münselik olup mahalle-i mezbûrede vâki‘ bir tarafdan Berber Mustafa Çelebi veresesi mülkü ve bir tarafdan Medîne-i münevvere Vakfı’ndan Na‘lbûr el-Hâc Mustafa’nın veresesi menzilleri ve bir tarafdan Tabbâhân-ı hâssadan el-Hâc Mustafa Bey mülkü ve bir tarafdan tarîk-i âmma mahdûd iki fevkānî oda ve tahtında su kuyusu ve havluyu müştemil mülk menzilini cemî‘ tasarrufâtı bâkıye olduğu halde bi-cümleti’t-tevâbi‘ ve’l-levâhık bey‘-i bâtt-ı sahîh-i şer‘î ile oğlu mezbûr Mehmed Çelebi’ye yüz altmış guruşa bey‘ ve temlîk ve teslîm ol dahi iştirâ ve kabûl ve tesellüm ettikden sonra semeni olan meblağ-ı mezbûr yüz altmış guruş mutâlebesinden mezbûr Mehmed Çelebi’nin zimmetini ibrâ-i âm ve katı‘u’n-nizâ‘la ibrâ ve ıskāt eyledi min-ba‘d menzil-i mahdûd-ı mezbûr müşteri-yi mezbûrun mülk-i müşterâsı ve hakk-ı sarfı olmuşdur, keyfe mâ yeşâ ve yehtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb kayd şüd.<br><br>Hurrire fî gurre-i min-Cumâdelûlâ li-sene aşer ve mi’e ve elf.<br><br>Şuhûdü’l-hâl: Abdullah Efendi b. Ahmed el-hatîb, Süleyman Çelebi b. İbrahim, el-Hâc Veli b. Mehmed, Mahmud Çelebi b. Mehmed, Hüseyin Çelebi b. Mehmed, Ahmed Çelebi b. İbrahim</p>          <br><a title="Önceki sayfa" style="text-decoration:none" href="./ayrmetin.php?idno=37384"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37386"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0571"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1140"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>