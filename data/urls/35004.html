﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 402<br>Hüküm no: 351<br>Orijinal metin no: [129-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haffaf Karabet’in alacak talebiyle Erzurumlu Nazret’e açtığı davada sulh oldukları</b><br><br>4000 [guru]ş tecîl<br><br>Ma‘rûz<br><br>Arzuhâl eden Haffâf Karabet v. Sahak zimmî bi’l-ma‘iyye rü’yete memûr Evkāf-ı Hümâyûn müfettişi izzetlü fazîletlü es-Seyyid Mehmed Emin Âsaf Beyefendi tarafından meb‘ûs Mehmed İzzet Efendi hâzır olduğu hâlde bi’t-terâzî bâb-ı cenâb-ı Fetvâ-penâhî’de İstanbul kādıları dâ‘îlerine tahsîs buyurulan dâirede ma‘kūd meclis-i şer‘-i hatîrde derûn-ı arzuhâlde ismi mastûr Hamamcı E[r]zurumlu Nazret v. Mardıros zimmî muvâcehesinde mersûm Nazret zimmî bin iki yüz elli altı senesi Şevvâli’l-mükerreminin on yedinci günü İstanbul’da Bezzâzistân-ı atik kurbünde Yolgeçen Hanı demekle ma‘rûf bir bâb hanın tabaka-i ulyâsının nerdubânı üzerinde kal‘a ta‘bîr olunur mahâllin senevî merhûm Mi‘mâr Sinan Yusuf Ağa Vakfı’na yüz elli akçe mukāta‘ası ve üzerinde mebnî ebniyesi Halil Paşa halîlesi Hatice Hanım’ın medîne-i Üsküdar’a muzâfe İstavroz karyesinde vâki‘ mekteb ve hayrât-ı sâiresi vakfı müstegallâtından olmak üzere bir bâb sagīr odayı ve derûnunda mevcûd gedik ta‘bîr olunur yine vakf-ı mezkûrdan olmak üzere âlât-ı lâzıme-i ma‘lûmeyi dahi bi’l-icâreteyn tasarrufumdadır deyü altı bin guruş bedel-i makbûz mukābelesinde bana ferâğ ben dahi kabûl edip zabt etmek üzere iken zikr olunan oda ve gediğin mecmû‘u merhûm-ı merkūm Mi‘mâr Sinan Yusuf Ağa Vakfı’ndan olduğu mütehakkık olduğundan taraf-ı vakf-ı merkūmdan zabt olunmağla el-hâletü hâzihî ben dahi mersûm Nazret zimmîye medfû‘um olan bedel-i merkūm altı bin guruşun iki bin guruşunu [130] rızâmla hatt u tenzîl etmemle bâkīsi olan dört bin guruşu dahi mersûm Nazret zimmî çend rûz zarfında bana redd ü teslîme ta‘ahhüd edip meblağ-ı bâkī-i merkūm dört bin guruşdan mâ‘adâ ziyâdesine ve bi’l-cümle husûs-ı mezkûra ve sâir cemî‘ hukūk-ı şer‘iyeye müte‘allika âmme-i de‘âvîden tarafeynden her birimiz âharın zimmetini kabûlümüzü hâvî ibrâ-i âmm-ı sahîh-i şer‘î ile ibrâ ve iskāt edip bu vechile kat‘-ı münâza‘a eyledik deyü ikrâr ve tasdîkleri tescîl ve huzûr-ı [âlîlerine i‘lâm olundu]<br><br>Fî 3 C sene [12]58</p>          <br><a title="Önceki sayfa" style="text-decoration:none" href="./ayrmetin.php?idno=35003"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35005"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b402"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o586"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>