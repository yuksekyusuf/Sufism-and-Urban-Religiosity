﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 299<br>Hüküm no: 276<br>Orijinal metin no: [34b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şaban Ağa b. Mehmed’in verasetinden kızı Ayşe Hatun’a düşen hissenin Hafife bt. Kenan’dan tahsil edildiği</b><br><br>Mahmiye-i İstanbul’da Mollagürânî mahallesinde sâkine iken bundan akdem vefât eden Şaban Ağa b. Mehmed’in verâseti zevce-i metrûkesi Hafife bt. Kenan nâm hatun ile sulbî oğlu Mehmed ve sulbiye kızı Âişe nâm hatuna münhasıra olup ba‘de’l-kısme mezbûr Mehmed dahi vefât edip verâseti vâlidesi mezbûr Hafife ile li-ebeveyn kız karındaşı mezbûr Âişe Hatun’a ve li-üm er karındaşı Ahmed Çelebi b. Mustafa’ya ve li-ebeveyn ammisi Ömer Çelebi nâm kimesneye münhasıra olduğu şer‘an zâhir ve mütehakkık oldukdan sonra mezbûr Âişe tarafından husûs-ı âti’l-beyânı ikrâra vekîl olup mezbûrenin zâtını ma‘rifet-i şer‘iye ile ârifân olan Halil Efendi b. Hüsameddin, Abdurrahman Efendi b. Mustafa şehâdetleriyle şer‘an vekâleti sâbite olan mezkûr Ahmed Çelebi meclis-i şer‘de mezbûre Âişe Hatun’un tesviye-i umûruna mukaddemâ kıbel-i şer‘den mansûbe vasîsi ve vâlidesi işbu bâ‘isetü’l-vesîka Hafîfe Hatun tarafından husûs-ı âti’z-zikri tasdîka vekîl olup şâhidân-ı mezbûrân şehâdetleri mezbûre Âişe’nin babası müteveffâ-yı mezbûr[dan] ber-mûceb-i defter-i kassâm kendüye isâbet eden seksen bin dört yüz kırk sekiz akçe hisse-i şer‘iyesini ve karındaşı müteveffâ-yı mezbûr Mehmed’e isâbet eden hisse-i şer‘iyesi olan seksen bin dört yüz kırk sekiz akçeyi ve defter-i kassâmdan hâric on dokuz bin yüz dört akçe ki cem‘an yüz seksen bin fıddî râyic fi’l-vakt akçeyi vesâyeti hasebiyle kabz etmiş idi hâlâ müvekkilem mezbûre Âişe Hatun bâliğa ve reşîde olmağla meblağ-ı mezbûr seksen bin akçemi mezbûr Hafife Hatun yedinden tamamen ahz u kabz eyledim min-ba‘d vasîyy-i mezbûr yedinde müvekkilem mezbûrenin bir akçe ve bir habbe hakkı kalmadı dedikde gıbbe’t-tasdîk mâ-vaka‘a ketb olundu.<br><br>Fî-yevmi’r-râbi‘ ve’l-işrîn min-Recebi’l-ferd sene 1073.<br><br>Şuhûdü’l-hâl: Abdurrahman Efendi b. Halil, Osman b. Mehmed, el-Hâc Ahmed, Hüseyin Çelebi b. Yusuf, Ahmed Efendi b. Muharrem, Mahmud Efendi b. Abdülkadir, Ahmed Efendi b. Mehmed, fahrü’l-hurûf Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=25162"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25164"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b299"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1032"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>