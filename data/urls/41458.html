﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 338<br>Hüküm no: 309<br>Orijinal metin no: [93b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman Çelebi b. Ali’nin, Ahmed b. Mehmed’e olan borcunun ikrar ettiği kısmını ödemesi</b><br><br>Mahmiye-i İstanbul’da Tahtakale’de sâkin hasırcı tâifesinden işbu bâ‘isü’l-kitâb el-Hâc Ahmed b. el-Hâc Mehmed nâm kimesne meclis-i şer‘-i hatîr-i lâzımü’t-tevkīrde es-Seyyid Süleyman Çelebi b. es-Seyyid Ali nâm kimesne mahzarında üzerine da‘vâ ve takrîr-i kelâm edip mezbûr es-Seyyid Süleyman Çelebi bundan akdem yedimden iştirâ ve kabz eylediği beynimizde ma‘lûm mısır hasırı bahâsından işbu yedimde olan hüccet-i şer‘iye nâtıka olduğu üzre ba‘de-küllî hesâbin zimmetinde elli dört esedî guruş hakkım olmağla taleb eylediğimde bana edâ ve teslîmden imtinâ‘ eder suâl olunup meblağ-ı mezbûr elli dört guruşun mezbûr es-Seyyid Süleyman Çelebi’den alıverilmesi matlûbumdur dedikde gıbbe’s-suâl mezbûr es-Seyyid Süleyman Çelebi cevâbında müdde‘î-i mezbûra zimmetinde hasır bahâsından ba‘de-küllî hesâbin elli dört guruş deyni olduğunu ikrâr lâkin meblağ-ı mezbûrun yirmi dört guruşunu müdde‘î-i mezbûra bi’z-zât ma‘an edâ ve teslîm edip ancak müdde‘î-i mezbûra zimmetimde otuz guruş deynim vardır deyücek gıbbe’l-istintâk ve’l-inkâr merkūm es-Seyyid Süleyman Çelebi’den def‘-i mezbûruna beyyine taleb olundukda ityân-ı beyyine için istimhâl etmeğin mehl-i şer‘î ile imhâl olundukdan sonra ikrârı mertebesi olan meblağ-ı mezbûr otuz guruşu müdde‘î-i mezbûra edâ ve teslîme mezbûr es-Seyyid Süleyman Çelebi’ye tenbîh birle mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâlis ve’l-işrîn min-şehri Rebî‘i’l-evvel li-sene ihdâ ve tis‘în ve elf.<br><br>Şuhûdü’l-hâl: es-Seyyid İbrahim Çelebi b. el-Mübâşir, Mehmed Çelebi b. Haydar, Ahmed Çelebi b. Piyale, Mehmed Bey b. el-Muhzır, Ahmed Çelebi b. Haydar.</p>          <br><a title="Önceki sayfa" style="text-decoration:none" href="./ayrmetin.php?idno=41457"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41459"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b338"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o407"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>