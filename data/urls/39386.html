﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 120<br>Hüküm no: 94<br>Orijinal metin no: [17a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şeyh Şucaoğlu Musa Efendi’nin vakıf menzilini Kadızâde Şeyh Mehmed Efendi’ye, sonra da ulemaya vakfetmesi</b><br><br>Hamd ü sipâs ve şükr-i bedî‘u’l-esâs ol vâkıf-ı umûr ve Razzâk-ı cumhûr cenâbına mu‘în ve maksûrdur ki; Bânî-i binâ-yı âlem ve Mâlik-i rikâb-ı benî Âdem’dir. Ve salâtü ve selâm ol seyyid-i enâm ve sened-i havâs ve avâm habîb-i ekrem sallallâhu aleyhi ve sellem hazretlerinin merkad-i münevver ve meşhed-i mutahharına ihdâ olunur ki; şefî‘-i usât-ı ümmet ve kıble-i erbâb-ı himmettir. Ve âl ve evlâd-ı kirâm ve ashâb-ı ahbâb-ı zevi’l-ihtirâmlarının meşâhid-i aliyyelerine nisâr olunur ki; her biri mütevellî-i cihâd-ı dîn ve nâzır-ı şer‘-i mübîndir. Rıdvânullâhi aleyhim ecma‘în ve ba‘d dâ‘î-i tahrîr-i vesîka ve bâ‘is-i tastîr-i varaka-i ânife budur ki; sâbıkā Anadolu kazaskeri olan a‘lemü’l-ulemâʼi’l-kirâm efdalü’ fuzelai zevi’l-ihtirâm hallâlü akfâli’l-müşkilât keşşâfu gavâmızi’l-mu‘dilât alemü’l-ilm ve’l-hüdâ, menârü’l-fazli ve’t-tukā yenbû‘ü’l-mefâhir ve’l-me‘âlî metbû‘ü’l-ekâbir ve’l-e‘âlî el-meşhûr haysü cûdihî ve keremihî fi’l-aktâr ve’l-aktâ‘ Mevlânâ Musa Efendi b. el-merhûm eş-Şeyh Şucâ -dâmet fezaʼilühû kemâ-tâbet şemâʼilühü- meclis-i şer‘-i şerîf-i şâmihü’l-bünyân ve mahfil-i dîn-i münîf-i râsihü’l-erkânda vakf-ı âti’z-zikri tescîl içün mütevellî nasb u ta‘yîn eyledikleri kıdvetü’l-meşâyihi’l -vâsılîn umdetü’l-etkıyâʼi’l-kâmilîn eş-Şeyh Mehmed Efendi b. Mustafa el-ma‘rûf be-kādızâde mahzarında ikrâr-ı sahîh-i şer‘î ve i‘tirâf-ı sarîh-i mer‘î kılıp vaktâ ki; bu dâr-ı dünya bî-sebât ve bî-bekā olup na‘îmi ma‘raz-ı zevâlde mukīmi şeref-i irtihâlde binâsı harâb ve sâkininin âhar meskeni türâb olduğunu mülâhaza kılıp es-sadakatü fidyetün li’l-ma‘âsî yevme yüʼhazü’l-mücrimûn bi’n-nevâsî mefhûmu dahi ma‘lûmum olup ahsen-i hasenât ve eberr-i meberrât fevâʼidi müstemirre ve avâidi müstakırre olan sadaka-i câriye olduğuna vâkıf olmağın niyet-i vâfiye ve taviyyet-i sâfiye ile mahrûse-i Kostantiniyye mahallâtından Sekbânbaşı Ya‘kub Ağa mahallesinde vâkı‘ bir tarafı Gülbahar Hatun Vakfı’na ve bir tarafı İbrahim Beşe nâm yeniçeri mülküne ve tarafeyni tarîk-i âm ve hâssa müntehî olup arsasını mezbûre Gülbahar Hatun ve nıkzını merhûm Derviş Mehmed Efendi bana ve benden sonra evlâdıma ve evlâd-ı evlâdıma ve ba‘de’l-inkırâz sulehâ-i ulemâya vakf u şart edip ber mûceb-i şart-ı vâkıf ve vâkıfe yedimde ve tasarrufumda olan menzilde izn-i hâkimü’ş-şer‘le kendi nefsim içün binâ eylediğim fevkānî üç oda ve tahtânî bir hamam ve bir su kuyusu ve bir matbahın ebniye-i memlûkesini vakf-ı sahîh-i şer‘î ve habs-i sarîh-i mer‘î ile vakfedip şart eyledim ki: ebniye-i mezbûrede müşârun-ileyh Kadızâde Şeyh Mehmed Efendi hayâtta oldukça sâkin ve mutasarrıf olup ba‘dehû benim evlâdım ve evlâd-ı evlâdım neslen ba‘de neslin ve fer‘an gıbbe aslin sâkin ve mutasarrıf olalar ve ba‘de inkırâzi’l-evlâd iyâzen bi hâlikı’l-ibâd meşâyih-i Nakşibendiye’den reʼy-i hâkim ile bir recül-i sâlih ve âlim sâkin ve mutasarrıf ola eğer bulunmaz ise mutlaka fukarâ-yı müslimînden biri sâkin ve mutasarrıf ola vakf-ı mezkûrun tevliyeti sâkin olanlara meşrût olup ve her kim sâkin olursa ta‘mîr ve meremmet eyleye ve ebniye-i mezbûreyi mütevellî nasb eylediğim müşârun-ileyh Şeyh Mehmed Efendi’ye teslîm eyledim ol dahi vakfiyyet üzere kabz ve tesellüm eyledi dedikde vâkıf-ı müşârun-ileyhimânın kelimât-ı meşrûhalarında müşârun-ileyh Mehmed Efendi dahi bi’l-müvâcehe tasdîk ve bi’l-müşâfehe tahkīk ettikden sonra vâkıf-ı kesîrü’l-avârif mütevellî-i müşârun-ileyh muvâcehesinde takrîr-i da‘vâ edip arsa-i mevkūfe üzerinde olan binâ cihet-i uhrâya vakf olunsa vakfı sahîh olmayıp vakf-ı mersûmdan rücû‘ câiz ve meşrû‘ olmağın rücû‘ eyledim mütevellî-i müşârun-ileyhe kasr-ı yed ettirilmek taleb ederin dedikde mütevellî-i müşârun-ileyh dahi cevâb-ı savâb ve hitâb-ı müstetâb edip eğerçi ba‘zı meşâyih-i kirâm katında hâl zikr olunan minvâl üzeredir lâkin ba‘zı meşâyih-i kirâm bu cihet içün vakf olan arsa üzerine olan binâ cihet-i uhrâya vakf olunsa eyleyenin mutlaka hayrda ittihâdına nazar edip cevâzına zâhib olmuşlardır onların reʼy-i şerîfi üzere sahîh ve câizdir deyü redden imtinâ‘ ve husûmet ve nizâ‘ edip muvakkı‘-ı sadr-ı kitâb huzûrunda müterâfi‘an ve fasl ve hükme tâlibân olduklarında hâkim-i müşârun-ileyh dahi nazaran li’l-vakf alâ-reʼyi men yerâhu mine’l-eimmeti ve ulemâʼi’l-emr evvelen vakf-ı mezbûrun sıhhatine ve sâniyen lüzûmuna hükmedip min-ba‘d vakf-ı merkūm vakf-ı sahîh-i lâzım ve habs-i sarîh-i mütehattim olup nakz ve tahvîli muhâl ve tağyîr ve tebdîli adîmü’l-ihtimâl oldu.<br><br>Tahrîren fî-evâhir-i Recebi’l-mücerreb li-sene selâse ve selâsîn ve elf.<br><br>Şuhûdü’l-hâl: Fahrü’l-ulemâʼi’l-kirâm Sıdkı Efendi b. el-merhûm İbrahim Efendi, fahrü’l-müderrisîn mevlânâ Abdullah Efendi b. Mustafa, fahrü’s-sâdâti’l-kirâm es-Seyyid Ahmed Efendi b. es-Seyyid İvaz el-müderris, zahrü’l-müderrisîn mevlânâ Ahmed Efendi b. el-ma‘rûf Bağdâdîzâde el-Bursevî, es-Seyyid Mehmed b. es-Seyyid Mustafa el-müderris, Mustafa Efendi b. Mehmed el-müderris, Mehmed Efendi b. Ali, el-müderris, Derviş Mehmed Efendi b. Mustafa el-kādı, Bîruz Ağa b. Abdullah el-müteferrika, Mehmed Beşe b. Derviş er-râcil, Mehmed Bey b. Sinan el-bevvâb ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39385"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39387"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b120"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o421"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>