﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 387<br>Hüküm no: 556<br>Orijinal metin no: [300-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Bir evde kadınlı-erkekli toplanıp içki ve tütün içenlerin Hasköy subaşısı Mustafa Bey tarafından yakalandıkları</b><br><br>Havâss-ı aliyye kazâsına tâbi‘ Hasköy subaşısı Mustafa Bey b. Abdülmennân nâm kimesne mahfil-i kazâda takrîr-i kelâm edip târih-i kitâb gecesi ba‘de’l-işâ’ zeyl-i kitâbda mastûrü’l-esâmi olan müslimîn ile zikr olunan Hasköy mahallâtından Pîrî Paşa mahallesinde İbrahim Bey nâm kimesnenin tasarrufunda olan menziline varıldıkda işbu hâzırât bi’l-meclis olan Fâtıma bt. Mustafa ve Âişe bt. Halil ve diğer Fâtıma bt. Mustafa ve gāibûn bi’l-meclis olan Abdülbâkī ve Es-Seyyid Mustafa ve Ömer ve hâzırân bi’l-meclis olan Mustafa b. Mehmed ve Ahmed b. Abdullah [301] nâm nâmahrem kimesneler bir yerde şürb-i hamr ve duhân ederlerken bulup mezbûrûn Abdülbâkī ve es-Seyyid Mustafa ve Ömer firâr edip mezbûrân Mustafa ve Ahmed ve mezbûrât Fâtıma ve Âişe ve diğer Fâtıma’yı ahz eyledim suâl olunup takrîrleri tahrîr olunmak matlûbumdur dedikde, gıbbe’s-suâl mezbûrûnun her biri cevâblarında fi’l-vâki‘ târih-i kitâb gecesi mezbûrûn Abdülbâkī ve es-Seyyid Mustafa ve Ömer nâm kimesneler bizi getirip mezbûrân Mustafa ve Ahmed dâhil-i meclis olup mezbûr İbrahim Bey’in menzilinde bir yerde şürb-i hamr ve duhân edip otururken mezbûr Mustafa Bey müslimîn ile zikr olunan menzile ba‘de’l-işâ’ geldiğinde mezbûrûn Abdülbâkī ve es-Seyyid Mustafa ve Ömer firâr edip dâhil-i meclis olan mezbûrân Mustafa ve Ahmed nâm kimesne ile bizi bir yerde ahz eylediler dediklerinde mezbûrânın takrîrleri mezbûr Mustafa Bey talebiyle hıfzan li’l-makāl ketb olundu. Tahrîren fi’l-yevmi’s-sâdis ve’l-ışrîn min Şevvâli’l-mükerrem sene 1052.<br><br><br>Şuhûdü’l-hâl: Üstâd Pîrî b. Rıdvan, Hasan b. Pîrî, Mehmed b. Hasan, Mehmed Halîfe b. Muslih el-İmâm, Abdülaziz b. Mehmed el-İmâm, Şaban Beşe b. Mehmed, Mehmed b. İbrahim el-Müezzin, Ali b. Abdullah el-muhzır ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=23783"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23785"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b387"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o419"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>