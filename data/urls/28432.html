﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 86<br>Hüküm no: 16<br>Orijinal metin no: [5b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Abdullah’ın boşandığı kocasında mehir bedelinden alacağı olduğu iddiasıyla açtığı davanın reddedildiği</b><br><br>Yoros kazâsına tâbi‘ Anadoluhisârı’nda Sinan Efendi mahallesinde sâkine Ayşe bt. Abdullah nâm hatun meclis-i şer‘-i şerîf-i enverde sâbıkā zevci olan râfi‘u’l-kitâb Hamza b. Abdullah nâm kimesne mahzarında üzerine da‘vâ ve takrîr-i kelâm edip zevcim mezbûr Hamza bundan akdem beni bâyinen tatlîk etmekle suâl olunup zimmetinde mütekarrer ve ma‘kūdün-aleyh olan üç bin akçe mehr-i müeccelim alıverilmesi matlûbumdur dedikde gıbbe’s-suâl mezbûr Hamza cevâbında zevcem müdde‘iye-i mezbûre Ayşe yedimde olan hüccet nâtıka olduğu üzere bin yüz altı senesi Cumâdelûlâ’sı gurresinde Yoros kadısı olan Salih Efendi b. Numan huzûrunda mehr-i müecceli olan meblağ-ı merkūm üç bin akçe üzerine ve nafaka-i iddet-i ma‘lûmesi üzerine ve kendiden mütevellid sulbî sagīr oğlu Mehmed’i yedi yaşına değin kendi mâlından infâk ve iksâ etmek üzere benim ile muhâla‘a-i sahîha ile muhâla‘a edip ben dahi hul‘-ı mezkûru kabûl etmişidim. Binâen alâ zâlik meblağ-ı merkūm mütâlebesinden zimmetim berî olmuşdur deyü mazmûnu takrîr-i meşrûhuna muvâfık ve târih-i mezkûr ile müverraha ve kadı-i mûmâ-ileyhin hat ve hâtemini hâviye hüccet ibrâz edip müdde‘iye-i merkūme muvâcehesinde feth ü kırâet ve istintâk olundukda müdde‘iye-i merkūme mazmûn-ı hüccet-i mezkûru tâyi‘aten ikrâr u i‘tirâf etmeğin mûcebiyle müdde‘iye-i mezbûre ber-vech-i muharrer bî-vech mu‘ârazadan men‘ olunup mâ vaka‘a bi’t-taleb ketb olundu.<br><br>Fi’l-yevmi’s-sânî ve’l-ışrîn min-Cumâdelâhire li-sene seb‘a ve mie ve elf.<br><br>Şuhûdü’l-hâl: İbrahim Çelebi b. Ahmed, Mehmed Efendi b. ( ), İbrahim Efendi b. Ahmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=28431"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28433"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b086"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o910"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>