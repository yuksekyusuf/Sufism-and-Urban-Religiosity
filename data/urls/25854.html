﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 798<br>Hüküm no: 967<br>Orijinal metin no: [131a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Çelebi ve oğlu Mustafa’nın miras hususunda Mehmed Kadri Efendi ve Emetullah Hatun ile sulh olup zimmetlerini ibra ettikleri</b><br><br>Husûs-ı âti’l-beyânın mahâllinde tahrîri iltimâs olunmağın savb-ı şer‘den Mevlânâ Mustafa Efendi b. Ahmed irsâl olunup ol dahi mahmiye-i İslambol’da Monla Ahî mahallesinde vâki‘ merhûm Kemâl Efendizâde Efendi’nin menzil-i âlîlerine varıp zeyl-i rakīmde mastûrü’l-esâmî Müslimîn huzûrunda akl-ı meclis-i şer‘-i kavîm eyledikde mahmiye-i mezbûrede Çerâğī Hamza mahallesinde sâkin iken bundan akdem azm-i dârü’s-selâm eden merhûm ve mağfûr dâric ilâ medâric rahimehû Rabbühü’l-gafûr İmâmzâde Şeyh Mehmed Efendi’nin verâseti sulbî kebîr oğlu umdetü’l-müderrisîni’l-kirâm zübdetü’l-müdekkıkīni’l-fihâm Mehmed Kadri Efendi’ye ve sagīr oğlu Ahmed Çelebi’ye ve kebîre kızı umdetü’l-muhadderâti’l-kirâme Emetullah Hatun’a ve sagīre kızları Âlime ve Râbia’ya münhasıra olup kable’l-kısme mezbûre Râbia dahi vefât edip verâseti vâlidesi diğer Râbia bt. Abdullah ve li-ebeveyn karındaşı mezbûr Ahmed Çelebi’ye münhasıra olup kable’l-kısme mezbûr Ahmed Çelebi dahi vefât edip verâseti vâlidesi mezbûre diğer Râbia Hatun’a ve li-üm karındaşları Mustafa ve Hamide’ye ve li-eb er karındaşı mûmâ-ileyh Mehmed Kadri Efendi ile kezâlik kız karındaşı merkūme Emetullah Hatun’a münhasıra olup kable’l-kısme mezbûre diğer Râbia dahi vefât edip verâseti zevc-i metrûkü Mehmed Çelebi’ye ve sadrî sagīr oğlu Mustafa ve sagīre kızı Hamide’ye münhasıra olup kable’l-kısme mezbûre Hamide dahi vefât edip verâseti babası mezbûr Mehmed Çelebi’ye münhasıra olduğu ve bi-tarîkı’l-münâsahati’l-mezkûre tashîh-i mes’eleleri yüz kırk dört sehimden olup sihâm-ı mezbûreden kırk sehmi mûmâ-ileyh Mehmed Kadri Efendi’ye ve yirmi sehmi müşârün-ileyhâ Emetullah Hatun’a ve kırk iki sehmi sagīr-i mezbûr Mustafa’ya ve kırk iki sehmi dahi mezbûr Mehmed Çelebi’ye isâbet ve intikāl eylediği şer‘an zâhir ve mütehakkık oldukdan sonra mezbûr Mehmed Çelebi kendi cânibinden asâleten ve sulbî oğlu sagīr-i mezbûr Mustafa tarafından velâyeten meclis-i ma‘kūd-ı [131b] mezbûrda müteveffiyyûn-ı mezbûrûnun terekelerine vâzı‘ayi’l-yed oldukları şer‘an sâbit olan işbu râfi‘ayi’l-kitâb mûmâ-ileyh Mehmed Kadri Efendi ve müşârün-ileyhâ Emetullah Hatun tarafından husûs-ı âti’z-zikre vekîl olup nehc-i şer‘î üzere vekâleti sâbite olan halîli Halebli ekmelü’l-müderrisîni’l-kirâm efdalü’l-muhakkıkīni’l-kirâm Ahmed Efendi neclü’l-mevle’l-merhûm İbrahim mahzarlarında tâyi‘an ikrâr ve takrîr-i kelâm edip velisi olduğum sagīr oğlum mezbûr Mustafa’ya karındaşı müteveffâ-yı mezbûr Ahmed Çelebi ile vâlidesi mezbûre diğer Râbia Hatun’dan bi-tarîkı’l-münâsahati’l-mezkûre isâbet eden kırk sehm hisse-i şer‘iyesi mukābelesinde intikāl elli sekiz bin yüz yetmiş akçeyi velâyetim hasebiyle bi’t-tamam ve’l-kemâl mûmâ-ileyh Mehmed Kadri Efendi ile vekîl-i müşârün-ileyh Ahmed Efendi yedlerinden sagīr-i mezbûr için ahz u kabz eylediğimden sonra bana isâbet eden kırk iki sehm hisse-i şer‘iyem mukābelesinde şerâyit-i hüccet-i sulhu hâvî mevâni‘den ârî tehârüc-i şer‘î tarîki üzere mûmâ-ileyh Mehmed Efendi ve vekîl-i müşârün-ileyh Ahmed Efendi benimle on altı bin nakd-i râyic fi’l-vakt akçe üzerine inşâ-i akd-i sulh eylediklerinde mezbûru kabûl ve bedel-i sulh olan meblağ-ı mezbûr on altı bin akçeyi dahi mûmâ-ileyhimâ Mehmed Kadri ve Ahmed Efendi yedlerinden tamamen alıp kabz eyledim ba‘de’l-yevm müteveffiyûn-ı mezbûrûnun akār ve menkūl cümle terekelerine müte‘allika da‘vâ ve nizâ‘ ve alâka ve medhalim kalmadı dedikde gıbbe’t-tasdîkı’ş-şer‘î mevlânâ-yı mezbûr vâki‘ hâli mahâllinde tahrîr ba‘dehû ma‘an ba‘s olunan İsmail b. Mehmed ile meclis-i şer‘a gelip alâ-vukū‘ihî inhâ ve takrîr eyledikde mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâmin min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Abdülkerim Efendi b. Abdullah, Mehmed Efendi b. Mustafa, Abdülbaki Efendi b. Kara Mehmed, Mustafa Çelebi b. Ahmed, Kadri Çelebi b. Süleyman, Ahmed b. Mehmed Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=25853"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25855"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b798"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o935"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>