﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 137<br>Hüküm no: 130<br>Orijinal metin no: [41a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa ve hanımı Zahide’nin bağlarını Bostancı Hüseyin Bey’e sattıkları</b><br><br>Mahmiye-i İstanbul’da Koska mahallesinde sâkin Mustafa b. Hakkı nâm kimesne kendi tarafından asıl ve zâtı mu‘arrifeyn ta‘rîfleriyle mu‘arrefe olan zevcesi Zahide bt. Abdullah b. Abdülmennan nâm hatun tarafından sâbitü’l-vekâle vekîli olmağla vekâleten meclis-i şer‘-i hatîrde işbu râfi‘ü’l-kitâb Bostânî Hüseyin Bey b. Süleyman nâm kimesne mahzarında bi’l-asâle ve bi’l-vekâle ikrâr ve takrîr-i kelâm edip bey‘-i âti’l-beyânın vukū‘una değin ale’l-iştirâk emlâkimizden olup medîne-i Üsküdar’da vâki‘ İstavros nâm karye bağları hilâlinde Abdullah Ağa toprağında vâki‘ bir tarafdan Kostantin nâm zimmî bağı ve bir tarafdan eş-Şeyh İbrahim bağı ve bir tarafdan Vezîria‘zam Mehmed Paşa hazretleri tasarrufunda olan tarla ve bir tarafdan tarîk-i hâs ile mahdûd senede Abdullah Ağa Vakfı’na otuz akçe mukāta‘alı bir kıt‘a tahmînen on dönüm mikdârı kürûmu mülk bağımı ben tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûr Bostânî Hüseyin Bey’e kırk guruşa bi’l-asâle ve bi’l-vekâle bey‘ ü temlîk ve teslîm eylediğimde ol dahi ber-vech-i muharrer iştirâ ve kabûl ve temellük ve tesellüm eyledikden sonra semeni olan meblağ-ı merkūm kırk guruşu yedinden tamâmen asâleten ve vekâleten ahz u kabz eyledim merkūm Bostânî Hüseyin Bey’in mülk-i müşterâsı olup benim kat‘â alâka ve medhalim zevcem müvekkilem Zahide’nin hakkı kalmadı dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Fî 24 [Zilhicce] sene 1150<br><br>Şuhûdü’l-hâl: eş-Şeyh İbrahim Efendi b. Ahmed, es-Seyyid Mehmed Çelebi b. Mustafa, Veli Bey b. Mehmed, Hasan Bey b. Ramazan ve İsa Bey b. Musa.</p>          <br><a title="Önceki sayfa" style="text-decoration:none" href="./ayrmetin.php?idno=52439"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52441"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b137"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o298"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>