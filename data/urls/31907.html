﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 511<br>Hüküm no: 499<br>Orijinal metin no: [73a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hicrî 1223 senesinin Receb ayının yirmi yedinci Pazartesi gecesinin Mirac gecesi olması münasebetiyle camilerde ve minarelerde kandiller yakılmasının ilgililere tenbih olunduğu</b><br><br>Bâ-sah<br><br>İstanbul kādısı izzetlü fazîletlü efendi hazretleri<br><br>İşbu i‘lâmınız rikâb-ı müstetâb-ı şâhâneye arz ile meşmûl-i enzâr-ı cihandârî olmağla mûcebince leyle-i mezkûrede îkād-ı kanâdîl olunmasını iktizâ edenlere tenbîhe himmet eyleyesiz deyü buyuruldu.<br><br>26 B sene [12]23.<br><br>Mi‘râc-ı şerîf i‘lâmı<br><br>Ma‘rûz<br><br>Dergâh-ı felek-bünyân ve bârgâh-ı âsumân-unvânlarına ma‘rûz-ı dâ‘î-i şâkirü’l-ihsânlarıdır ki<br><br>Cenâb-ı hazret-i Resûlü’s-sakaleyn vâsıl-ı ser-menzil-i kâb-ı kavseyn ol yektâ süvâr-ı serhîl-i gürûh-ı enbiyâ-i sipehsâlâr sübhânellezî esrâ habîb-i Hudâ şefî‘-i rûz-ı cezâ Ebe’l-Kasım Muhammedini’l-Mustafâ -aleyhi efdalü’s-salavât ve ezka’t-tehâyâ- hazretlerinin mi‘râc-ı ber-ibtihâcları vâki‘ olduğu işbu mâh-ı Receb-i şerîf gurresi hâlâ bi’r-rü’ye sâbite olmayıp şehr-i Cumâdelâhire tekmîl-i selâsîn ile itmâm ve mâh-ı mübârek Recebi’l-ferd yevm-i erbi‘â ibtidâ-yı i‘dâd-ı eyyâm olduğuna binâen işbu yirmi yedinci isneyn gecesi olmağla âdet-i hasene-i Devlet-i Aliyye ve deydene-i müstahsene-i Saltanat-ı seniyye üzere minârât-ı cevâmi‘-i câmi‘atü’l-berekât îkād-ı kanâdîl ile tenvîr ve ol leyle-i mübâreke bu vechile tebcîl ve tevkīr olunmağla bi’l-cümle kulûb-ı müminîn safâ-rehîn ve neşât-karîn olmaları’çün selâtîn-i âlî-şân nevverallâhu merâkidehüm bi-envâri’l-gufrân ve’l-ihsân hazerâtı cevâmi‘-i şerîfeleri kayyımlarına bâ-fermân-ı âlî tenbîh olunmak iktizâ eylediği İstanbul Mahkemesi’nden dergâh-ı felek-medâr ve bârgâh-ı gerdûn-i‘tibârları türâbına i‘lâm olundu bâkī emr ü fermân li-hazreti men-lehü’n-ni‘metü ve’l-ihsân fi’l-yevmi’l-hâmis ve’l-ışrîn min-Recebi’l-ferd li-sene selâse ve ışrîn ve mi’eteyn ve elf.</p>          <br><a title="Önceki sayfa" style="text-decoration:none" href="./ayrmetin.php?idno=31906"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31908"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b511"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o600"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>