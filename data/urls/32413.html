﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 554<br>Hüküm no: 416<br>Orijinal metin no: [148a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rusya üzerine sefere çıkacak Osmanlı ordusu için hazırlanması emrolunan 80 adet Sirem arabası henüz hazırlanmamış ise bir an önce hazırlanması</b><br><br>Araba isti‘câli.<br><br>Akzâ kuzâtü’l-Müslimîn, evlâ vülâti’l-muvahhidîn, ma‘denü’l-fazli ve’l-yakīn, râfi‘u a‘lâmi’ş-şerî‘ati ve’d-dîn, vârisü ulûmü’l-enbiyâi ve’l-mürselîn, el-muhtassu bi-mezîd-i inâyeti’l-Meliki’l-mu‘în mevlânâ İstanbul Kādısı -zîde[t] fezâilühû- ve iftihârü’l-emâcid ve’l-ekârim, câmi‘ü’l-mahâmid ve’l-mekârim, el-muhtassu bi-mezîd-i inâyeti’l-Meliki’d-dâim Dergâh-ı mu‘allâm Yeniçerileri Sekbânbaşısı -dâme mecduhû- ve kıdvetü’l-emâsil ve’l-akrân Koçaşlar Kethudâsı ( ) -zîde kadrühû- tevkī‘-i refî‘-i hümâyûn vâsıl olucak ma‘lûm ola ki<br><br>Dînimizin düşmanı olan Moskov keferesinin hâl ve hareketi ve her tarafdan memâlik-i mahrûseme hücûm ve ehl-i İslâm hakkında derkâr olan sû-i kasd ve ihâneti cümleye ma‘lûm olan mevâddan olduğuna mebnî gazâ ve cihâd niyet-i hâlisasıyla livâ-i sa‘âdet-i hazret-i Risâlet-penâhî sâyesiyle bi’n-nefs sefer-i nusret-esere teveccüh ve azîmet-i şâhânem mukarrer olup sen ki mevlânâ ve sekbânbaşı-i mûmâ-ileyhimâsız, ma‘iyyet-i şâhânemde tecemmu‘ edecek asâkir-i muvahhidînin ahmâl ü eskālleri nakli için bundan akdem Başmuhâsebe’den ihrâc olunan sûret-i defter mûcebince Âsitâne-i sa‘âdetimden seksen kıt‘a Sirem arabası tertîb olunup ma‘rifetiniz ve Koçaşlar kethudâsı ma‘rifetiyle tedârük ve Davutpaşa Sahrâsı’na irsâl olunmak üzere emr-i şerîfim ısdâr olunmuş idi. El-hâletü-hâzihî bi-meşiyyetillâhi te‘âlâ işbu hulûl edecek Receb-i şerîfin üçüncü günü tûğ-ı zafer-i [pür]-fürûğ-ı hazret-i cihân-dârânem rekz ü nasb olunmak mukarrer ve meczûm olup müddet-i [148b] kalîle zarfında hareket-i hümâyûn-ı şâhânem karâr-gîr olduğuna binâen zikrolunan arabalar şimdiye kadar tedârük olunmamış ise bundan böyle te’hîri tecvîz olunmayarak bir sâ‘at evvel metîn ve müstahkem olarak tedârük ve tanzîm ve bir gün akdem Sahrâ-yı mezkûra ihrâcı husûsuna mezîd sa‘y ü gayret eylemeniz fermânım olmağın te’kîd ve isti‘câli hâvî işbu emr-i celîlü’l-kadrim ısdâr ve ( ) ile irsâl olunmuşdur. İmdi vusûlünde bâlâda tahrîr ve sûret-i defterde tastîr olunduğu üzere Âsitâne-i sa‘âdetimden müretteb ol mikdâr arabalar şimdiye kadar tedârük olunmamış ise bundan böyle te’hîri tecvîz olmayarak bir sâ‘at evvel metîn ve müstahkem olarak tedârük ve tanzîm ve Sahrâ-yı merkūma tesyîri husûsuna kemâl-i sa‘y ü gayret ve hilâf-ı emrim imrâr-ı vakitden tehâşî ve mücânebet eyleyesiz ve sen ki Kethudâ-yı merkūmsun, sen dahi mûceb-i emr-i şerîfimle amel ve hareket eylemen bâbında fermân-ı âlî-şânım sâdır olmuşdur. Buyurdum ki: Hükm-i şerîfimle ( ) vardıkda bu bâbda vech-i meşrûh üzere şeref-yâfte-i sudûr olan işbu emr-i şerîf-i celîlü’ş-şânımın mazmûn-ı münîfi birle âmil olasız. Şöyle bilesiz alâmet-i şerîfe i‘timâd kılasız.<br><br>Fî 29 Cumâdelâhire sene 1225<br><br>Kostantıniyyeti’l-mahrûse</p>          <br><a title="Önceki sayfa" style="text-decoration:none" href="./ayrmetin.php?idno=32412"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32414"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b554"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o570"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>