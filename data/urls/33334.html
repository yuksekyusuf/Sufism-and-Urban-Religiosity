﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 147 Numaralı Sicil (H. 1241-1242 / M. 1826)<br>cilt: 89,&nbsp;sayfa: 89<br>Hüküm no: 50<br>Orijinal metin no: [19a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Topçu Ocağı neferlerinden Manastırlı Ahmed b. İbrahim’in kaybettiği tüfeğini, Humabarahâne mühendislerinden Ahmed Nazif Kalfa b. Mehmed Said’de bulduğu</b><br><br>Tüfenk istihkāk da‘vâsı ve teslîme tenbîh<br><br>Ma‘rûz<br><br>Dergâh-ı âlî dâme masûnen bi’l-avni’r-Rabbânî Topçu Ocağı’nın ellinci cemâ‘atinden dördüncü top neferâtından Manastırlı Ahmed b. İbrahim meclis-i şer‘-i münîrde Humbarahâne-i ma‘mûre mühendislerinden Ahmed Nazif Kalfa b. Mehmed Said muvâcehesinde işbu meclis-i şer‘-i şerîfde mu‘âyene olunan karanfil ta‘bîr olunur sîmlice ve sedeflice bir tüfenk malım iken işbu târih-i i‘lâm şehri Zilka‘detü’ş-şerîfenin dokuzuncu Perşembe günü yedimden zâyi‘ edip hâlâ mezbûrun yedinde bulmamla bi’l-istihkāk taleb ederim deyu da‘vâ ettikde ol-dahi cevâbında zikr olunan tüfenge vaz‘-ı yedini ikrâr lâkin ben zikr olunan tüfenge târih-i i‘lâmdan yedi sene mukaddem mâliki olmuşdum deyu [19b] müdde‘î-i mezbûrun malı olduğunu inkâr etmeğin bu sûretde ber-muktezâ-yı şerî‘at-i garrâ mülk-i mutlak da‘vâsına târih-i gaybet mu‘teber olmayıp hâricin beyyinesi evlâ olmağla müdde‘î-i mezbûr Ahmed beyâna havâle olundukda ol-dahi ber-vech-i muharrer müdde‘âsını lede’t-tezkiyye adl ve makbûlü’ş-şehâde idükleri ihbâr olunan ocağ-ı mezkûrun birinci bölükde birinci top neferâtından Berâtlı Hüseyin b. Süleyman ve Tophane’de Çavuşbaşı Hamamı’nda Hamamcı Ali b. Yunus nâm kimesneler şehâdetleriyle bi’l-müvâcehe vech-i vecîh-i şer‘î üzere isbât ettikden sonra zikr olunan tüfengi bir vechile mülkünden ihrâc etmediğine merkūm Ahmed’e ber-nehc-i şer‘î yemîn dahi verilmeğin mûcebince zikri mürûr eden tüfengi mâliki idüğü şer‘an sâbit olan merkūm Ahmed’e teslîme mezbûr Ahmed Nazîf kalfaya tenbîh olunduğu İstanbul Mahkemesi’nden huzûr.<br><br>Fî 22 Za sene [1]241</p>          <br><a title="Önceki sayfa" style="text-decoration:none" href="./ayrmetin.php?idno=33333"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33335"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist147&bsm=ist147b089"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist147&bsm=ist147o191"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>