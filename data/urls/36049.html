﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 147<br>Hüküm no: 124<br>Orijinal metin no: [59-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emvâl-i eytâm muhasebesinden alınan verginin tadili ile Mehâkim-i Şer’iyye Nizamnamesi’nin elli yedinci maddesi yerine kaim olacak maddenin gönderildiği</b><br><br>İstanbul kādılığına<br><br>Makām-ı Meşîhat’den<br><br>Fazîletlü efendim hazretleri,<br><br>Emvâl-i eytâm muhâsebesinden alınagelen rüsûmun ta‘dîliyle Mehâkim-i Şer‘iyye Nizâmnâmesi’nin elli yedinci maddesine kāim olmak üzere Meclis-i Tedkīkāt-ı Şer‘iyye’den kaleme alınıp lede’l-arz ve düstûrü’l-amel tutulmasına idâre-i seniyye-i hazret-i pâdişâhî şeref-sâdır olan fıkra-i ibtâliyenin bâ-tezkire-i sâmiye irsâl buyrulan bir sûreti manzûr-ı vâlâ-yı fâzılâneleri buyurulmak üzere leffen irsâl kılınmağla bi’l-mütâla‘a ber-minvâl-i muharrer icrâ-yı îcâbına himmet buyurulması siyâkında tezkire-i senâverî terkīmine ibtidâr olundu.<br><br>Fî 19 Receb sene [12]92 ve fî 8 Ağustos sene [1]291.<br><br>Elli yedinci bend yerine kāim olacak fıkra-i nizâmiyedir<br><br>Elli yedinci madde: Hasebü’n-nizâm üç senede bir kerre emvâl-i eytâm muhâsebesi rü’yet olunarak gerek mülk ve vakıf akārât-ı icârâtdan ve gerek akçe ve konsolide vesâir fâizli senedât nemâlarından ve’l-hâsıl her türlü vâridâtdan eytâmın hisselerine ne mikdâr fazla isâbet eder ise kâffe-i mesârifât yalnız o fazladan ihrâc olundukdan sonra ancak fazla-i mezkûrenin binde yirmi beş guruşu [60] harc-ı muhâsebe nâmıyla ahz olunacakdır. Fakat lede’l-îcâb bir sene mürûrunda muhâsebesi rü’yet olduğu hâlde fazla-i mebhûseden zikrolunan binde yirmi beş guruş harc-ı muhâsebenin sülüsü ve iki sene geçib de rü’yet kılındığı takdîrce sülüsânı ve üç sene yâhûd daha ziyâde mürûrunda rü’yet edilir ise zikri sebk eden binde yirmi beş harc-ı muhâsebe alınacakdır eğer ba‘de ihrâci’l-mesârif inde’l-muhâsebe fazla kalmaz ise o misillü fazlası kalmayan muhâsebâtdan harc-ı muhâsebe alınmayıp ber-vech-i hasbî rü’yet kılınacakdır ve ber-vech-i meşrûh hasbîce rü’yet edilecek muhâsebâtdan asl-ı mâl on bin guruş ise on guruş ve otuz bin guruş ise yirmi guruş ya‘ni yüz elli bin guruşa kadar her yirmi binde on guruş ziyâde konularak ketebe-i şer‘iye için ücret-i kalemiye alınacak ve yüz elli binden ne mikdâr ziyâde olur ise olsun nihâyet yüz elli guruşdan başka zinhâr nesne alınmayacakdır.<br><br>Fî 6 Receb sene [1]292.</p>          <br><a title="Önceki sayfa" style="text-decoration:none" href="./ayrmetin.php?idno=36048"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36050"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b147"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o579"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>