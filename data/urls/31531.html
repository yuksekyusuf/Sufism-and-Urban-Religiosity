﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 167<br>Hüküm no: 123<br>Orijinal metin no: [16a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kürkçübaşı mahallesi sakinlerinden Şerife Emine’nin mahalleden çıkarılması</b><br><br>Mahalleden ihrâç<br><br>Ma‘rûz<br><br>Mahmiye-i İslâmbol’da Topkapı dâhilinde Kürkçübaşı mahallesi imâmı Hafız Hüseyin Efendi ve Müezzin Molla Mehmed ve ahâlisinden Mehmed Ağa b. Mehmed ve es-Seyyid Ahmed Efendi b. Ali ve Halil Efendi b. Süleyman ve İbrahim Odabaşı b. Mehmed nâm kimesneler meclis-i şer‘-i münîrde zâtı şer‘an mu‘arrefe olan Şerife Emine bt. es-Seyyid Mustafa nâm hatun muvâcehesinde mezbûre Şerife Emine Hatun mahalle-i mezbûrede vâki‘ bir bâb menzilde sâkine iken kendi hâlinde olmayıp menzil-i mezkûra mechûlü’l-ahvâl kimesneleri getirip irtikâb-ı menâhî eylediğinden mâ‘ada kendüden ateş havfumuz olduğuna binâen bundan akdem ahâli-i mahalle-i mezbûre iltimâsıyla merkūme Şerife Emine Hatun menzil-i mezkûrdan ihrâç olunmuş iken yine menzil-i mezbûrda sâkine olurum deyü bizi ta‘cîz ve tekdîrden hâlî olmamağla mezbûrenin vech-i muharrer üzere hilâf-ı şer‘-i mutahhar vaz‘ u hareketinden bir dürlü hoşnûd ve râzı değilleriz ve yed ve lisânından aslâ emn ü rahatımız yokdur deyü her biri teşekkî ve mahalle-i mezbûrede sâkine olmamak üzere mezbûre Şerife Emine Hatun’a tenbîh olunmak murâdımızdır dediklerinde mezbûre Şerife Emine Hatun dahi fîmâ-ba‘d mahalle-i mezbûrede sâkine olmamak üzere ta‘ahhüd eylediği İstanbul Mahkemesi’nden bi’l-iltimâs huzûr-ı [âlîlerine i‘lâm olundu].<br><br>Fî 7 Zilka‘de sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31530"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31532"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b167"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o657"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>