﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 80<br>Hüküm no: 25<br>Orijinal metin no: [5b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Alime bt. Musa’yı haksız yere darb eden Mehmed’in cezalandırılması</b><br><br>Ma‘rûz,<br><br>Derûn-ı arzuhâlde mezkûretü’l-ism Alime bt. Musa nâm hatun mahfil-i şer‘iyyâtda zevci es-Seyyid İbrahim hâzır olduğu hâlde el-Hâc Mehmed muvâcehesinde mezbûr el-Hâc Mehmed bin yüz yetmiş senesi Şa‘bân-ı şerîfinin yirminci günü zevcim işbu mezbûr es-Seyyid İbrahim’e bir husûs için Kütahya mütesellimi tarafından mübâşir ta‘yîn etdirdikde mübâşir dahi yirmi beş nefer levendât ile Boyabad kasabasında Kemal Dede mahallesinde vâki‘ sâkine olduğum menzilimi basıp zevcim mezbûr es-Seyyid İbrahim dahi firâr etmekle mezbûr el-Hâc Mehmed ol vakitde menzilime gelip zevcini bul deyü beni bileğimden tutup bi-gayr-ı hakkın yere darb etmekle ben dahi havfımdan nâşî zevcim mezbûrun firâşından hâsıl ve müstebînü’l-hilka bir cenîn-i meyyit ilkā etmemle mûceb-i şer‘îsini mezbûr el-Hâc Mehmed’den taleb ederim deyü ba‘de’d-da‘vâ ve’l-inkâr müdde‘iye-i mezbûre Alime Hatun ancak mezbûr el-Hâc Mehmed’in ber-vech-i muharrer menziline duhûl ve bi-gayr-ı hakkın bileğinden tutup zevcini bul deyü yere darb eylediğini Hüseyin Beşe b. Mustafa ve Osman Beşe b. Mustafa nâm şâhidân-ı âdilân şehâdetleriyle muvâcehesinde vech-i şer‘î üzere isbât etmeğin mûcebiyle mezbûr el-Hâc Mehmed’e şer‘an ta‘zîr lâzım geldiği huzûr-ı âlîlerine i‘lâm olundu.<br><br>Fî 2 min-Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42130"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42132"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b080"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o610"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>