﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 324<br>Hüküm no: 301<br>Orijinal metin no: [40b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Servi Mustafa Ağa’nın Irgadpazarı yakınlarında bulunan Çörekçi fırını dükkânı gediğinin kaleminden kaydının silinmesi</b><br><br>Irgadpazarı’nda çörekçi fırını<br><br>Ma‘rûz<br><br>Servi Mustafa Ağa b. Mehmed nâm kimesne tarafından husûs-ı âtîde vekîl olduğu İbrahim Ağa b. Hüseyin ve Mustafa Ağa b. Osman nâm kimesneler şehâdetleriyle sâbit olan es-Seyyid Ali Ağa b. Ömer nâm kimesne meclis-i şer‘-i münîrde Âsitâne-i aliyye ve Bilâd-ı selâse’de vâki‘ çörekçi esnâfının kethudâsı Ahmed Ağa ve yiğitbaşıları Ahmed Usta ve yazıcıları Molla Selim ve müsinn ü ihtiyârlarından el-Hâc Mehmed Usta ve Mustafa usta ve Hüseyin Usta ve Ahmed Usta ve İslâm Usta ve Ali Usta ve Mehmed Usta ve Hasan Usta ve sâir bi’l-cümle ustaları hâzır oldukları hâlde bi’l-vekâle takrîr-i kelâm edip İstanbul’da Irgadpazarı kurbünde İplikçi Hanı ittisâlinde kâin bir bâb çörekçi fırını müvekkilim mezbûrun bi’l-icâreteyn taht-ı tasarrufunda ve Başmuhâsebe’de mukayyed ve mu‘teber gedik ta‘bîr olunur âlât-ı lâzıme-i ma‘lûmesi dahi bâ-hüccet-i şer‘iye müstakıllen yedinde mülkü olup lâkin müvekkilim mezbûr fırın-ı mezkûru akār-ı âhara tebdîl murâd etmekle gedik-i mezkûre fîmâ-ba‘d amel ve i‘tibâr olunmamak şartıyla kaleminden kaydı ref‘ ü terkīn ve yedine sûret i‘tâ olunması müvekkilim mezbûrun matlûbudur dedikde istikşâf-ı hâl için esnâf-ı hâzırûn-ı merkūmûn istintâk olundukda onlar dahi cevâblarında, gedik-i mezkûr âhar mahalle nakl olunmayıp ve kaleminden kaydı terkīn ve sûret i‘tâ olunmasına bizler dahi râzılarız dediklerinde gedik-i mezkûrun kaydı ref‘ ü terkīn ve ağa-yı mezbûr yedine sûret i‘tâ olunması İstanbul Mahkemesi’nden huzûr-ı [âlîlerine i‘lâm olundu.]<br><br>Fî-gurreti Rebî‘ülâhir sene [1223]</p>          <br><a title="Önceki sayfa" style="text-decoration:none" href="./ayrmetin.php?idno=31708"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31710"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b324"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o632"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>