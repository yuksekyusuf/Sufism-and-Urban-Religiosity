﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 282<br>Hüküm no: 174<br>Orijinal metin no: [40b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havva’nın, merhum kocası Abdurrahman Çelebi’deki alacağını vasîden talep ettiği</b><br><br>Mahmiye-i Galata muzâfâtından kasaba-i Tophâneˈde Firuzağa mahallesinde sâkin iken bundan akdem vefât eden Abdurrahman Çelebi b. Caferˈin verâseti zevce-i metrûkesi Havva Hatun bt. Yusuf ile sulbî sagīr oğulları Abdullah ve Abdurrahim ve sagīre kızı Âişeˈye ve firâşından hâsıl hamle münhasıra olduğu şerʽan zâhir oldukdan sonra işbu bâʽisüˈl-vesîka mezbûre Havva meclis-i şerʽde sıgār-ı mezkûrînin tesviye-i umûrlarına kıbel-i şerʽîden mansûb vasîleri olup tereke-i müteveffâ-yı mezbûre vâziʽüˈl-yed olan Ali Ağa b. Ahmed mahzarında üzerine daʽvâ ve takrîr-i kelâm edip müteveffâ-yı mezbûr zimmetinde cihet-i deyn-i şerʽîden olan elli esedî guruşumu kableˈl-istifâ fevt olup hâl-i hayatında meblağ-ı mezbûr zimmetinde hâlâ bana deyni olduğu alâ-ruûsiˈl-işhâd ikrâr ve işhâd dahi etmekle hâlâ terekesine vâziʽüˈl-yed olan mezbûr Ali Ağaˈdan meblağ-ı mezbûru taleb ederim suâl olunsun dedikde gıbbeˈs-suâl veˈl-inkâr müddeʽiyye-i mezbûreden müddeʽâsına beyyine taleb olundukda yine mahalle-i mezbûrede sâkine Hasan Beşe b. Osman nâm kimesne ile Hadîce bt. Hasan Çavuş ve Kâtibe bt. Abdullah nâm hatunlar li-ecliˈş-şehâde meclis-i şerʽa hâzırûn olup isreˈl-istişhâd fiˈl-hakīka müteveffâ-yı mezbûr hayatında zevcem Havvaˈya cihet-i deyn-i şerʽîden elli esedî guruş zimmetimde deynim vardır deyü huzûrumuzda ikrâr ve bizi işhâd eyledi biz bu husûsa bu vech üzre şâhidleriz şehâdet dahi ederiz deyü her biri edâ-i şehâdet-i şerʽiyye eylediklerinde isre riʽâyet-i şerâyitiˈl-kabûl şehâdetleri makbûle oldukdan sonra müddeʽiyye-i mezbûre baʽdeˈt-tahlîfiˈl-muʽteber mûcebiyle hüküm birle mâ vakaʽa biˈt-taleb ketb olundu.<br><br>Fiˈl-yevmiˈl-hâmis veˈl-işrîn min-şehri Rebîʽiˈl-âhir li-sene erbaʽa ve semânîn ve elf.<br><br>Şuhûdüˈl-hâl: Şa‘bân Efendi b. Hüseyin, Ali Bey b. Ahmed, Musa Halîfe b. Ahmed, Mustafa Çelebi b. Mansur, İsa Bey b. Halil, Mustafa Çelebi b. Osman</p>          <br><a title="Önceki sayfa" style="text-decoration:none" href="./ayrmetin.php?idno=21237"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21239"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b282"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o987"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>