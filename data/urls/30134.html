﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 242<br>Hüküm no: 199<br>Orijinal metin no: [65b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eski Ekmekçiler Kethudâsı Abdullah’ın değirmen gediği hissesini sattığı</b><br><br>Âsitâne-i aliyye’de sâbıkâ ekmekçiler kethudâsı olan el-Hâc Abdullah b. Mehmed nâm kimesne meclis-i şer‘-i hatîr-i lâzımü’t-tevkīrde uncu tâifesinden işbu hâmilü’r-rakīm Masar v. Karabet nâm zimmî muvâcehesinde ikrâr ve takrîr-i kelâm edip mahrûse-i Galata’da Hacı A‘mâ mahallesinde Yeşildirekli Hamam kurbünde vâki‘ iki horos uncu değirmeni derûnunda mevcûd gedik ta‘bîr olunur sekiz re’s bargir ve sâir âlât-ı lâzıme-i ma‘lûme akd-i âti’z-zikr sudûruna değin yedinde mülk ve hakkım olmağla hâlâ ben mârrü’z-zikr gedik ta‘bîr sekiz re’s bargir ve sâir âlât-ı lâzıme-i ma‘lûme sekiz sehim i‘tibârıyla dört sehim hisse-i şâyi‘amı tarafından îcâb ve kabûlü hâvî şürût-ı müfsideden ârî bey‘-ı bâtt-ı sahîh-i şer‘î ve safka-i vâhide ile mersûm Masar’a sekiz yüz guruşa bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl eylediğinden sonra semeni olan meblağ-ı mezkûr sekiz yüz guruşu mersûm Masar yedinden tamamen ahz u kabz eyleyip semenine ve bey‘-ı mezkûrun tağrîr ve gabnine ve gedik husûsuna müte‘allika âmme-i da‘vâdan herbirimizin âharın zimmetini ibrâ ve ıskāt ve herbirimiz ber-vech-i muharrer âharın ibrâsını kabûl eyledik fîmâ-ba‘d mârrü’z-zikr gedik ta‘bîr olunur sekiz re’s bargir ve sâir âlât-ı lâzıme-i ma‘lûme sekiz sehim i‘tibârıyla dört sehim hisse-i şâyi‘ası mersûm Masar’ın mülk-i müşterâsı ve hakk-ı sırfı olup dört re’s bargiri ve sâir âlât-ı lâzıme-i ma‘lûmenin dört sehminde ve gediğinde benim kat‘a alâka ve medhalim kalmamışdır dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu<br><br>Fî 3 Rebî‘ülevvel sene 1185.<br><br>Şuhûdu’l-hâl: Molla Hasan b. Abdullah, Ahmed Ağa b. Hasan, Molla Mustafa b. el-Hâc Mehmed, Ekmekciler Kethudâsı Ali b. Abdurrahman, Uncular Kethudâsı Mustafa Ağa b. Ahmed, Molla Ali b. Hasan, İbrahim Beşe b. Bayram, Hasan Usta b. Hüseyin, İbrahim b. Mehmed, es-Seyyid el-Hâc Ebûbekir Ağa b. el-Hâc Mehmed, Ali Beşe b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=30133"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30135"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b242"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o331"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>