﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 161<br>Hüküm no: 115<br>Orijinal metin no: [14b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Çalgıcı Rali’nin küçük oğulları Kostandi, Panayot ve Alentri’ye anaları Marya ve Harişi’nin vasi tayin olunmaları</b><br><br>Nasb-ı Vasî<br><br>Ma‘rûz<br><br>Derûn-ı arzuhâlde mastûrü’l-ism olup bundan akdem hâlik olan Çalgıcı Rali v. Abram zimmînin verâseti zevce-i metrûkesi Marya bt. Dimitri Nasrâniye ile mersûme Marya’dan mütevellid sagīr oğlu Kostandi ve zevce-i mutallakası Harişi bt. Anaştaş Nasrâniyeden mütevellidler sagīr oğulları Panayot ve Alentri’ye ba‘de’l-inhisâr şahsı mu‘arrefe mersûme Marya Nasrâniye ile arzuhâl eden kezâlik şahsı mu‘arrefe mersûme Harişi Nasrâniyeden her biri meclis-i şer‘-i enverde takrîr-i kelâm edip sıgār-ı mersûmûnun babaları hâlik-i mersûmdan mevrûs Kumkapı’da bir bâb berber dükkânı derûnunda mevcûde gedik âlât-ı lâzıme-i ma‘lûmesinden gayrı ism-i mâl ıtlâk olunur mâlları olmayıp ancak gedik-i mezkûr ma‘rifetimizle âhara îcâr ile hâsıl olan kirâsından infâk ve iksâya eşedd-i ihtiyâc ile muhtâc olup lâkin tesviye-i umûrlarına kıbel-i şer‘den bir vasî nasb olunup umûrları idâre ve rü’yet olunmak lâzım ve mühim olmağla her birimiz sadrî sagīr evlâdımıza kıbel-i şer‘den vasî nasb ü ta‘yîn olunmak murâdımızdır dediklerinde gıbbe’t-tasdîki’ş-şer‘î mersûmetânın umûr-ı vesâyeti rü’yete iktidârları ihbâr olunmağla mersûme Marya Nasrâniye sagīr-i mersûm Kostandi zimmîye ve mersûme Harişi Nasrâniye dahi sagīrân-ı mersûmân Panayot ve Alentri’ye kıbel-i şer‘den vasî nasb ü ta‘yîn olunup vakt-i rüşd ve sedâdlarına değin mallarını hıfz ve umûrlarını rü’yete ve kemâ-yenbagī idâreye her biri ta‘ahhüd eyledikleri İstanbul Mahkemesi’nden huzûr-ı [âlîlerine i‘lâm olundu].<br><br>Fî 27 Şevvâl sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31522"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31524"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b161"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o658"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>