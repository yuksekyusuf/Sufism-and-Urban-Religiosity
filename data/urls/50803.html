﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 56 Numaralı Sicil (H.990-991/M. 1582-1583)<br>cilt: 9,&nbsp;sayfa: 182<br>Hüküm no: 370<br>Orijinal metin no: [59b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Mısır’a giden Fâtıma bt. İbrahim’in kocası Piyale b. Abdullah’ın öldüğü</b><br><br>Oldur ki Mahrûse-i İstanbul’da Dizdaroğlu mahallesinde sâkin Fâtıma bt. İbrahim kıbelinden husûs-ı âti’z-zikre vekâleti sâbit olup vâlidesi olan Paşa bt. Abdullah mahfil-i kazâda takrîr-i kelâm edip kızım müvekkilem mezkûre Fâtıma’nın zevci Piyâle b. Abdullah nâm kimesne târih-i sicilden yedi yıl mukaddem mahrûse-i Mısır’a gidip anda ulûfeli müteferrika iken Kâbe’ye gidip yine Mısr’a geldiğinde vefât edip müvekkilem mezkûre zevc-i âhara varmak murâd edinip mezbûrun fevti vâki‘ midir deyû şübhe ile tezevvüce mâni‘ olmağın Üsküdar mahallâtından mahalle-i Ma‘mûre’de sâkin işbu Berber Hacı Bilâl mezbûrun fevtini bilip şikest olmağla İstanbul’a geçip hâkimü’l-vakt huzûrunda şehâdete iktidârı olmamağın bunda suâl olunup vâki‘ hâl sebt-i sicil olunmasın taleb ederin dedikde mezkûr Hacı Bilâl’den kaziyye istintâk olundukda fi’l-vâki‘ mezbûr Piyâle ile Kâbe-i Şerîfe’ye bile gidip yolda beş tane filori karz verip Mısır’a geldiğimizde filoriyi talebe mezbûrun sâkin olduğu yere varıp ol vefât eyledi deyû sika kimesneler haber verip fevtinde şâ’ibe-i şübhe yokdur vâki‘dir dedikde Mehmed b. Ahmed nâm kimesne dahi istimâ‘ ile ma‘an mezkûr Piyâle’nin müteveffâ olduğuna şehâdet eylediklerinde ba‘de ri‘âyeti şerâ’iti’l-kabûl şehâdetleri hayyiz-i kabûlde vâki‘ olup mâ vaka‘a bi’t-taleb kayd-ı sicil olundu. Tahrîren fî evâili Ramazâni’l-mübârek sene 991.<br><br><br>Şuhûdü’l-hâl: İbrahim b. Abdünnebi, Pîr Ahmed b. Murad, Eymir b. Menteşe </p>          <br><a title="Önceki sayfa" style="text-decoration:none" href="./ayrmetin.php?idno=50802"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=50804"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk056&bsm=usk056b182"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk056&bsm=usk056o243"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>