﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 792<br>Hüküm no: 958<br>Orijinal metin no: [129b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasapbaşı Yamandi v. Yuri’nin alacağına kefîl olduğu iddiasıyla Mizistre eski kadısı Halil Efendi b. İbrahim aleyhine açtığı davanın reddi</b><br><br>Medîne-i Galata tevâbi‘inden Ortaköy nâm karyede sâkin olup sâbıkā Galata Saray kasabbaşısı olan Yamandi v. Yuri nâm zimmî meclis-i şer‘de sâbıkā Mizistre kādısı olan umdetü’l-kuzât Halil Efendi b. İbrahim mahzarında üzerine da‘vâ ve takrîr-i kelâm edip Badracık ve tevâbi‘i mukāta‘asını bin altmış dört senesinde taraf-ı mîrîden üç yük elli bin akçeye ben iltizâm ve kabûl edip zabt sadedinde iken Hüseyin Ağa nâm kimesneye dört yük elli bin akçeye der-uhde edip mukāta‘a-i merkūmeyi tamam zabt ve mâlı tahsîl eyledikden sonra meblağ-ı mezbûrun üç yük doksan bin akçesini merkūm Hüseyin Ağa bana teslîm edip zimmetinde altmış bin akçe hakkım kaldıkda bâkī kalan meblağ-ı mezbûr altmış [bin] akçeye merkūm Halil Efendi’nin altmış altı senesi Saferü’l-hayr’ının üçüncü gününden yüz yirmi gün tamamına dek kefîl olmuş idi hâlâ kefâleti hasebiyle meblağ-ı mezbûru merkūm Halil Efendi’den taleb ederim suâl olunsun dedikde gıbbe’s-suâl mezbûr Halil Efendi cevâbında fi’l-vâki‘ meblağ-ı mezbûra yevm-i merkūmdan yüz yirmi gün tamamına dek kefîl olduğun ikrâr lâkin müddet-i merkūme içinde meblağ-ı mezbûru benden taleb etmeyip [130a] müddet-i merkūme münkaziye olmağla kefâlet-i merkūmeden zimmetim berî olmuşdur bu bâbda hâlâ şeyhülislâm sellemehü’s-selâm hazretlerinden yedimde fetvâ-yı şerîfe vardır deyü takrîr-i meşrûhuna muvâfık fetvâ-yı şerîfe ibrâz etmeğin ba‘de’n-nazar müdde‘âsına muvâfık olmağın mezbûr Yamandi bî-vech mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Fahrü’l-müderrisîni’l-kirâm Ahmed Efendi, Yusuf Çavuş b. Abdullah el-mübâşir, Mehmed Çelebi, Şaban b. Hüseyin, Mehmed Ağa, Yusuf b. İbrahim.</p>          <br><a title="Önceki sayfa" style="text-decoration:none" href="./ayrmetin.php?idno=25844"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25846"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b792"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o936"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>