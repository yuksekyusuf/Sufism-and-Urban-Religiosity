﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 302<br>Hüküm no: 458<br>Orijinal metin no: [44a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bereketzâde Mahallesi ahalisinin talebi üzerine Şerife Zeliha Hatun’a tasarrufundaki evi Müslüman birisine kiraya vermesinin tembih olunduğu</b><br><br>Mahrûse-i Galata’da Bereketzâde Mahallesi imâmı es-Seyyid Ali Efendi ve ahâlîsinden Cizyedâr es-Seyyid Mustafa Çelebi ve Ali Ağa [ve] Tatar Mehmed Salih Ağa ve el-Hâc Hüseyin Ağa ve es-Seyyid Mustafa Çelebi ve tüccârdan Mehmed Ağa ve Berber Mehmed Beşe ve es-Seyyid Osman Çelebi ve sâir mazbûtü’l-esâmî kimesneler mahrûse-i mezbûrede mahfil-i kazâda mahalle-i mezbûrede sâkine ve zâtı ta‘rîf-i şer‘î ile mu‘arrefe Şerife Zeliha bt. Mehmed nâm hatun muvâcehesinde mahalle-i mezbûrede kâin mezbûre Şerife Zeliha Hatun’un tasarrufunda olan bir bâb menzilde kadîmden Müslim iskân olunup derûnunda evkāt-ı hamsede salât-ı mefrûza edâ ve Furkān-ı kerîm tilâvet olunagelmişiken bu esnâda mezbûre Şerife Zeliha Hatun bu makūle nûr-ı tevhîd-i hazret-i Rabbi’l-mecîd ile müzeyyen olan menzili kefereye îcâr ve derûnda kefere iskân dâ‘iyesinde olmağla menzil-i mezkûr câmi‘-i şerîfe karib olduğu ecilden taklîl-i cemâ‘ate dahi bâ‘is ve âhara dahi sirâyet edeceği zâhir olmağın icâre-i misliyyesiyle kemâ-fi’s-sâbık bir Müslim kimesneye îcâr edip kefereye îcâr etmemek üzere mezbûre Şerife Zeliha Hatun’a tenbîh olunmak matlûbumuzdur deyü da‘vâ eylediklerinde mezbûre Şerife Zeliha Hatun dahi cevâbında husûs-ı mezkûru bi-tamâmihâ ikrâr u i‘tirâf etmeğin mûcebince menzil-i mezkûrda icâre-i misliyyesiyle kadîmi üzere Müslim iskân edip ba‘de’l-yevm kefereye îcâr etmemek üzere mezbûre Şerife Zeliha Hatun’a tenbîh olunduğu bi’[l]-iltimâs [huzûr-ı âlîlerine i‘lâm olundu.]<br><br>Fî 5 L sene 1221.</p>          <br><a title="Önceki sayfa" style="text-decoration:none" href="./ayrmetin.php?idno=22653"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22655"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b302"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o461"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>