﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 88<br>Hüküm no: 69<br>Orijinal metin no: [20a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kara Mustafa Ağa’nın Güzelhisar eski naibi Mehmed Efendi’deki alacağının tahsil olunduğu</b><br><br>Mahmiye-i İstanbul’da Nuri Dede mahallesinde sâkin Kara Mustafa Ağa b. Abdullah b. Abdurrahman nâm kimesne tarafından ber-vech-i âti sulh ve ibrâya vekîli olduğu el-Hâc Ali b. el-Hâc Ahmed ve el-Hâc İbrahim nâm [kimesne]ler şehâdetleriyle şer‘an sâbit olan es-Seyyid Mustafa Çelebi b. Süleyman nâm kimesne meclis-i şer‘-i hatîrde sâbıkā Güzelhisar kasabası nâibi işbu râfi‘ü’l-kitâb fahrü’l-kuzât Mehmed Efendi b. Mustafa <<nâm kimesne>> b. Abdullah nâm kimesne tarafından vekîl-i müsecceli Mahmud Çelebi b. Mustafa nâm kimesne mahzarında bi’l-vekâle ikrâr ve takrîr-i kelâm edip müvekkili Mehmed Efendi târîh-i kitâbdan altı ay mukaddem mârrü’z-zikr Güzelhisar nâibi olup müvekkilim mezbûr Mustafa Ağa dahi bir takrîb ile Güzelhisar’da bulunmağla nâib-i mezbûr Mehmed Efendi benim bi-gayr-ı hakkın sekiz yüz guruşumu ahz eyledi deyü bundan akdem da‘vâya tasaddî eylediğin[d]e ol dahi bi’l-külliye inkâr etmekle münâza‘ât-ı kesîre vâkı‘a olmuşidi el-hâletü hâzihi vekîl-i mezbûr Mahmud Çelebi ile benim beynimize muslihûn tavassut edip meblağ-ı merkūm da‘vâsından beni bi’l-vekâle yüz otuz guruş üzerine an-inkârin inşâ-i akd-i sulh eylediklerinde ben dahi sulh-ı mezbûru kabûl ve bedel-i sulh olan meblağ-ı merkūm yüz otuz guruşu vekîl-i merkūm yedinden tamâmen ahz u kabz eylediğimden sonra makbûzum olan bedel-i sulh-ı merkūm yüz otuz guruşdan ziyâde altı yüz yetmiş guruşa müte‘allıka âmme-i de‘âvî [ve] mutâlebât ve eymân [ve] muhâsamâtdan müvekkil-i mezbûr Mehmed Efendi’nin zimmetini ibrâ-i âmm-ı katı‘ü’n-nizâ‘la bi’l-vekâle ibrâ ve iskāt eylediğimde vekîl-i merkūm Mahmud Çelebi dahi bedel-i sulh olmak üzere bana medfû‘u olan meblağ-ı merkūm yüz otuz guruş mutâlebesinden gerek benim gerek müvekkilim mezbûrun zimmetlerimizi ibrâ ve iskāt eyledi dedikde gıbbe’t-tasdîkı’ş-şer‘î [20b] mâ hüve’l-vâki‘ bi’t-taleb ketb olundu.<br><br>Fî 20 min-Şevvâli’l-mükerrem li-seneti hamsîn ve mi’ete ve elf.<br><br>Şuhûdü’l-hâl: Ali Ağa b. Mehmed, Osman Çelebi b. Eyüb, Osman Çavuş b. Ömer, Mehmed Ağa b. Ömer, diğer Mehmed Ağa b. Süleyman Çelebi, Kilârî Veli Bey b. ( ), Ali Beşe b. Hüseyin, Mehmed Bey b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=52378"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52380"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b088"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o319"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>