﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 332<br>Hüküm no: 350<br>Orijinal metin no: [51a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan b. Ali’nin Kostandi için cerime olarak Hasan Ağa’ya verdiği mallarla alakalı davasından vazgeçtiği</b><br><br>Meccânen ibrâ<br><br>Mahmiye-i İslâmbol’da Yeniodalar’da Dergâh-ı âlî yeniçerinin yetmiş üç cemâ‘atin odasında sâkin ve oda-i mezkûrun hâlâ aşcısı Hasan b. Ali nâm kimesne meclis-i şer‘-i hatîr-i lâzımü’t-tevkīrde işbu bâ‘isü’l-kitâb Cebeli? ağası diğer Hasan Ağa b. Abdurrahman tarafından husûs-ı âti’l-beyânı tasdîka vekîl olduğu nehc-i şer‘î ve tarîk-i mer‘î üzere sâbit olan el-Hâc Mehmed Ağa b. Abdullah nâm kimesne mahzarında ikrâr-ı tam ve takrîr-i kelâm edip bundan akdem gāib ani’l-meclis Kostandi nâm zimmî içün cerîme nâmıyla emlâkimden bir re’s al bârgir ve bir kaput ve bir kahve takımı ve bir sîm pandül sâ‘atimi müvekkil-i mezbûr diğer Hasan Ağa’ya def‘ ve teslîm ol dahi yedimden ba‘de’l-ahz ve’l-kabz zikr olunan bârgir ile eşyâ-i muharrere-i mezkûreyi bu esnâda müvekkil-i mezbûr diğer Hasan Ağa’dan taleb ve da‘vâya tesaddî etmiş idim. El-hâletü hâzihî beynimizde muslihûn tavassutuyla ber-vech-i muharrer tesaddî eylediğim da‘vâ-yı mezkûremden meccânen fâriğ olup zikr olunan bârgire ve eşyâ-i muharrere-i mezkûreye ve sâire müte‘allika âmme-i de‘âvî ve kâffe-i mutâlebâtdan müvekkil-i mezbûr diğer Hasan Ağa’nın zimmetini ibrâ-i âmm-ı kātı‘u’n-nizâ‘la ibrâ ve ıskāt eylediğimde ol dahi ibrâmı kabûl eyledi dedikde gıbbe’t-tasdîk.<br><br>Fî 11 min-R sene 1197<br><br>Şühûdü’l-hâl: Kuzâtdan Ali Efendi b. ( ), Kuzâtdan Hasan Efendi, Kuzâtdan Mustafa Efendi b. ( ), Melek Mustafa Ağa b. Osman, Buhûrî Mustafa Ağa, Molla Ali b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=10892"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10894"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b332"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o645"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>