﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 244<br>Hüküm no: 197<br>Orijinal metin no: [78-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Düğmeci Ohannes ile kardeşi Nimtenci Bedros’un ev ve dükkân hisselerini diğer kardeşleri Nimtenci Karabet’e sattıkları</b><br><br>Hasköy’de menzil nizâ‘ına dâir<br><br>[Ma‘rûz]<br><br>Arzuhâl eden Düğmeci Ohannes v. Haçador zimmî li-ebeveyn er karındaşı Nîmtenci Bedros zimmî tarafından husûs-ı âti’l-beyânda vekâleti Agop v. Artin ve Horus v. Haçador nâm zimmîler şehâdetleriyle sâbit olan Haçador v. Mardıros zimmî hâzır olduğu hâlde bi’l-ma‘iye rü’yete memûr Evkāf müfettişi ekâbir-i mevâlî ulemâ-yı Devlet-i aliyyeden izzetlü fazîletlü es-Seyyid Mehmed Emin Âsaf Beyefendi tarafından meb‘ûs Mehmed İzzet Efendi hâzır olduğu hâlde bi’t-terâzî bâb-ı cenâb-ı Fetvâ-penâhî’de İstanbul kādıları dâ‘îlerine tahsîs buyurulan dâirede ma‘kūd meclis-i şer‘-i hatîrde mersûm Ohannes zimmî ile müvekkil-i mersûmun li-ebeveyn er karındaşları derûn-ı arzuhâlde ismi mastûr Nîmtenci Karabet zimmî muvâcehesinde Havâss-ı Refî‘a kazâsına muzâfe kasaba-i Hasköy’de Abdüsselam mahallesinde kâin ma‘lûmü’l-hudûd terbî‘an iki yüz zirâ‘ arsalı bir bâb vakıf menzilin nısf hisse-i şâyi‘ası karındaşımız mersûm Karabet zimmînin bâ-temessük-i mütevellî bi’l-icâreteyn müstakıllen taht-ı tasarrufunda ve nısf hisse-i şâyi‘a-i âharı ile İstanbul’da Süleymaniye Câmi‘-i şerîfi civârında Düğmeciler sûkunda kâin kezâlik ma‘lûmü’l-hudûd bir bâb vakıf düğmeci dükkânı dahi benimle müvekkil-i mersûm Bedros zimmî ve mesfûr Karabet zimmînin anamız hâlike Saltana bt. Agop Nasrâniyenin intikālinden bâ-temessük-i mütevellî islâsen taht-ı tasarrufumuzda iken ben ve karındaşım müvekkil-i mersûm Bedros zimmî nısf hisse-i şâyi‘a menzil-i mezkûrda mutasarrıf olduğumuz sülüsân hisse-i şâyi‘asını bin iki yüz kırk dört senesi Muharremi’l-harâmının on beşinci günü sekiz yüz elli dört guruş bedel-i makbûz mukābelesinde karındaşımız mesfûr Karabet zimmîye ferâğ-ı kat‘î ve re’y-i mütevellî ile ferâğ ve tefvîz ve dükkân-ı mezkûrdan dahi mutasarrıf olduğumuz kezâlik sülüsân hisse-i şâyi‘asını bin iki yüz kırk beş senesi Zilhiccetü’ş-şerîfesinin on birinci günü meccânen yine karındaşımız mersûm Karabet’e ferâğ-ı kat‘î ve izn-i mütevelliyle ferâğ ve tefvîz eylediğimizde ol dahi her birini vech-i muharrer üzere tefevvüz ve kabûl etmekle mecmû‘-ı menzil ve dükkân-ı mezkûrlar karındaşımız mersûm Karabet zimmînin [79] dâhil-i havza-i tasarrufu olup târih-i merkūmlardan beri benimle müvekkil-i mersûmun kat‘a alâka ve medhalimiz kalmadığından mâ‘adâ el-hâletü hâzihî mersûm Karabet zimmî rızâsıyla mâlından teberru‘an ancak bana bin beş yüz guruş vermeğe ta‘ahhüd etmekle meblağ-ı merkūmdan mâ‘adâ bi’l-cümle husûs-ı mezkûra ve ferâğ-ı merkūmlara ve işbu târih-i i‘lâma gelince sâir cemî‘ hukūk-ı şer‘iyeye müte‘allika âmme-i de‘âvîden ben ve vekîl-i hâzır-ı mersûm Haçador zimmîden her birimiz mersûm Karabet zimmînin zimmetini ibrâ-i âmm-ı sahîh-i şer‘î ile bi’l-asâle ve bi’l-vekâle ibrâ ve iskāt eylediğimizde ol dahi ibrâ-i mezkûrumuzu kabûl edip bu vechile kat‘-ı münâza‘a eyledik deyü ikrâr ve tasâdıkları tescîl ve huzûr-ı [âlîlerine i‘lâm olundu]<br><br>Fî 17 M sene [1]258</p>          <br><a title="Önceki sayfa" style="text-decoration:none" href="./ayrmetin.php?idno=34849"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34851"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b244"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o612"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>