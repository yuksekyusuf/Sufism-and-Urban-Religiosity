﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 81<br>Hüküm no: 32<br>Orijinal metin no: [8a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ömer b. Mustafa’nın, Bafra’nın Şeyhanlı köyündeki Şeyh Müstecab mezrasıyla alakası olmadığı</b><br><br>Vilâyet-i Anadolu’da Bafra kazâsı ahâlîsinden olup mahmiye-i İstanbul’da müsâfiren sâkin es-Seyyid Ömer b. es-Seyyid Mustafa nâm kimesne mahmiye-i İstanbul’da meclis-i şer‘-i enverde kazâ-i mezbûra tâbi‘ Şeyhanlı nâm karyede vâki‘ merhûm Şeyh Müstecab Zâviyesi’nin berat-ı âlîşân ile zâviyedârı olan işbu râfi‘ü’l-vesîka Hüseyin Efendi b. Mahmud nâm kimesne mahzarında ikrâr ve takrîr-i kelâm edip zâviye-i mezbûra meşrûta olan mârrü’z-zikr Şeyh Müstecâb mezra‘asını ben evlâddan olup bana meşrûtadır deyü merkūm Hüseyin Efendi’den da‘vâya tasaddî etmiş idim. El-hâletü hâzihi ben evlâddan olmayıp ve zikr olunan mezra‘aya yirmi beş seneden mütecâviz mutasarrıf olmağla zâviye-i mezkûre [8b] mezra‘asında benim vechen mine’l-vücûh kat‘â alâka ve medhalim yokdur dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-âdis aşer min-Muharremü’l-haram li-sene sitte aşere ve mi’e ve elf.<br><br>Şuhûdü’l-hâl: Süleyman Efendi b. Mehmed, Mehmed Efendi b. Habib, es-Seyyid Mehmed b. Ahmed, İbrahim Efendi b. Ahmed, es-Seyyid Ahmed b. Derviş, Ali Bey b. Hasan.</p>          <br><a title="Önceki sayfa" style="text-decoration:none" href="./ayrmetin.php?idno=41561"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41563"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b081"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o685"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>