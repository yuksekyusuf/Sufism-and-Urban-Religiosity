﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 169<br>Hüküm no: 104<br>Orijinal metin no: [35a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Evkafı’na ait Kasap İvaz mahallesindeki evin Mahmud Bey b. Abdülmennan’a kiraya verildiği</b><br><br>Mahmiye-i İstanbul’da Haremeyn-i Şerîfeyn -şerrefehallâhu te‘âlâ- Evkāfı’na bi’l-fi‘il mütevellî olan fahrü’l-akrân Hasan Bey b. Mehmed nâm bevvâbü’s-sultânî meclis-i şer‘-i şerîfde hâfızü’l-kitâb fahrü’l-eşbâh Mahmud Bey b. Abdülmennan nâm cündî muvâcehesinde ikrâr ve takrîr-i kelâm edip evkāf-ı mezbûrdan olup mahmiye-i mezbûre mahallâtından Kasab İvaz mahallesinde vâki‘ bir tarafı Behram Bey b. Abdullah mülkü ve bir tarafı merhûm Mehmed Subaşı Vakfı ve iki tarafı tarîk-i âm ile mahdûd olup iki muhavvata[yı] müştemil olup muhavvata-i dâhiliyyesi dört bâb beyt-i süflîyi ve bi’r-i mâyı ve kenîfi müştemil olup muhavvata-i hâriciyyesi bir oda bir kenîfi olan menzili dört bin akçe icâre-i mu‘accele ve yevmî iki akçe icâre-i müeccele ile merkūm Mahmud Bey’e târîh-i kitâbdan tevliyetim hasebiyle îcâr eyledim ol dahi vech-i meşrûh üzere istîcâr ve kabûl eyledi icâre-i mu‘accele olan dört bin akçeyi vakıf için merkūm Mahmud Bey yedinden bi’t-tamâm ve’l-kemâl alıp kabz ve teslîm[tesellüm] eyledim ba‘de’l-yevm menzil-i mezbûr merkūm Mahmud Bey’in taht-ı icâresindedir dedikde mukırr-ı mezbûrun ikrâr-ı meşrûhunu merkūm Mahmud Bey dahi vicâhen ve şifâhen tasdîk eyledikden sonra mütevellî-i merkūm Hasan Bey meclis-i mezbûrda i‘âde-i kelâm edip zikr olunan menzili müste’cir-i merkūm murâd ettiği üzere tecdîd ve ta‘mîr edip ihdâs ettiği ebniye vakf-ı mezbûra mülhak olup ve harc u sarf eylediği meblağ icâre-i mu‘accelesine mahsûb olmak üzere binâ etmeğe dahi izin verdim dedikde gıbbe’t-tasdîki’ş-şer‘î mâ-hüve’l-vâkı‘ bi’t-taleb ketb olunup yed-i tâlibe def‘ ve teslîm ve terkīm olundu.<br><br>Tahrîren fi’l-yevmi’s-sâbi‘ ve’l-ışrîn min-şehri Ramazâni’l-mübârek li-sene isneteyn ve ışrîn ve elf.<br><br>Şühûdü’l-hâl: Fahrü’l-kuzâti’l-İslâm Ali Efendi b. Mehmed, Mehmed Efendi b. Ali el-müsta‘id, Sinan Bey b. Abdülmennan el-bevvâb, İbrahim Bey b. Mehmed er-râcil, Pîrî Bey b. Rüstem, Mahmud Bey b. Mustafa, el-Hâc Süleyman b. Abdullah, Mehmed b. Abdi, Murad Beşe b. Haydar, İbrahim Bey b. Mustafa, Mehmed b. Mustafa, Hasan b. Süleyman ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11434"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11436"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b169"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o792"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>