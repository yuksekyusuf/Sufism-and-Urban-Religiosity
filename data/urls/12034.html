﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 163<br>Hüküm no: 116<br>Orijinal metin no: [75-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Tüfenk Kundakçısı İbrahim Ağa’dan çocuklarına kalan ev ve bahçenin satılmasına izin verilmesi</b><br><br>Küçük İbrahim, izin: kıt‘a<br><br>Numara: 138, 60 guruş<br><br>Mahmiye-i İstanbul’da Süleymaniye kurbünde Suhte Hatib Muhyiddin mahallesinde sâkin iken bundan akdem vefât eden Tüfenk Kundakçısı İbrahim Ağa b. Ahmed’in sulbî sagīr oğlu Mustafa ve sulbiye sagīre kızı Behiye’nin vâlideleri ve tesviye-i emirlerine bâ-hüccet-i şer‘iye vasîyy-i mansûbeleri olup zâtı ta‘rîf-i şer‘î ile mu‘arrefe işbu bâ‘isetü’l-kitâb Emine Hanım bt. Abdullah bi’l-vesâye takrîr-i kelâm edüp Nezâret-i evkāf-ı hümâyûna mülhak evkāfdan Neslişah Sultan Câmi‘-i şerîfi Vakfı müsakkafâtından mahalle-i mezbûrede Sâ‘atçi sokağında vâki‘ yirmi üç numara ile murakkam ma‘lûmü’l-hudûd ve’l-müştemilât şehriye kırk beş akçe icâre-i müeccelelü bir bâb menzil ma‘a bağçe müteveffâ-yı mezbûrun hayatında bâ-temessük-i mütevellî bi’l-icâreteyn taht-ı tasarrufunda olup ba‘de vefâtihî sagīrân-ı mezbûrân ile sulbiye kebîre kızları Servet ve Vasfiye hanımlara ve diğer sulbî sagīr oğlu Ahmed’e hasbe’l-âde ihmâsen ba‘de’l-intikāl kable’t-tahrîr sagīr-i mezbûr Ahmed’in dahi mu‘ahharan vefâtıyla hums hissesi mahlûl ve cânib-i vakf-ı şerîfe âid ve râci‘ olup lâkin menzil-i mezkûr ânen fe-ânen müşrif-i harâb olarak hâsılı harcına vefâ etmeyip ve bağçe-i mezkûrun dahi eşcârı devr-i eyyâm ile telef ve zâyi‘ olacağı zâhir ve bedîdâr olup ol-vechile bekāsı sagīrân-ı mezbûrân haklarında muzır ve gayr-ı müfîd olduğundan mâ‘adâ sagīrân-ı mezbûrânın nafaka ve kisveye dahi ihtiyâçları olmağla sagīrân-ı mezbûrânın menzil ve bağçe-i mezkûrlarda olan iki hums hisse-i şâyi‘alarını bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl [76] ve istirbâh olunup hâsıl olan ribhiyle infâk ve iksâ olunmak sagīrân-ı mezbûrân haklarında her vechile enfa‘ ve evlâ olduğuna binâen işbu yedimde olup hâlâ kassâm-ı askerî fazîletlü Mehmed Emin Efendi ile Birinci Dâire-i Belediye taraflarından i‘tâ olunan memhûr bir kıt‘a tahmîn-i bedel pusulası mantûkunca sagīrân-ı mezbûrânın menzil ve bağçe-i mezkûrlarda olan iki hums hisse-i şâyi‘aları bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla on beş bin guruş mukābelesinde âhara ferâğa izin taleb şüd.<br><br>Fî 16 Safer sene [1]301<br><br>Şühûdü’l-hâl: Ali Efendi Ağa b. Hüseyin, Mehmed Ağa b. Mustafa, Ömer Ağa b. Kadri, Abdülaziz Ağa b. Ali ve gayruhum.<br><br>Derûn-ı hüccetde bast ü beyân olunduğu üzere vasîyy-i mezbûre Emine Hanım sagīrân-ı mezbûrânın menzil ve bağçe-i mezkûrlarda olan iki hums hisse-i şâyi‘alarını bedel-i misli idiği mütehakkık olan dört bin guruş mukābelesinde muhzır rüfekāsından Ahmed Ağa b. Mehmed’e kat‘iyyen ba‘de’l-ferâğ ol dahi der-akab meblağ-ı mezbûr mukābelesinde vasîyy-i mezbûre Emine Hanım’a kat‘iyyen ferâğ ve tefvîz etdikden sonra vasîyy-i mezbûre Emine Hanım sagīrân-ı mezbûrânın mâllarından ve li-ecli’l-idâne vasî nasb olunan mezbûr Ahmed Ağa yedinden istidâne eylediği lira-yı Osmânî yüz guruş hesâbıyla dört bin guruş deyni mukābelesinde sagīrân-ı mezbûrâna vefâen ferâğ ve tefvîz edeceğinden ol-vechile ferâğının icrâsı içün işbu mahalle şerh verildi.</p>          <br><a title="Önceki sayfa" style="text-decoration:none" href="./ayrmetin.php?idno=12033"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12035"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b163"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o332"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>