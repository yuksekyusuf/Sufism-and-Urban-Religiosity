﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 3 Numaralı Sicil (H. 1023-1081 / M. 1615-1670)<br>cilt: 52,&nbsp;sayfa: 57<br>Hüküm no: 35<br>Orijinal metin no: [12-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasköy subaşısı Süleyman Bey’in Hasan, Hüseyin ve Kenan ve Hüseyin adlı kişilerin kadınlarla içki içerken yakalaması</b><br><br>Hazret-i Ebî Eyyûb el-Ensârî -aleyhi’r-rahmeti’l-Bârî- kazâsına tâbi‘ Hasköy subaşısı olan fahrü’l-akrân Süleyman Bey b. Abdullah nâm kimesne mahfil-i kazâda işbu mâh-ı Saferü’l-hayrın onuncu gününde ba‘de’l-asr mezbûr Hasköy mahallâtından Ahmed Çelebi mahallesinde vâki‘ merhûm Nimetullahzâde Bağçesi’nde mahmiye-i İstanbul sâkinlerinden Hasan b. Hüseyin ve Kenan b. Abdullah ve diğer Hüseyin b. Mustafa ve diğer Hüseyin b. Hayrullah nâm kimesneler ile mahmiye-i mezbûre mahallâtından İbn-i İshak mahallesinde sâkine Emine bt. Abdullah ve Kuruçeşme sâkinelerinden Sâliha bt. Mustafa nâm fâhişeler ile oturup bağçe-i mezbûrede şurb-i hamr ederler. Üzerlerine varılıp mezbûrların takrîrleri tahrîr olmasın taleb ederin dedikde zeyl-i kitâbda mastûrü’l-esâmî Müslimânlar ile üzerlerine varılıp nazar olundukda mezbûre Emine ile merkūm Sâliha, mezbûrûn Hasan ve Kenan ve Hüseyin ve diğer Hüseyin nâm kimesneler ile oturup şurb-i hamr ederler. Mezbûre fâhişelere zikrolunan kimesneler nenizdir deyü suâl olundukda mezbûr Hasan ile Kenan âşıklarımızdır. Hüseyin ve diğer Hüseyin onların refîkleridir deyü cevâb verip ve bağçe-i merkūm içinde neylerdiniz dedikde mezbûrlar ile oturup şurb-i hamr ederdik birbirimize nâ -mahremleriz deyü cevâb verdiklerinde mezbûrların vech-i meşrûh üzre sâdır olan ikrârları merkūm subaşı talebiyle ketb olunup yed-i tâlibe vaz‘ ve def‘ olundu.<br><br>Hurrire fi’l-yevmi’l-hâdî aşer min-şehr-i Saferü’l-hayr li-sene selâse ve işrîn ve elf.<br><br>Şuhûdü’l-hâl: Ahmed b. Hızır el-imâm, Bekir Çelebi b. Cafer er-râcil, Hüseyin b. Hamza er-râcil, Hüseyin Bey es-sarrâc, Mehmed b. Hasan, Ramazan b. Abdullah er-râcil, Şaban b. Ali, Mehmed b. Mustafa, Receb b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=22949"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22951"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has003&bsm=has003b057"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has003&bsm=has003o258"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>