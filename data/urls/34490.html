﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 334<br>Hüküm no: 312<br>Orijinal metin no: [60b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zoviçe Nasraniyenin bakkal gediği hissesi kirasından Bakkal Dimitri’de olan alacağını tahsil edip dükkânı tekrar Dimitri’ye kiraladığı</b><br><br>Bakkāl Çatladıkapı<br><br>Vilâyet-i Rumeli’de Yenişehir-i Fener kazâsına tâbi‘ Rendine karyesinde mütemekkine Zoviçe bt. Yani Nasrâniyenin yeğeni ve tarafından husûs-ı âti’l-beyânda vekîl olduğu şahs-ı mersûmeyi bilir Bakkāl Ananosti v. Hıristo ve Bakkāl Yani v. Yorgi nâm zimmîler şehâdetleriyle sâbit olan Bakkāl Kostandi v. İsteryo nâm zimmî meclis-i şer‘-i hatîrde bakkāl tâifesinden işbu hâmilü’r-rakīm Dimitri v. Menet nâm zimmî muvâcehesinde bi’l-vekâle ikrâr-ı tâm ve takrîr-i kelâm edip mahmiye-i İstanbul hısnı ebvâbından Çatladıkapı dâhilinde kâin Cebeci Mehmed dükkânı denmekle ma‘rûf bir bâb bakkāl dükkânı derûnunda mevcûde beyne’l-hıref gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibârıyla seksen sehmi gāib ani’l-meclis Bakkāl Yorgi v. Eftat zimmînin ve yirmi sehmi dahi mersûm Dimitri zimmînin ve bâkī yirmi sehmi dahi müvekkilem mersûme Zoviçe Nasrâniyenin bâ-hüccet-i şer‘iyye yedlerinde iştirâken ve şâyi‘an mülkleri olmağla gedik-i mezkûrdan müvekkilem mersûmenin ber-vech-i muharrer mâlike olduğu yirmi sehm hisse-i şâyi‘asında mersûm Dimitri zimmî kirâ-i ma‘lûme kavliyle on dört sene müddet müsteciri olup ve müddet-i mezkûre kirâsından [61a] mersûm Dimitri zimmî zimmetinde terâküm eden mebâliğ-i ma‘lûmeyi mersûm Dimitri zimmî bana tamâmen def‘ ü teslîm ve ben dahi yedinden bi’l-vekâle ahz u kabz etmemle fîmâ-ba‘d hisse-i şayi‘a-i mezkûrenin kirâsından mersûm Dimitri zimmî zimmetinde bir akçe ve bir habbe alacak hakkı kalmamağla ben hisse-i şâyi‘a-i mezkûreyi işbu sene-i mübârekede duhûl edecek rûz-ı hızırdan sinîn beyân etmeksizin senevî yüzer guruş kirâ mukāvelesiyle mersûm Dimitri zimmîye bi’l-vekâle îcâr ve lâyıkı vechile teslîm eylediğimde ol dahi ber-minvâl-i muharrer istîcâr ve tesellüm ve kabûl ve kirâ-i mezkûru sâl be-sâl müvekkilem mersûmeye bilâ-ezâ ve lâ-cefâ edâya ta‘ahhüd eyledi dedikde mukırr-ı vekîl-i mersûm Kostandi zimmînin bi’l-cümle takrîr-i meşrûhunu mersûm Dimitri zimmî tasdîk etmeğin mâ-vaka‘a [bi’t-taleb ketb olundu]<br><br>Fî 16 Ca sene 1247<br><br>Şuhûdü’l-hâl: Pazarbaşı Süleyman Ağa, Bölükbaşı Abdi Ağa.<br><br>Ustabaşı İsak, Ustabaşı Kosti, Kabzımâl Sava, Yazıcı Yani.</p>          <br><a title="Önceki sayfa" style="text-decoration:none" href="./ayrmetin.php?idno=34489"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34491"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b334"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o503"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>