﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 147<br>Hüküm no: 121<br>Orijinal metin no: [16b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Arakil v. İvaz’ın Rüstempaşa Vakfı’na ait dükkân gediklerinin tasarruf hakkını Bağdatlı Mehmed Emin b. Abdullah’a devrettiği</b><br><br>Oda Ferağı<br><br>Ma‘rûz<br><br>İslâmbol’da Kumkapı dâhilinde Balipaşa Mahallesi’nde mütemekkin Arakil v. İvaz nâm zimmî meclis-i şer‘-i münîrde Bağdâdî el-Hâc Mehmed b. Harbutî Abdullah mahzarında takrîr-i kelâm edip mahmiye-i mezbûrede Mahmudpaşa Câmi‘-i şerîfi kurbünde merhûm Rüstempaşa Evkāfı müstağallâtından sultan odaları demekle ma‘rûf han derûnunda kâin fevkānî ve tahtânî altmış bir bâb oda ve kahvehâne ve han-ı mezkûr dâhilinde kapı arasında vâki‘ iki bâb dükkânlar ve hâricinde altı bâb dükkânlarda mevcûde gedik tâ‘bir olunur işbu bir kıt‘a fermân-ı âlî mantûkunca mülk-i müşterâm olan âlât-ı lâzıme-i ma‘lûmeden han-ı mezkûrda fevkānî yedi bâb oda ve tahtânî on yedi bâb oda ve kapı arasında bir bâb dükkân ve han-ı mezkûr hâricinde üç bâb dükkân gedikleri olan âlât-ı lâzıme-i ma‘lûmelerimi bundan akdem semen-i ma‘lûme ve makbûza bâ-i‘lâm-ı şer‘î âhara bey‘ etmişdim el-hâletü hâzihi han-ı mezkûrun sol tarafında tabaka-i ulyâsında olan dördüncü ve beşinci iki bâb oda derûnunda mevcûde gedik tâ‘bir olunur âlât-ı lâzıme-i ma‘lûmelerimi bi-safkatin vâhidetin işbu merkūm Bağdâdî el-Hâc Mehmed’e bin yüz guruş semen-i makbûza bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eylediklerinden sonra mebî‘-i mezkûrun tağrîr ve gabnine müte‘allika da‘vâdan her birimiz âharın zimmetini kabûlü hâvi ibrâ ve iskāt eyledik ba‘de’l-yevm zikr olunan odalar gediği âlâtında benim alâka ve medhalim kalmayıp merkūm el-Hâc Mehmed’in mülk-i müşterâsı olmuşdur deyü ba‘de’l-ikrâr ve’t-tasdîk mârrü’l-beyân odaların gediği mersûm Arakil zimmî üzerinden ref‘ ve terkīn ve merkūm el-Hâc Mehmed üzerine kayd ve yedine sûret i‘tâ buyrulmasını istid‘â eyledikleri İslâmbol Mahkemesi’nden huzûr-ı âlîlerine i‘lâm olundu.<br><br>Fî-5 min-Zilka‘de sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30874"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30876"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b147"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o646"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>