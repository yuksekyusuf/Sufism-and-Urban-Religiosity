﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 409<br>Hüküm no: 413<br>Orijinal metin no: [98b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma Hatun’un Mehmed Bey aleyhindeki menzil davasını ispat edemediği</b><br><br>Vilâyet-i Anadolu’da Kastamonu sancağında Devrekânî kazâsına tâbi‘ Depe nâm karyede sâkin iken bundan akdem vefât eden Hüseyin b. Dursun’un verâseti sulbiye-i kebîre kızları Fâtıma ve Havva nâm hatunlara münhasıra olduğu lede’ş-şer‘ zâhir ve müte‘ayyin oldukdan sonra mahmiye-i İstanbul’da Mahmudpaşa mahâllesinde sâkine olup zâtı ma‘rifet-i şer‘iyye ile ârifân olan Mehmed b. Ahmed ve Mahmud b. Mehmed nâm kimesneler ta‘rîfleriyle mu‘arrefe olan mezbûre Fâtıma Hatun mahmiye-i mezbûrede meclis-i şer‘-i hatîr-i lâzımü’t-tevkīrde işbu râfi‘ü’l-kitâb Mehmed Bey b. Süleyman nâm kimesne mahzarında üzerine da‘vâ ve takrîr-i kelâm edip zikri mürûr eden Depe nâm karyede vâki‘ etrâf-ı erba‘ası cidâr-ı câmi‘ ve mezbûr Mehmed Bey’in mülkü ve tarîk-i âm mahdûd ve büyût-ı adîde ve anbar ve samanhâneyi müştemil mülk menzil babamız müteveffâ-yı mezbûr Hüseyin’in ile’l-vefât mülkü olup ba‘de-vefâtihî bi’l-irsi’ş-şer‘î benimle kız karındaşım mezbûre Havva’ya isâbet ve intikāl etmiş iken mezbûr Mehmed Bey menzil-i mezkûre bi-gayrı hakkın vaz‘-ı yed eder suâl olunup menzil-i mezkûrda olan nısf hisse-i şâyi‘amdan kasr-ı yed ve mahâllinde bana teslîme mezbûra tenbîh olunmak matlûbumdur dedikde gıbbe’s-suâl ve akībe’l-inkâr müdde‘iye-i mezbûreden müdde‘âsına mutâbık beyyine taleb olundukda ityân-ı beyyineden izhâr-ı acz ile istihlâf etmeğin fi’l-vâki‘ müdde‘iye-i mezbûrenin minvâl-i meşrûh üzere menzil-i mezkûrda olan nısf hisse-i şâyi‘asın bi-gayrı hakkın vaz‘-ı yed ve zabt etmeyip el-an mahâllinde redd ü teslîm üzerine lâzım gelmediğine mezbûr Mehmed Bey’e yemîn teklîf olundukda ol dahi hasbe’l-mesûl yemîn billâhi’l-aliyyi’l-a‘lâ etmeğin mûcebince müddeiye-i mezbûre Fâtıma Hatun ber-vech-i muharrer bilâ-beyyine bî-vech mu‘ârazadan men‘ birle mâ-vaka‘a bi’t-taleb ketb olundu.<br><br>Fi’l-yevmi’s-sâbi min-Cemâziyelâhire li-sene sitte aşere ve mi’e ve elf.<br><br>Şuhûdü’l-hâl: Osman Ağa b. Mustafa, Halil Bey b. Hasan, Ali Çelebi b. Abdurrahman, Halil Çelebi b. Hüseyin, Mehmed b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=41942"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41944"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b409"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o594"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>