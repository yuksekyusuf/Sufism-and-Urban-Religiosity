﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 123<br>Hüküm no: 74<br>Orijinal metin no: [15b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rumeli’den gelen 28900 baş koyunun dağıtımı</b><br><br>28900 re’s Rumeli ağnamı tevzî‘i<br><br>Ma‘rûz<br><br>Âsitâne-i aliyye sekenesinin akvât-ı yevmiyeleri’çün işbu sene-i mübârekede Boğdan cânibinden cem‘an yirmi sekiz bin dokuz yüz re’s ağnam sevk eden celeb tâifesinden Yo[r]gi Poşu ve Lüli ve Yanaki ve Paskal ve Hristo ve Yani ve Kostandi ve Tohari ve İsteryo ve Yorgi ve Kurukafa ve diğer Yorgi zimmîler meclis-i şer‘-i münîrde dergâh-ı âlî kapıcıbaşılarından hâlâ ser-kassâbân-ı hâssa izzetlü el-Hâc Mustafa Ağa tarafından mürsel kassâbân kethudâsı el-Hâc Hasan Ağa ve bi’l-cümle kasab ustaları muvâcehelerinde her biri takrîr-i kelâm edip bu def‘a ber-vech-i bâlâ sevk ve tesyîr eylediğimiz cem‘an yirmi sekiz bin dokuz yüz re’s ağnamın sakatları’çün nesne mutâlebe etmeyerek beher vakıyye lühûmunu kasabbaşı-i mûmâ-ileyh ma‘rifetiyle narh-ı cârîsi üzre yirmi yedişer paraya kasab esnâfına bey‘a ta‘ahhüd eylediğimizde onlar dahi kabûl ve ber-mu‘tâd Perşembe ve Cum‘a günleri ta‘tîl ederek haftada beş gün Rumeli ve beş gün dahi Anadolu ağnamını tevzî‘a ve yevm-i tevzî‘den elli bir gün vürûdunda yaftalarımızı ve doksan bir gün tamamında dahi lâzım gelen semenlerini bize edâya ve beher vakıyye lahm-ı ganemi üçer para fâide zammıyla otuzar paraya ibâdullâha bey‘a ta‘ahhüd eylediler deyü takrîrlerini kasab esnâfı merkūmûn tasdîk eyledikleri İstanbul Mahkemesi’nden huzûr.<br><br>Fî-selh-i S sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33500"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33502"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b123"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o605"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>