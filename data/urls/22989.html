﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 3 Numaralı Sicil (H. 1023-1081 / M. 1615-1670)<br>cilt: 52,&nbsp;sayfa: 78<br>Hüküm no: 74<br>Orijinal metin no: [31-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Eşinden boşanan Hatice’nin bt. Demirdaş’ın hamile olması sebebiyle nafaka tahsisi</b><br><br>Havâss-ı aliyye kazâsına tâbi‘ Hasköy mahallâtından Pîrî Paşa mahallesinde sâkine olan Hadîce bt. Demirdaş, mahfil-i kazâya gelip takrîr-i kelâm edüp ben, mahalle-i mezbûre sükkânından Mehmed b. Nefer nâm kimesnenin zevcesi idim, târih-i kitâbdan üç ay evvel beni talâk-ı selâse ile tatlîk eylemişdir. Hâlen hamlim zuhûr edüp vaz‘-ı haml edinceyedek nafaka[ya] şiddet-i ihtiyâcım olmağın kıbel-i şer‘den nafaka takdîr olunmak taleb ederin dediğinde mezbûre«den hamli zuhûr» Hadice, merkūm [gāib] ani’l-meclis olan Mehmed’in zevce-i mutallakası olduğu ve ze[v]c-i mezbûrdan hamli zuhûr eylediği nikāb ve ahyârdan cemm-i gafîr ihbâr ile sâbit ve zâhir olup mezbûre Hadice’nin nafaka ve kisve ve sâir havâyic-i zarûriyesi içün günde üç akçe takdîr olunup ba‘dehû istidâneye izin verilüp mâ hüve’l-vâki‘ gıbbe’t-taleb ketb olundu.<br><br>Tahrîren fî-evâhir-i Cumâdelûlâ li-sene selâse ve hamsîn ve elf.<br><br>Şuhûdü’l-hâl: Mehmed Çelebi b. (…), Mehmed Beşe b. (…), Şaban b. Mehmed, Muslu Çelebi b. Veli, Musa b. Ali, (…) ve gayruhum<br><br>[32] İntehe’l-kelâm fî-hâze’l-makām. Harrarahü’l-fakīr ileyhi sübhânehû Hasan el-müvellâ hilâfeten bi-Hasköy ufiye anhü.</p>          <br><a title="Önceki sayfa" style="text-decoration:none" href="./ayrmetin.php?idno=22988"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22990"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has003&bsm=has003b078"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has003&bsm=has003o249"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>