﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 372<br>Hüküm no: 415<br>Orijinal metin no: [61a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Molla Abdurrahim b. eş-Şeyh Mustafa Efendi’nin menzilini el-Hâc Mehmed Efendi b. eş-Şeyh Mustafa Efendi’ye sattığı</b><br><br>Mahrûse-i Galata’da el-Hâc A‘mâ mahallesinde sâkin Molla Abdurrahin b. eş-Şeyh Mustafa Efendi nâm kimesne meclis-i şer‘de li-ebeveyn er karındaşı işbu râfi‘u’l-kitâb el-Hâc Mehmed Efendi b. eş-Şeyh Mustafa Efendi mahzarında ikrâr ve takrîr-i kelâm edip akd-i âti’z-zikrin sudûruna değin silk-i mülkümde münselik olup mahalle-i mezbûrede vâki‘ bir tarafdan cidâr-ı hısn ve bir tarafdan Ahmed Kapudan menzili ve bir tarafdan karındaşlarım müşterî-i mezbûr el-Hâc Mehmed Efendi ve sagīr Feyzullah menzilleri ve bir tarafdan ba‘zen âhar karındaşım sagīr Ali menzili ve ba‘zen tarîk-i hâss ile mahdûd ulyâda bir bâb oda ve vüstâda bir bâb oda ve tahtında bir kenîf ve bir mikdâr arsa-i hâliye ve müşterek sokak kapısını müştemil mülk menzilimi bi-cümleti’t-tevâbi‘ ve’l-levâhık ve kâffeti’l-menâfi‘ ve’l-merâfık tarafeynden îcâb ve kabûlü hâvî bey‘-i bâtt-ı sahîh-i şer‘î ile karındaşım mezbûr el-Hâc Mehmed Efendi’ye doksan guruşa bey‘ u teslîm ve temlîk eylediğimde ol dahi ber-vech-i muharrer iştirâ ve tesellüm ve temellük ve kabûl eyledikden sonra semeni olan meblağ-ı mezbûru karındaşım mezbûr el-Hâc Mehmed Efendi yedinden tamâmen ahz u kabz eyledim ba‘de’l-yevm menzil-i mahdûd-ı mezkûr bi-cemî‘i mâ yeştemilühû ve yahvîhi karındaşım mezbûr el-Hâc Mehmed Efendi’nin mülk-i müşterâsı olmuşdur keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâdis ve’l-ışrîn min-Saferi’l-hayr sene 1138.<br><br>Şuhûdü’l-hâl: Mehmed Efendi b. Feyzullah, Kasım Paşalı Mahmud Çelebi, Zihkircizâde İsmail, el-Hâc Mehmed Reis, Molla Ahmed b. Memiş, Fesci el-Hâc Mustafa, Ahmed Ağa b. Hasan, Kādızâde Salih Çelebi, el-Hâc Ahmed b. el-Hâc Osman, Kazgancı Ahmed Kapudân, Molla Ali b. Abdülkerîm, el-Hâc Süleyman b. Memiş. </p>          <br><a title="Önceki sayfa" style="text-decoration:none" href="./ayrmetin.php?idno=22153"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22155"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b372"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o421"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>