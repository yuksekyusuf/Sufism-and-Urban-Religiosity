﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 388<br>Hüküm no: 486<br>Orijinal metin no: [99a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Ustoyko’nun varislerinin Çukadar Ali Ağa aleyhindeki alacak davalarında anlaşma sağlanması</b><br><br>Ma‘rûz,<br><br>Medîne-i İznikmid kazâsı re‘âyâsından olup bundan akdem hâlik Ustoyko’nun evlâdı ve hasran vârisleri Yamandi ve Saltana mahfil-i şer‘iyyâtda bâ‘is-i i‘lâm Çukadâr Ali Ağa muvâcehesinde mezbûr Ali Ağa medîne-i merkūme ahâlîsinden olup bundan akdem vefât eden İbrahim Efendi’nin hayatında hizmetinde iken mezbûr İbrahim Efendi’nin sizin babanız hâlik-i merkūm zimmetinde cihet-i deyn-i şer‘îden iki yüz guruş alacağı vardır deyü beher sene yirmişer guruşdan on dört senede murâbaha nâmıyla cem‘an iki yüz seksen guruşumuzu bi-gayr-ı hakkın ahzetmiş idi deyü bizden tasaddî eyledikleri da‘vâlarından bâ-vesâtet-i muslihîn merkūm Ali Ağa ile an-inkâr on guruş bedel-i makbûza sulh olup mâ‘adâ müdde‘âlarına ve târîh-i i‘lâma gelince sâir hukūk-ı şer‘iyyeye müte‘allika âmme-i da‘vâdan herbiri mezbûr Ali Ağa’nın zimmetini ibrâ-i âm ile ibrâ ve iskāt edip ve merkūm Ali Ağa dahi müdde‘âsını mezbûrân Yamandi ve Saltana’ya medfû‘u olan bedel-i sulh-ı mezkûr on guruşa ve kezâlik hukūk-ı sâireye müte‘allika âmme-i da‘vâdan mezbûrân Yamandi ve Saltana’dan her birinin zimmetlerini ibrâ-i âm ile ibrâ ve iskāt edip ve her biri âharın ibrâsını kabûlle kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 26 Muharrem sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42591"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42593"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b388"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o517"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>