﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 120<br>Hüküm no: 90<br>Orijinal metin no: [19a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ahmed Çelebi’nin Ahmed Beşe’de olan alacağının tahsili</b><br><br>Vilâyet-i Anadolu’da medîne-i Konya ahâlîsinden olup mahmiye-i İstanbul’da Halıcılarda müsâfiren sâkin işbu bâ‘isü’l-vesîka Ahmed Çelebi b. el-Hâc Abdullah nâm kimesne mahmiye-i mezbûrede meclis-i şer‘-i hatîrde Ahmed Beşe b. Abdullah nâm kimesne mahzarında üzerine da‘vâ ve takrîr-i kelâm edip mezbûr Ahmed Beşe zimmetinde bundan akdem iştirâ ve kabz eylediği üç yüz kırk iki aded sarı sahtiyan bahasından bâkī yüz beş guruş dört para hakkım olmağla hâlâ meblağ-ı mezbûru merkūm Ahmed Beşe’den taleb eylediğimde bana edâdan imtinâ‘ eder. Suâl olunup alıverilmesi matlûbumdur dedikde, gıbbe’s-suâl mezbûr Ahmed Beşe cevâbında fi’l-hakīka müdde‘î-i mezbûr Ahmed Çelebi’ye ber-vech-i muharrer yedinden iştirâ ve kabz eylediği sahtiyan bahasından zimmetinde yüz beş [guruş] dört para bâkī deyni olduğunu tâyi‘an ikrâr u i‘tirâf etmeğin alâ-mûceb-i i‘tirâfihî meblağ-ı bâkī-i mezbûr yüz beş guruş dört parayı müdde‘î-i mezbûra edâ ve teslîme mezbûr Ahmed Beşe’ye tenbîh olunup mâ-hüve’l-vâki‘ bi’t-taleb ketb ü imlâ ve yed-i men-lehü’t-talebe vaz‘ u i‘tâ olundu.<br><br>Hurrire fi’l-yevmi’s-sâdis min-Saferi’l-hayr li-sene sitte aşere ve mi’e ve elf.<br><br>Şuhûdü’l-hâl: Hüseyin Efendi b. Himmet, İsmail Efendi el-kâtib, Mehmed Emin Efendi el-kādî, Veliyüddin Efendi el-kādı, Ömer Efendi el-kâtib, Mustafa Efendi el-kādı, Mehmed Efendi b. Hüseyin el-kâtib, el-Hâc Mehmed Efendi el-kādı, el-Hâc Yusuf b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=41619"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41621"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b120"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o674"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>