﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 893<br>Hüküm no: 1517<br>Orijinal metin no: [127a-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Münadi Osman Ağa’nın oturduğu evin kira bedeli olarak Şeyh Mahmud Efendi Vakfı’na borcu olduğu</b><br><br>Ma‘rûz<br><br>Medîne-i Üsküdar’da vâki‘ merhûm Hüdâyî-i Aziz es-Seyyid eş-Şeyh Mahmud Efendi Vakfı’nın kāimmakām-ı mütevellisi Hafız Ali Efendi b. el-Hâc Mustafa medîne-i mezbûrede mahfil-i Bâb’da meclis-i şer‘-i hatîrde Münâdî Osman Ağa b. Mehmed mahzarında mezbûr Osman Ağa bin iki yüz bir senesi Cumâdelûlâ’nın on altıncı günü vakf-ı mezbûrdan olmak üzere yedimden bi-tarîki’l-karz istidâne ve kabz eylediği sekiz yüz guruş deyni mukābilesinde medîne-i mezbûrede Yenimahalle’de vâki‘ bir bâb mülk menzilini vakf-ı mezbûra istiğlalen bey‘ eyledikden sonra yine menzil-i mezkûru beher sene tamamında yüz yirmişer guruşdan üç sene tamamına dek cem‘an üç yüz altmış guruş ücret ile ba‘de’t-tahliye mezbûr Osman Ağa taraf-ı vakıfdan istîcâr etmişdim el-hâletü hâzihî asl-ı mâl-ı vakf-ı merkūm sekiz yüz guruş ile menzil-i mezkûr ücretinden üç senede zimmetinde müctemi‘a olan üç yüz altmış guruş ki cem‘an bin yüz altmış guruşu taraf-ı vakfa edâ ve teslîm edip lâkin mezbûr Osman Ağa tecdîd-i akd-i icâre olmaksızın menzil-i mezkûrda işbu târih-i i‘lâma gelince otuz bir ay dahi sâkin olmağla menzil-i mezkûrun beher beşer guruş ecr-i mislinden otuz bir ayda zimmetinde terâküm eden yüz elli beş guruşu mezbûr Osman Ağa’dan taraf-ı vakf için taleb ederim deyü da‘vâ ol dahi ikrâr u i‘tirâf etmeğin mûcibiyle meblağ-ı merkūm yüz elli beş guruşun taraf-ı vakıf için mütevellî-i mezbûra edâsıyla mezbûr Osman Ağa ilzâm olunduğu ba‘de’t-tescîl bi’l-iltimâs huzûr-ı âlîlerine i‘lâm olundu.<br><br>Fî 22 min-S sene 1207.</p>          <br><a title="Önceki sayfa" style="text-decoration:none" href="./ayrmetin.php?idno=54541"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54543"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b893"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o972"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>