﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 377<br>Hüküm no: 571<br>Orijinal metin no: [76a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kırşehirli Mehmed’in alacak iddiasıyla Şeyh Muhiddin Efendi’ye açtığı davada sulh olduğu</b><br><br>100 guruş sulh<br><br>Ma‘rûz<br><br>Teba‘adan Kırşehrî el-Hâc Mehmed Ağa b. Memiş nâm kimesne İstanbul Bâb Mahkemesi’nde meclis-i şer‘-i münîrde Ayıntâbîzâde eş-Şeyh Muhyiddin Efendi b. el-Hâc Mehmed nâm kimesne muvâcehesinde Anadolu’da Bozok <<sancağında>> sancağı mütesellimi kethüdâsı Yusuf Efendi bin iki yüz elli bir senesi hilâlinde sancağ-ı mezbûr mütesellimi kethüdâsı iken beni bir cürmle ithâm dâ‘iyesiyle habs <<eylediğinde>> eylediği hînde mezbûr eş-Şeyh Muhyiddin Efendi seni habisden halâs <<ettireyim>> ettiririm deyü mâlımdan bi-tarîkı’r-rüşve nakd iki yüz yetmiş guruş ile yüz yirmi guruş kıymetli iki aded seccâdemi ahz ve istihlâk etmekle medfû‘um olan meblağ-ı merkūm iki yüz yetmiş guruş ile sâlifü’z-zikr seccâdelerin kıymet-i mezkûreleri olan yüz yirmi guruş ki cem‘an üç yüz doksan guruşu eş-Şeyh Muhyiddin Efendi’den hâlâ taleb ederim deyü tasaddî eylediğim da‘vâmdan bâ-tavassut-ı muslihîn merkūm eş-Şeyh Muhyiddin Efendi ile bi’t-tav‘ ve’r-rızâ yüz guruş üzerine ba‘de akdi’l-musâlahati ve’l-kabûl bedel-i sulh-ı mezkûrdan mâ‘adâ ziyâde müdde‘âma ve bi’l-cümle husûs-ı mezkûra ve işbu târîhe gelince sâir cemî‘ hukūk-ı şer‘iyye[ye] müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt eyledik deyü <<ikrâr ve>> ba‘de’l-ikrâr ve’t-tasdîk ibrâdan müstesnâ bedel-i sulh-ı mezkûr yüz guruşu müdde‘î-i merkūm el-Hâc Mehmed Ağa’ya edâ ve teslîme merkūm eş-Şeyh Muhyiddin Efendi’ye tenbîh olunduğu mübâşirleri Bâb-ı Seraskerî kavaslarından Üsküdarlı Mehmed Kavas kulları yediyle huzûr-ı [âlîlerine i‘lâm olundu]<br><br>Fî 2 Rebî‘ülevvel sene [1]256</p>          <br><a title="Önceki sayfa" style="text-decoration:none" href="./ayrmetin.php?idno=8381"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8383"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b377"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o395"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>