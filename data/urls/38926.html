﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 461<br>Hüküm no: 546<br>Orijinal metin no: [84b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kolancıoğlu Canik’in ve kardeşi Agob’un bezzaz dükkânı eşyalarını satmaları ve bedelinden borçlarının karşılanması</b><br><br>Husûs ile nısf gedik, 17000 guruş<br><br>Tahakkuk-ı özr-i şer‘îye binâen husûs-ı âti’l-beyânın mahâllinde ketb ü tahrîri için savb-ı şer‘-i enverden bi’l-iltimâs irsâl olunan mevlana es-Seyyid Numan Efendi mahmiye-i İstanbu[l’da] Sorguçcular Hanı’nda vâki‘ odaya varıp zeyl-i rakīmde muharrerü’l-esâmî Müslimîn huzûrlarında akd-i meclis-i şer‘-i âlî ettikde havâss-ı refî‘a kazâsına muzâfe kasaba-i Hasköy’de mütemekkin kendinden asıl ve karındaşı Kolancıoğlu Canik v. Oseb zimmî tarafından husûs-ı âti’l-beyânda vekîl olduğu Mardıros v. Devlet ve diğer Mardıros v. Artin zimmîler şehâdetleriyle sâbit olan Agob evlâd-ı Oseb zimmî meclis-i ma‘kūd-ı mezkûrda İngiltere tüccârından Alanson v. Corci ve Maryem bt. Zahra Nasrâniye taraflarından kezâlik husûs-ı âti’l-beyânda vekîl olduğu mersûme Maryem Nasrâniyenin şahsını bilir Artin v. Ohannes ve Aleksan v. Ohannes zimmîler şehâdetleriyle sâbit olan Tercüman Vud v. Corci muvâcehesinde bi’l-asâle ve bi’l-vekâle ikrâr-ı tam ve takrîr-i kelâm edip mahmiye-i İstanbul’da Bezzâzistân-ı atik kurbünde Sofçular Hanı sûkunda Bezzâz Ali Efendi ve Kristosder? dükkânları beynlerinde kâin iki kepenk bir bâb bezzâz dükkânı derûnunda mevcûde beyne’l-esnâf gedik ta‘bîr olunur bâ-defter-i müfredât âlât-ı lâzıme-i ma‘lûmenin nısfları benim ve nısf-ı âharları karındaşım müvekkilim mersûm Canik zimmînin yedimizde emvâlimiz olmağla ben âlât-ı muharrere-i mezkûreyi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile müvekkile-i mersûme Maryem Nasrâriyeye bi’l-asâle ve bi’l-vekâle on yedi bin guruşa bey‘ ü temlik ve teslîm eylediğimde onlar dahi ber-vech-i muharrer iştirâ ve temellük ve tesellüm ve kabz ü kabûl eyledikdensonra karındaşım müvekkilim mersûmun müvekkil-i mersûm Alanson’a zimmetinde malından ve yedinden iştirâ ve kabz eylediği İngiltere metâ‘ı semeninden ba‘de külli’l-hesâb sahhu’l-bâkī kırk bir bin guruş deyni olmağla semeni olan meblağ-ı mezbûr on yedi bin guruşu karındaşım müvekkilim mersûm Canik zimmînin müvekkil-i mersûm Alanson’a deyni olan meblağ-ı mezbûr kırk bir bin guruşun on yedi bin guruşu için benim icâzetimle vekîl-i mersûm Vud müvekkili mersûm Alanson’a def‘ ü teslîm, ol dahi ahz ü kabz edip ol-vechile âlât-ı muharrere-i mezkûre mersûme Maryem Nasrâniyenin emvâl-i müşterâsı ve hakk-ı sırfı olup benim ve karındaşım müvekkilim mersûmun kat‘a alâka ve medhalimiz kalmamağla mebî‘-i mezkûrun tağrîr ve gabnine müte‘allika da‘vâdan her birimiz âharın zimmetini bi’l-asâle ve bi’l-vekâle ibrâ ve iskāt ve her birimiz ber-vech-i muharrer âharın ibrâsını kabûl eyledik dedikde mukırr-ı mersûmu vekîl-i mersûm Vud cemî‘ kelimât-ı meşrûhasında tasdîk ve tahkīk ve semen-i mezkûr on yedi bin guruşu mersûm Canik zimmînin deyni için müvekkil-i mersûm Alanson’a teslîmini bi-tamamihi ikrâr ü i‘tirâf eylediğini mevlana-yı merkūm mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a [bi’t-taleb ketb olundu]<br><br>Fî 27 L sene [1]242.<br><br>Şühûdü’l-hâl: Mehmed Çelebi b. Osman, Çukadâr Mustafa Ağa, Feyzullah Çelebi b. Osman.</p>          <br><a title="Önceki sayfa" style="text-decoration:none" href="./ayrmetin.php?idno=38925"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38927"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b461"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o487"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>