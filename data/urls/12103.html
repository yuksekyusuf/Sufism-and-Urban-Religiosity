﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 242<br>Hüküm no: 185<br>Orijinal metin no: [120-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bosnalı Dimitri’nin ölümüyle çocuklarına kalan ev arsasının satılmasına izin verilmesi</b><br><br>Medîne-i Üsküdar’a muzâfe Kādı karyesinde Cafer Ağa mahallesinde sâkin iken bundan akdem fevt olan teba‘a-i Devlet-i aliyyenin Rum milletinden Bosnalı Dimitri v. Petro’nun sulbî sagīr oğlu Yorgi’nin li-ebeveyn er karındaşı ve tesviye-i umûruna bâ-hüccet-i şer‘iye vasîyy-i mansûbu teba‘a ve millet-i merkūmeden Petro müteveffâ-yı merkūmun sulbiye sagīre kızları Evleniye ve Akdaliye ve Sofya ve Emeniye’nin hâleteleri ve tesviye-i umûruna bâ-hüccet-i şer‘iye vasîyy-i mansûbeleri teba‘a-i Devlet-i aliyyeden ve millet-i merkūme nisvânından şahsı her biri teba‘a-i müşârün-ileyhâdan Dimitri v. Yorgi ve Yani v. diğer Yorgi ta‘rîfleriyle mu‘arrefe olan Katrine bt. Despino hâzıra olduğu hâlde bi’l-vesâye takrîr-i kelâm ve ta‘bîr ani’l-merâm edüp Nezâret-i Evkāf-ı hümâyûna mülhak evkāfdan Bâbüssa‘âdeti’ş-şerîfe ağası esbak merhûm Baba Mustafa Ağa Vakfı müsakkafâtından karye-i mezkûrede kâin ma‘lûmü’l-hudûd ve’l-müştemilât şehriye otuz akçe icâre-i müeccelelü muhterik bir bâb menzil arsası müteveffâ-yı merkūmun hayatında bâ-temessük-i mütevellî bi’l-icâreteyn taht-ı tasarrufunda olup ba‘de vefâtihî sıgār-ı merkūmûn ile bana hasbe’l-âde isdâsen intikāl edüp lâkin arsa-i mezkûrenin etrâf <<erba‘ası>> duvarları münhedim olarak enkāzı mürûr-ı zaman ile telef ve zâyi‘ olduğu zâhir ve bedîdâr olup ol-vechile bekāsı sıgār-ı merkūmûn haklarında muzır ve gayr-ı müfîd olduğundan mâ‘adâ sıgār-ı merkūmun nafaka ve kisveye dahi eşedd-i ihtiyâçları olmağla sıgār-ı merkūmûnun arsa-i mezkûrede olan beş hums hisse-i şâyi‘aları bedel-i misliyle bâ-re’y-i mütevellî âhara ferâğ ve bedeli ahz ü kabz ve müteveffâ-yı merkūmun Teftîş-i Evkāf Mahkemesi’nden tahrîr olunan terekesi defter-i kassâmı zeyline idhâl birle i‘mâl ve istirbâh olunup hâsıl olan nemâsıyla infâk ve iksâ olunmak sıgār-ı merkūmûn haklarında vücûhla enfa‘ ve evlâ olduğuna binâen işbu yedimde olup Onuncu Dâire-i Belediye tarafından i‘tâ olunan memhûr bir kıt‘a tahmîn-i bedel pusulası mantûkunca sıgār-ı merkūmûnun arsa-i mezkûrede olan hisse-i şâyi‘a-i mezkûreleri bundan akdem lede’l-müzâyede ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla yirmi beş bin guruş mukābelesinde bâ-re’y-i mütevellî âhara ferâğa kıbel-i şer‘de vasiyân-ı merkūmân Petro ve Katrine’[ye] izin taleb şüd.<br><br>Fî Cemâziyelâhir sene [1]301<br><br>Şühûdü’l-hâl: Mehmed Ağa b. Mustafa, Muhzır Ömer Ağa b. Kadri ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12102"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12104"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b242"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o310"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>