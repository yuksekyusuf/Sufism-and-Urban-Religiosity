﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 268<br>Hüküm no: 250<br>Orijinal metin no: [76b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçi Toma v. Kirkor ve Sahak kardeşlerin Makrahora köyündeki ekmek fırınının altı hissesini Nikola v. İstori ve Kosta v. Dimo ve Pano v. Kiro’ya bin guruşa sattıkları</b><br><br>Habbâz tâifesinden olup on iki sehim i‘tibâr olunan zikri âtî Makrahora karyesinde vâki‘ bir bâb habbâz fırınının altı sehmine mutasarrıfân olan Toma ve Sahak veledey Kirkor nâm zimmîler meclis-i şer‘-i hatîr-i lâzımü’t-tevkīrde sihâm-ı bakıye-i mezkûre altı sehmin ikişer sehmine mutasarrıflar olan [77a] bâ‘isü’l-kitâb Nikola v. İstori ve Kosta v. Dimo ve Pano v. Kiro nâm zimmîler muvâcehelerinde ikrâr-ı tâm ve takrîr-i kelâm edip akd-i âti’z-zikrin sudûruna [değin] yedimizde mülkümüz olup zikrolunan Makrahora karyesinde vâki‘ bir bâb habbâz fırını derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmeden mutasarrıflar olduğumuz altı sehmimizi ifrâz ve kemâl-i imtiyâz ile mümtâz edip mesfûrûn Nikola ve Kosta ve Pano zimmîlerden istidâne ve kabz eylediğim yalnız bin guruş mukābelesinde altı sehim hissemizi tarafeynden îcâb ve kabûlü hâvî alâ-tarîkı’l-bey‘ bi’l-vefâ mesfûrûn Nikola ve Kosta ve Pano zimmîlere bey‘ ve teslîm eylediğimizde, onlar dahi ber-vech-i muharrer iştirâ ve tesellüm ve kabz edip inşâ’Allahu te‘âlâ deynimiz olan meblağ-ı merkūm yalnız bin guruşu mesfûrlara edâ ve teslîm eylediğimizde, onlar dahi altı sehim âlât-ı mezkûreyi bizlere redd ve teslîme ta‘ahhüd eylediler dediklerini mesfûrûn Nikola ve Kosta ve Pano zimmîler tasdîk etmeğin mâ-vaka‘a bi’t-taleb ketb olundu.<br><br>Fî 29 min-Şevvali’l-mükerrem sene [1]194.<br><br>Şuhûdü’l-hâl: el-Hâc Ahmed Ağa, Yiğitbaşı es-Seyyid Mehmed Emin, es-Seyyid Mehmed Said, Uncular Kethudâsı Mustafa, Mikail v. İstefan, Vartan v. Tomas, Bedros v. Bogos.</p>          <br><a title="Önceki sayfa" style="text-decoration:none" href="./ayrmetin.php?idno=30451"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30453"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b268"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o281"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>