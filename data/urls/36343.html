﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 385<br>Hüküm no: 418<br>Orijinal metin no: [168-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Veznedar, sandık eminleri, telgraf ve posta memurları ile defterdar, muhasebeci, malmüdürü ve emsali memurların kefalete rabtedilmeleri</b><br><br>Nezâret-i Umûr-ı Mâliye<br><br>Masârıf Muhâsebesi<br><br>249<br><br>Ma‘rûz-ı bende-i dîrîneleridir ki,<br><br>Kefâlet Nizâmnâmesi’nin üçüncü madde-i mu‘addelesinde birinci maddede muharrer me’mûriyet ve hizmetlerde bulunacaklardan veznedâr ve sandık ümenâsı ve telgraf ve posta me’mûrîni gibi doğrudan doğruya akçe ve emânât-ı sâireyi kabz ve sarf etmekle mükellef olanlar ale’l-usûl kefâlete rabtedilmedikçe işe başlatdırılmayacaklardır ve doğrudan doğruya akçeye vaz‘-ı yed etmeyen defterdâr ve muhâsebeci ve mâl müdîri ve emsâli me’mûrîn dahi vazîfe-i me’mûriyetlerine bed’ ve mübâşeret ile beraber hükm-i kefâletin mekfûlün-lehün ibtidâ-yı me’mûriyetine de şâmil olmak üzere nihâyet bir buçuk ay zarfında kefîl tedârikine mecbûrdurlar ve bu müddet zarfında kefîl vermeyenler müsta‘fî ad olunarak hemen işden men‘ olunacaklardır deyü muharrer ve nizâmnâme-i mezkûrun birinci maddesi mûcebince devâir muhâsebecilerinin dahi kefîl irâe eylemeleri lâzımeden olduğu hâlde Defter-i hâkānî muhâsebecisi Hüsnü Efendi hazretlerinin mezkûr muhâsebeciliğe târih-i ta‘yîninden bu âna değin kefâlete rabtedilmemiş olduğu nezâret-i müşârün-ileyhâdan vârid olan tezkirede iş‘âr edilmiş ve mûmâ-ileyh Hüsnü Efendi’nin zamân-ı idâresi hesâbâtının rü’yeti ile berâet-i zimmetini mutazammın i‘lâmın ale’l-usûl Hazîne’ye isrâsı lüzûmu Dîvân-ı Muhâsebât Riyâset-i Aliyyesi’ne bildirilmiş ve devâir-i sâire muhâsebecilerinden böyle kefîlsiz bulunanlar muhtemel bulunmasına mebnî madde-i nizâmiye-i mezkûrenin tamamî-i tatbîki ile kefîlsiz bulunanların hemen iş‘ârı lüzûmu devâir-i merkeziyeye inbâ kılınmış olduğundan Dâire-i Celîle-i İlmiyece de ona göre mu‘âmele buyurulması bâbında emr u fermân hazret-i veliyyü’l-emrindir.<br><br>Fî 24 Cemâziyelâhire sene 327 ve fî 29 Haziran sene 325.<br><br>Mâliye Nâzırı<br><br>Rıfat</p>          <br><a title="Önceki sayfa" style="text-decoration:none" href="./ayrmetin.php?idno=36342"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36344"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b385"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o493"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>