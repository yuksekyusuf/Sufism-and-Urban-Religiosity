﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 629<br>Hüküm no: 574<br>Orijinal metin no: [183b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Haremeyn Evkafı’na intikal eden evin İhsan bt. Ali’ye kiraya verilmesi</b><br><br>Budur ki, Dârü’l-hilâfeti’l-aliyye’de vâki‘ Haremeyn-i Şerîfeyn Evkāfı’na mütevellî olan fahrü’l-emâsil ve’l-ekârim İsmail Ağa meclis-i şer‘-i şerîf-i lâzımü’t-tevkīrde hâfızetü hâze’l-kitâb İhsan bt. Ali nâm hatun muvâcehesinde ikrâr-ı tâm ve takrîr-i kelâm edip mahallât-ı mahmiye-i mezbûreden Kızılminare mahallesinde vâki‘ bir tarafı Hasan Çavuş mülkü ile ve bir tarafı Malkoç Ağa mülkü ile ve taraf-ı âharı mahalle-i mezbûre müezzinine meşrût olan menzil ile mahdûd olup tûlen ve arzen bi-hesâb-ı şatrancî beş yüz otuz dört zirâ‘ arsa üzerinde mebnî iki bâb beyt-i süflî ve ahşâb ile mebnî bir hücre ve bi’r-i mâ ve sofa ve kenîf ve muhavvatayı müştemil olan menzilin sâhibesi ( ) hâl-i sıhhatinde evvelâ kendüye ba‘dehâ mu‘takasından Cemile bt. Abdülmennan nâm Hatuna ba‘dehâ Medîne-i Münevvere fukarâsına şart ve ta‘yîn ettiği vakfiyesinde mastûr olmağın hâlen mezbûre Cemile Hatun vefât edip meşrûtün-aleyhâ kimesne kalmayıp menzil-i merkūm vakfa âid olmağın beyne’t-tâlibîn müzâyede olundukda mezbûre İhsan Hatun üzerinde sekiz bin akçe icâre-i mu‘accele ve beher şehr otuz akçe ücret-i müeccele ile karâr edip ziyâde ile tâlib-i âhar zuhûr etmemeğin ben dahi vech-i merkūm üzere menzil-i merkūmu mezbûre İhsan Hatun’a îcâr ettim, ol dahi istîcâr ve kabûl ettikden sonra icâre-i mu‘accelesi olan sekiz bin akçeyi yedinden bi’t-tamâm ahz u kabz ettim dedikde gıbbe’t-tasdîk vicâhen mâ-hüve’l-vâkı‘ bi’t-taleb ketb olundu.<br><br>Şühûdü’l-hâl: Abdülhalim Çelebi el-müderris, Abdullah Çelebi el-mülâzım, Hasan Çelebi b. Hüseyin el-mi‘mâr, Ali Çelebi b. ( ), Ali Bey el-bevvâb.</p>          <br><a title="Önceki sayfa" style="text-decoration:none" href="./ayrmetin.php?idno=11904"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11906"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b629"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o642"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>