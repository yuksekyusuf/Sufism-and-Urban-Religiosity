﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 48<br>Hüküm no: 8<br>Orijinal metin no: [2b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Numan b. Ali’nin Oltu’da İslam Kethüda Vakfı’na ait satmış olduğu arazinin geri alınması</b><br><br>Ma‘rûz-ı dâ‘îleridir ki,<br><br>Sâdır olan emr-i âlîlerine imtisâlen işbu arzuhâl ve hâmişinde mastûr derkenâra nazar olundukda Oltu kazâsında İslam Kethüdâ nâm kimesnenin ma‘lûmü’l-hudûd menâzil ve hadîka ve sâir arazi-i mevkūfesinin gallesi neslen ba‘de neslin evlâd-ı zükûruna, ba‘de’l-inkırâz batnen ba‘de batnin ale’t-tesâvi evlâd-ı inâsına, ba‘de’l-inkırâz asabe-i nesebiyesine, ba‘dehu zevi’l-erhâmına, ba‘dehu Medîne-i Münevvere fukarâsına şart etmiş olduğu vakfiye-i ma‘mulün-bihâsında mastûr ve ol vechile evlâdı mutasarrıflar iken yine evlâd-ı zükûrundan Numan b. Ali nâm kimesne arazi-i vakf-ı mezkûrdan bir tarafı bahçe harkı ve üst tarafı tarîk-i âm ve diğer tarafı Zerdenis sınırı ve taraf-ı râbi‘i Şıracı yolunun altı ile mahdûd olan mahâlli merkūm Numan hilâf-ı şer‘-i şerîf Çamoceris? ahâlîsine bey‘ ve teslîm etmekle vakf-ı mezkûrdan olan mahâll-i mezkûru ahâlî-i mezbûrdan istirdâd ve yedlerinden ihrâç olunması bâbında bir kıt‘a fermân-ı âlîşân ısdârı istid‘âsında olduğu meâl-i arzuhâlden müstefâd ve nizâm-ı mezkûr zımnında târîh-i atîk ile emr-i âlî sudûr buyurulmuş olduğu meâl-i derkenârdan müstebân olmağla bu sûretde ber-vech-i muharrer evlâd-ı vâkıfdan olan mezbûr sâhib-i arzuhâl Osman’ın istid‘âsı vâki‘ olduğu takdîrde mezbûr Numan’ın arazi-i vakf-ı mezkûrda vukū‘ bulan bey‘inin butlânına binâen ber-muktezâ-yı şer‘-i kavîm ve vakfiye-i ma‘mulün-bihâ mûcebince merkūm Numan’ın vakfiyetinden ihrâç zu‘muyla ahâlî-i mezbûra bey‘ etmiş olduğu arazi-i vakf-ı mârrü’l-beyânın istirdâdıyla vâki‘ olan ta‘addîsi men‘ ü def‘ olunması bâbında Çıldır vâlisi ile Oltu kazâsı hâkimine hitâben bir kıt‘a emr-i âlî ısdârı menût-ı re’y-i âlîleri idüğü huzûr-ı âlîlerine i‘lâm olundu. El-emru li-men-lehü’l-emr.<br><br>Fî 19 L sene [1]251</p>          <br><a title="Önceki sayfa" style="text-decoration:none" href="./ayrmetin.php?idno=910"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=912"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b048"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o363"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>