﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 114 Numaralı Sicil (H. 1083-1085 / M. 1672-1674)<br>cilt: 54,&nbsp;sayfa: 307<br>Hüküm no: 198<br>Orijinal metin no: [45b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yuvan’ın, merhum Yeğen Mehmed Kapudan b. Rıdvan’ın azatlı kölesi olduğu</b><br><br>İşbu orta boylu, açık kaşlı, şehlâ, Rusiyyüˈl-asl işbu râfi‘üˈr-rakīm Yuvan v. ( ) meclis-i şer‘de mahmiye-i Galata hâricinde Şahkulu mahallesinde sâkin iken bundan akdem vefât eden Yeğen Mehmed Kapudan b. Rıdvanˈın verâseti zevce-i metrûkesi Âişe Hanım bt. Mehmed Kapudan ile vâlidesi Hadîce Hatun bt. Hüseyinˈe münhasıra olduğu şer‘an zâhir ve müte‘ayyin oldukdan sonra merkūmetân Âişe ve Hadîce taraflarından husûs-ı âtiˈz-zikre vekîl olup nehc-i şer‘î mu‘teber üzre şer‘an vekâleti sâbite olan Ramazan Çelebi b. Yusuf mahzarında üzerine da‘vâ ve takrîr-i kelâm edip ben müteveffâ-yı mezbûrun abd-i memlûku olup mülkünde olduğum hâlde târih-i kitâbdan iki sene mukaddem beni hasbeten lillâh-i te‘âlâ mâlından ifrâz edip i‘tâk etmişken hâlâ müvekkiletân-ı mezbûretân bana rık olmak üzre vaz‘-ı yed murâd ederler suâl olunup yed-i âdiyeleri üzerimden nez‘ olunması matlûbumdur dedikde gıbbeˈs-suâl veˈl-inkâr müdde‘î-i mezbûrûn müdde‘âsına beyyine taleb olundukda udûl-ı Müslimînˈden olup mahalle-i mezbûre sâkinlerinden Mehmed Çelebi b. Mustafa el-müezzin ve Halil Çelebi b. Mehmed nâm kimesneler li-ecliˈş-şehâde meclis-i şer‘a hâzırân olup isreˈl-istişhâd fiˈl-hakīka müteveffâ-yı mezbûr târih-i merkūmda abd-i memlûku olan mezkûr Yuvanˈı bizim huzûrumuzda mâlından ahrâr edip i‘tâk eyledi biz bu husûsa şâhidleriz şehâdet dahi ederiz deyü her biri edâ-i şehâdet-i şer‘iye eylediklerinde gıbbe ri‘âyet-i şerâyitiˈl-kabûl şehâdetleri makbûle oldukdan sonra mûcebiyle mezkûr Yuvanˈın ı‘tkına ba‘deˈl-hükm mâ vaka‘a biˈt-taleb ketb olundu.<br><br>Fiˈl-yevmiˈs-sâlis veˈl-işrîn min-Cumâdelûlâ li-sene erba‘a ve semânîn ve elf.<br><br>Şuhûdüˈl-hâl: Hasan Efendi b. Abdülgafur, Ahmed Efendi el-imâm, Ömer Efendi b. Ali, İsa Bey b. Halil, Hüseyin Çelebi b. Ali, Ahmed Beşe b. Abdullah, Ahmed Çavuş el-mübâşir, Ali Beşe b. Osman</p>          <br><a title="Önceki sayfa" style="text-decoration:none" href="./ayrmetin.php?idno=21261"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21263"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt114&bsm=glt114b307"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt114&bsm=glt114o982"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>