﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 85<br>Hüküm no: 33<br>Orijinal metin no: [7a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice Hatun’un alacak davasında haksız olduğu</b><br><br>Bâ-hatem-i hazret-i efendi,<br><br>Ma‘rûz,<br><br>Hocapaşa’da sâkine ve zâtı Hüseyin b. Veli ve Ahmed Beşe b. Mehmed ta‘rîfleriyle mu‘arrefe olan Hadice bt. Mustafa nâm hatun derûn-ı arzuhâlde mezkûrü’l-ism el-Hâc Abdullah b. Mustafa ile dîvân-ı âlîlerinde ma‘kūd meclis-i şer‘-i münîrde ve du‘âhânemizde terâfu‘larında bin yüz altmış sekiz senesi Zilhiccesi’nin on beşinci günü mezbûr el-Hâc Abdullah’a malımdan iki yüz elli guruş ikrâz ve teslîm ol dahi yedimden iktirâz ve kabz ve istihlâk etmekle meblağ-ı mezkûru mezbûr el-Hâc Abdullah’dan hâlâ taleb ederim deyü da‘vâ ve mezbûr el-Hâc Abdullah cevâbında müdde‘iye-i mezbûrenin ber-minvâl-i muharrer inkârından mâ‘adâ müdde‘iye-i mezbûre Hadice târîh-i mezkûrda bana dokuz yüz elli guruş îdâ‘ edip ba‘dehu işbu bin yetmiş bir senesi Cemâziyelâhiresi’nin onuncu günü Ahiçelebi Mahkemesi’nde nâibi müderrisîn-i kirâmdan Mustafa Tahir Efendi huzûrunda meblağ-ı mezkûr dokuz yüz elli guruşu tamâmen yedimden ahz u kabz edip husûs-ı mezkûre ve zikr olunan Cemâziyelâhire’nin onuncu gününe gelince bi’l-cümle sâire müte‘allika âmme-i de‘âvî ve kâffe-i mutâlebâtdan benim zimmetimi ibrâ-i âm ile ibrâ ve iskāt edip ben dahi ibrâsını kabûl etmiş idim deyü bir kıt‘a hüccet ibrâzıyla def‘ ve mezbûre vedî‘ayı ve ahzını ikrâr, ibrâyı ba‘de’l-inkâr mezbûr el-Hâc Abdullah ber-minvâl-i meşrûh def‘ini zeyl-i hüccetde isimleri mastûr Hocapaşalı Hafız el-Hâc Ahmed Efendi b. Abdullah ve Hasan Ağa b. Osman nâm şâhidân-ı mu‘addilân şehâdetleriyle muvâcehesinde vech-i şer‘î üzere isbât etmeğin mûcebiyle müdde‘iye-i mezbûre Hadice husûs-ı mezkûr için mezbûr el-Hâc Abdullah’a bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 5 Recebi’l-ferd sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42138"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42140"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b085"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o609"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>