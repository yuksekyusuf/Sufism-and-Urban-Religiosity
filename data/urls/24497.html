﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 3 Numaralı Sicil (H.1027/ M. 1618)<br>cilt: 13,&nbsp;sayfa: 285<br>Hüküm no: 392<br>Orijinal metin no: [44b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ayşe Hâtun’un rûhuna Kur’ân okuyanlara, vakfiyesi doğrultusunda yapılması</b><br><br>Mahmiye-i İstanbul’da merhûme Ayşe Hâtun nâm sâhibetü’l-hayr rûhiyçün, yevmî birer buçuk akçe ile huzûrunda birer cüz’-i şerîf tilâvet eden Himmet b. Receb ve Bâli b. Veli ve Ali b. Abdullah ve Mehmed b. Mehmed nâm kimesneler meclis-i şer‘-i şerîfde hâlâ merhûme-i mezbûrenin vakfına mütevellî olan fahrü’l-fuzalâ eş-Şeyh Seyfullâh Efendi b. Sâlih mahzarında takrîr-i kelâm edip, merhûme-i mesfûrenin vakfiye-i ma‘mûlün-bihâsında cüz’-i şerîf tilâvet edenlere yevmî birer buçuk akçe vazîfe verile deyû mukayyed ve mastûr iken, merkūm Seyfullâh Efendi ayda kırkar akçeden ziyâdesini vermede ta‘allül eder, suâl olunup tenbîh-i şer‘î kılınmak taleb ederiz dediklerinde, gıbbe’s-suâl mezbûr Seyfullâh Efendi cevâbında, fi’l-hakīka vâkıfe-i mezbûrenin vakfiyesinden yevmî birer buçuk akçe vazîfe verile deyû mastûrdur dedikde, şart-ı vâkıfe üzre mezbûrların vazîfe-i mu‘ayyenelerin teslîm etmeye mezbûr Seyfullâh Efendi’ye tenbîh-i şer‘î kılınıp, mâ hüve’l-vâki‘ gıbbe’t-taleb ketb olundu. Hurrire fi’l-yevmi’s-sâbi‘ min Cemâziyelâhir li sene seb‘a ve ışrîn ve elf. Şuhûd[ü’l-hâl]: el-Hâc Ali b. Abdullah, el-Hâc Bayezid b. Veli, Hasan b. Ali, Mehmed b. Cafer, Murad b. Mehmed, Mustafa b. Cafer ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=24496"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=24498"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist003&bsm=ist003b285"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist003&bsm=ist003o552"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>