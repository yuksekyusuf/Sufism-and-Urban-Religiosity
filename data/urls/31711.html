﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 326<br>Hüküm no: 303<br>Orijinal metin no: [40b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hasan Beşe’nin izinsiz açtığı Sinanpaşa mahallesindeki Balmumcu dükkânının kapatılması</b><br><br>Balmumcu kârhânesi güşâdına dâir<br><br>Ma‘rûz<br><br>Ashâb-ı arzuhâl Âsitâne-i aliyye ve Bilâd-ı selâse’de vâki‘ Balmumcu esnâfının kethudâsı es-Seyyid Mahmud Ağa ve yiğitbaşısı es-Seyyid Mehmed Emin ve müsinn ü ihtiyârlarından es-Seyyid Hüseyin ve Nâibzâde Mehmed Emin ve Ahmed ve Mustafa ve diğer Mustafa ve Ali ve diğer Mehmed Emin ve Ahmed ve Mehmed ve es-Seyyid Mehmed ve sâir bi’l-cümle Balmumcu esnâfı meclis-i şer‘-i münîrde derûn-ı arzuhâlde mezkûrü’l-ism Hasan Beşe b. Ali nâm kimesne muvâcehesinde mezbûr Hasan Beşe esnâfımız kalfalarından olup lâkin bu esnâda mahrûse-i Galata’ya muzâfe kasaba-i Kasımpaşa’da Sinanpaşa mahallesinde Âişe Hatun’un menzili derûnunda müceddeden bir aded Balmumcu kârhânesi binâ ve ihdâs ve küşâd edip lâkin Âsitâne-i aliyye ve Bilâd-ı selâse’de vâki‘ mahâll-i ma‘lûmede müte‘addid balmumcu dükkânları ve kârhâneleri mukayyed ve mu‘teber gediklerden olup ziyâde olmaması meşrût iken bundan mukaddem kârhâne zammı iktizâ eylediğinde bir iki aded kârhâne şurût-ı nizâmımıza tatbîkan ashâbının i‘mâl eyledikleri mumlara kalb ve redî olmaması için darb olunacak mühürleri es‘âr sicilline ba‘de’l-kayd bâ-i‘lâm ve bâ-fermân-ı âlî küşâd olunmuş olup lâkin bilâ-i‘lâm ve bilâ-fermân kârhâne ihdâs ve küşâdı mesbûk olmadığından mâ‘adâ medîne- Üsküdar’da iki aded kârhâne el-yevm mesdûd olmağla mezbûr Hasan Beşe bu def‘a ihdâs ve küşâd eylediği kârhâneyi sedd ü bend edip medîne-i mezbûrede mesdûd olan iki aded kârhânenin dilerse birisini ve dilerse ikisini küşâd eylemek üzere mezbûr Hasan Beşe’ye tenbîh olunmak matlûbumuzdur dediklerinde ol dahi cevâbında esnâf-ı müdde‘ûn-ı mezbûrûnu bi-tamamihi tasdîk etmeğin ber-mûceb-i şurût-ı nizâm ihdâs ve küşâd eylediği mârrü’z-zikr Sinanpaşa mahallesinde kâin bir aded kârhânenin sedd ü bend olunması iktizâ eylediği İstanbul Mahkemesi’nden huzûr-ı [âlîlerine i‘lâm olundu.]<br><br>Fî 25 Ra sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31710"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31712"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b326"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o632"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>