﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 376<br>Hüküm no: 407<br>Orijinal metin no: [59a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Ağa’nın Mimar Sinan mahallesindeki yanmış olan camcı dükkânı arsasını Hadice Hatun’a sattığı</b><br><br>Yine nısf arsanın mübâya‘ası<br><br>Mahmiye-i İslâmbol’da Hafız Paşa kurbünde Mi‘mâr Sinan mahallesinde sâkin Hüseyin Ağa b. Mustafa meclis-i şer‘-i hatîr-i lâzımü’t-tevkīrde hâlâ zevcesi işbu bâ‘isetü’l-kitâb Hadice Hatun bt. el-Hâc Mehmed tarafından husûs-ı âti’l-beyânı tasdîka vekîl olduğu nehc-i şer‘î ve tarîk-i mer‘î üzere sâbit olan Ahmed b. Mehmed nâm kimesne mahzarında ikrâr ve takrîr-i kelâm edip mahalle-i mezbûrede vâki‘ bir tarafdan Camcı Halil arsası ve bir tarafdan Mustafa Efendi veresesi arsası ve bir tarafdan benim âhar arsam ve bir tarafdan tarîk-i âm ile mahdûd bir bâb muhterik mülk camcı dükkânı arsasının nısf-ı şâyi‘i mezbûr Camcı Halil’in ve nısf-ı şâyi‘-i âharı dahi benim bâ-hüccet-i şer‘iye şirâen yedimizde mülkümüz olmağın ben arsa-i mahdûde-i mezkûrede ber-vech-i muharrer mâlik olduğum nısf hisse-i şayi‘amı tarafeynden îcâb ve kabûlü hâvî bey‘-i bâtt-ı sahîh-i şer‘î ile zevce-i müvekkile-i mezbûre Hadice Hatun’a yüz guruşa bey‘ ve temlik ve teslîm eylediğimde ol dahi ber-minvâl-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr yüz guruş mutâlebesinden zevce-i müvekkile-i mezbûrenin zimmetini ibrâ ve ıskāt eylediğimde ol dahi ibrâmı kabûl eyledi, ba‘de’l-yevm arsa-i mahdûde-i mezkûrenin nısf-ı şâyi‘inde benim kat‘a alâka ve medhalim kalmayıp zevce-i müvekkile-i mezbûre Hadice Hatun’un mülk-i müşterâsı ve hakk-ı sarfı olmuşdur dedikde gıbbet’t-tasdîki’ş-şer‘î.<br><br>Fî 6 Ca sene 1197<br><br>Eş-şâhidûnü’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=10949"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10951"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b376"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o637"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>