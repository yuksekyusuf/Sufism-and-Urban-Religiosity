﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 380<br>Hüküm no: 576<br>Orijinal metin no: [77a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şerife Hanife Hatun’un talebiyle yanında bulunan çocuğu Şerife Kâmile’ye babası Hasan Ağa’nın ödemesi şartıyla nafaka takdir edildiği</b><br><br>Nafaka<br><br>Ma‘rûz<br><br>İstanbul’da Davudpaşa İskelesi kurbünde Bayezid-i Cedîd mahallesinde sâkine sâhibe-i arzuhâl mu‘arrefetü’z-zât Şerife Hanife bt. el-Hâc Halil nâm hatun İstanbul Bâb Mahkemesi’nde meclis-i şer‘-i hatîrde zevc-i sâbıkı derûn-ı arzuhâlde ismi mezkûr es-Seyyid Hasan Ağa b. Sadullah nâm kimesne muvâcehesinde hâmiş-i arzuhâlde mastûr Davudpaşa Mahkemesi sicillâtından muhrec bir kıt‘a hüccet kaydı nâtıka olduğu üzere mezbûr es-Seyyid Hasan zevc-i dâhilim olup lâkin beynimizde hüsn-i mu‘âşeretimiz olmadığı ecilden mezbûrun zimmetinde mehr-i müsemmâm olan yüz guruş ile nafaka-i iddetim ve mezbûrun firâşından hâsıla ve benden mütevellide işbu hâzıratü bi’l-meclis Şerife Kâmile nâm sagīre dokuz yaşını tekmîl edinceye değin kendi mâlımdan infâk ve iksâ edip eğer kable tamâmi’l-müddet fevt olur ise nafaka-i bakiyesinden zimmetim berîe olmak üzere zevcim mezbûr ile muhâla‘a-i sahîha-i şer‘iyye ile hul‘ <<olduğumda>> olmuşidim lâkin ben fakīre ve mu‘dime ve mu‘sire olmamla sagīre-i mezbûrenin nafakasi’çün mûsir olan babası merkūm es-Seyyid Hasan Ağa üzerine kıbel-i şer‘den kadr-ı ma‘rûf meblağ farz ve takdîr olunmak bi’l-hıdâne matlûbumdur dedikde ol dahi ba‘de’t-tasdîk sagīre-i mezbûrenin nafakasi’çün babası mezbûr es-Seyyid Hasan Ağa üzerine işbu târîh-i i‘lâmdan i‘tibâren beher şehr otuzar guruş kıbel-i şer‘den farz ve takdîr olunup meblağ-ı mefrûz-ı mezkûru sagīre-i mezbûrenin nafaka ve kisve ve sâir levâzım-ı zarûriyesine harc ü sarfa ve lede’l-iktizâ istidâneye ve inde’z-zafer babası mezbûr es-Seyyid Hasan Ağa üzerine rücû‘a vâlidesi ve hâzınesi mezbûre Şerife Hatun’a izin verildiği huzûr-ı [âlîlerine i‘lâm olundu]<br><br>Fî 4 Rebî‘ülevvel sene 1256</p>          <br><a title="Önceki sayfa" style="text-decoration:none" href="./ayrmetin.php?idno=8386"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8388"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b380"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o394"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>