﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 142<br>Hüküm no: 57<br>Orijinal metin no: [19b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Hatice Hatun’un miras hissesinin yarısının beytülmâle teslim edildiği</b><br><br>Husûs-ı âti’l-beyânın mahallinde ketb ü tahrîri iltimâs olunmağın savb-ı şer‘den Mevlânâ es-Seyyid İsmail Efendi b. es-Seyyid Ahmed Efendi irsâl olunup mahmiye-i İstanbul’da Firuz Ağa mahallesinde sâkine iken bundan akdem vefât eden Hadîce Hatun bt. Abdullah’ın menziline varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i şerîf ettikde müteveffât-ı mezbûrenin verâseti zâhirde zevc-i metrûku es-Seyyid Mahmud Ağa b. Ahmed’den gayrı vâris-i ma‘rûfu olmamağla terekesinin nısfı merkūm es-Seyyid Mahmud Ağa’ya ve nısf-ı âhiri cânib-i beytülmâle âid oldukdan sonra mahmiye-i mezbûrede bi’l-fi‘il beytülmâli’l-havâs emîni fahrü’l-akrân Mustafa b. Abdullah meclis-i ma‘kūd-ı mezbûrda müteveffât-ı mezbûrenin zevci ve terekesine bi’l-verâse vaz‘-ı yed eden hâfızü’l-kitâb es-Seyyid Mahmud Ağa b. el-mezbûr Ahmed mahzarında bi’l-emâne ikrâr-ı tâm ve takrîr-i kelâm edip müteveffât-ı mezbûrenin terekesi tahrîr ve defter olunup eşyâ-i mebî‘a ve menzil semenlerinden ve mehirden ba‘de ihrâci’l-mesârif sahhe’l-bâkī ber-mûceb-i defter-i kassâm-ı askerî cânib-i beytülmâl içün nısf hisseye isâbet eden elli dört bin akçeyi merkūm es-Seyyid Mahmud Ağa yedinden bi’l-emâne [20a] tamâmen alıp kabz eyledim ba‘de’l-yevm tereke-i müteveffât-ı mezbûreden ber-mûceb-i defter-i mezbûr merkūm es-Seyyid Mahmud Ağa yedinde ve zimmetinde bir akçe ve bir habbe bâkī kalmamışdır dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb ü tahrîr ba‘dehû ma‘an mürsel Mehmed Bey b. Osman ve Mustafa b. Mehmed ile meclis-i şer‘a gelip alâ-vukū‘ihi inhâ etmeğin mâ-vaka‘a kayd-şüd.<br><br>Fî 18 Muharrem sene 1110<br><br>Şuhûdü’l-hâl: el-Hâc Abdülbaki Efendi b. el-Hâc Musa, İbrahim Efendi b. Mustafa, Mehmed Çelebi b. Mustafa, İsmail Efendi b. Mahmud, Abdurrahman Efendi b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=37000"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37002"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0142"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1225"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>