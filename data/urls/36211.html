﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 272<br>Hüküm no: 286<br>Orijinal metin no: [100-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Borçlanmalarla ilgili hüccetler ve bunlarla ilgili davaların şer‘iye mahkemelerinde görülmesi</b><br><br>İstanbul Kādılığı’na,<br><br>Fazîletlü Efendim Hazretleri,<br><br>Teshîl-i idânât zımnında lâyiha tanzîmi için mukaddemâ teşkîl kılınmış olan komisyon riyâsetinden i‘tâ olunan müzekkire Mecelle Cem‘iyeti’ne lede’l-havâle meselenin icrâatınca me’mûriyetine ta‘allukundan nâşî kassâm-ı askerî dahi hazır olduğu hâlde kırâet olundukta müzekkire-i mezkûrenin hülâsa-i müfâdı medyûnların mümâtaleleri üzerine içlerinde bir takım aceze-i nisvân dahi bulunanlar ve habsler mehâkim-i adliyeye mürâca‘atla iş derecât-ı mehâkimden geçip bu yolda birçok zaman zâyi‘ olmakta ve masraf edilmekde ve ta‘lîmât-ı seniyyeye tevfîkan tanzîm edilen idâne hüccetlerinin bilâ-beyyine mazmûnuyla amel olunması lâzım gelirse de yalnız bu [sû]retlede müşkilât-ı mebhûsaya müdâhale edilememekde olduğundan akd-i müdâyenenin aslen mahkeme-i şer‘iyede icrâsıyla vesîka-i şer‘iyeye irtibâtına göre fer‘an dahi işbu mecrâdan geçerek ya‘ni mehâkim-i nizâmiyeye uğramayarak idâne hüccetlerinin icrâ me’mûrları nezdinde âdetâ derece-i kat‘iyyede bulunan hüküm i‘lâmları şekil ve kuvvetinde tanılması? emrinde bir karâr istihsâlinden ibâret olup idâne hüccetleri hükmü veyâ ilzâmı hâvî olmadığına ve icrâ me’mûrları hücceti veren mahkemenin bir teblîğ-i mahsûsu olmadıkça asl-ı mâlı mı yoksa nemâyı mı ve her iki sûretde dahi ne mikdâr meblağı tahsîl edeceklerini bilemeyeceklerine mebnî idâne hüccetleri bi’t-tab‘ i‘lâm sıfât ve hükmünü iktisâ edemeyip fakat böyle hüccet-i şer‘iyeye rabtedilen müdâyenâtdan münba‘is da‘vâların mehâkim-i şer‘iyeye hasrıyla nizâmiye şu vazîfeye müdâhaleden men‘ olunduğu ve asl-ı mâldan veyâhûd nemâdan tahsîli mütehattim olan mikdâr-ı meblağ ibtidâ mahkeme-i şer‘iyece ta‘yîn edilerek tahsîline ve rehnin satılarak semeninden istifâ-yı hakka re’y edilecek olur ise bu sûrete dâir bir akçe harc alınmayarak zahr-ı hüccete mehâkim-i şer‘iyeden ber-muktezâ i‘lâmı yazılıp li-ecli’t-tenfîz icrâ me’mûrlarına gönderildiği hâlde emvâl-i eytâmın hüsn-i muhâfaza ve tenmiyesine âid tedâbîr yine istihsâl edilmiş olacağından hüccete merbût idâneden neşet eden da‘vâları zâten vazîfeleri dâhilinde ad etmeğe hiçbir sebeb-i kānûnî bulunmayan mehâkim-i nizâmiyenin rü’yetden memnû‘iyeti ve her ne vakit mahkeme-i şer‘iyeden icrâ me’mûrlarına öyle zahrında muktezâ i‘lâmı muharrer bir idâne hücceti gönderilir ise hükmünün tenfîzine me’mû[r]în-i icrâiyenin mecbûriyeti hakkında lâzım gelenlere emr verilmesinin Adliye Nezâret-i celîlesine iş‘ârı ve ta‘mîmen hükkâm-ı şer‘iyeye de teblîgāt icrâsı ifâde olunarak keyfiyet nezâret-i müşârün-ileyhâya bi’t-teblîğ Dersa‘âdet mehâkim-i şer‘iyesiyle merâkiz-i vilâyât ve elviye-i müstakille nüvvâb-ı kirâmına izbâr ve işbu tahrîrât-ı umûmiyenin nüsah-ı kâfiyesi îcâb edenlere gönderilmek üzere matviyyen tisyâr kılınmış olmağla oraca da îfâ-yı muktezâsına himmet buyurulması siyâkında tezkire-i senâverî terkīm olundu.<br><br>Fî 7 Receb sene 305 ve fî 7 Mart sene 304.<br><br>Şeyhülislâm<br><br>Ahmed Esad</p>          <br><a title="Önceki sayfa" style="text-decoration:none" href="./ayrmetin.php?idno=36210"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36212"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b272"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o527"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>