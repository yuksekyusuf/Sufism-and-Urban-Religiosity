﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 264<br>Hüküm no: 234<br>Orijinal metin no: [30b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fındıkzade Hacı İbrahim’in kızı Ümmügülsüm’ün, Abdullah’ın vasisi Seyyid Mehmed Haşim’e dükkân hissesini kiralaması</b><br><br>Küçükkaraman’da kasab<br><br>Ma‘rûz<br><br>İstanbul’da Çarşambapazarı kurbünde sâkine mevâlî-i i‘zâmdan merhûm Fındıkzâde el-Hâc İbrahim Efendi kerîmesi zâtı mu‘arrefe Ümmügülsüm Hanım meclis-i şer‘-i münîrde kasab ustalarından olup bundan akdem vefât eden el-Hâc Mehmed Emin Ağa’nın sulbî oğlu Abdullah nâm sagīrin vasîyy-i mansûbu es-Seyyid Mehmed Haşim Ağa b. es-Seyyid el-Hâc Mehmed Emin nâm kimesne mahzarında İstanbul’da Küçükkaraman nâm mahâlde vâki‘ bir bâb vakıf kasab dükkânı benimle gāibân ani’l-meclis es-Seyyid Emrullah Ağa ve Lübâbe Hatun bt. Ahmed’in bâ-temessük-i mütevellî bi’l-icâreteyn islâsen taht-ı tasarrufumuzda ve derûnunda mevcûde Hudâvendigâr-ı esbak cennet-mekân firdevs âşiyân Gāzi Sultan Abdülhamid Han -tâbe serâhû- hazretlerinin vakf-ı şerîflerinden beyne’l-esnâf gedik ta‘bîr olunur âlât-ı lâzıme-i ma‘lûme sagīr-i mezbûrun babasından müntakil bâ-temessük-i mütevellî taht-ı tasarrufunda ve dükkân-ı mezkûrun kirâ-yı kadîmi olan şehriye üç yüz paradan benim sülüs hisseme isâbet eden yüz parayı bu âna kadar müstecir bulunanlardan mâh be-mâh ahz ü kabz edegelmiş iken bu def‘a vasîyy-i merkūm es-Seyyid Mehmed Haşim Ağa bana altmış altı para iki akçe teklif etmekle dükkân-ı mezkûrun kirâ-yı kadîmi olan beher şehriye yüz parayı bi’l-vesâye mâh be-mâh ke’l-evvel bana edâya vasîyy-i merkūm es-Seyyid Mehmed Haşim Ağa[ya] tenbîh olunmak matlûbumdur deyü da‘vâ eylediğimde vasîyy-i merkūm dahi cevâbında dükkân-ı mezkûrun kirâ-yı kadîmi eğerçi şehriye üç yüz para olup lâkin dükkân-ı mezkûrun bir cânibinde gāib ani’l-meclis Sarrâf Parsam v. Karabet zimmî müsteciren mütemekkin olup kasab dükkânı için şehriye iki yüz para ve sarrâf gāib-i mesfûr yüz para ki cem‘an üç yüz para seninle müştereklerin gāibân-ı merkūmâna ale’s-seviye mâh be-mâh her birinize yüzer para edâ olunagelmiş iken bu esnâda sarrâf-ı mersûm dükkân-ı mezkûr mahâllinden hurûc ve âhar mahalle nakletmekle binâen-aleyh şehriye iki yüz para hesâbı üzere senin sülüs hissen için altmış altı para iki akçe veririz, eğer sarrâf-ı mersûmun mütemekkin olduğu mahâlli dahi dükkân-ı merkūma zamla sagīr-i merkūm için bana îcâr eder iseniz yine üç yüz paraya istîcâr ederim dedikde ben dahi dükkân-ı mezkûru sarrâf mahâlli ile ma‘an üç yüz para hesâbı üzere sülüs hissemi işbu târih-i i‘lâm-ı şehrî gurresinden beher şehr yüzer para icâre tesmiyesiyle sagīr-i merkūm için vasîyy-i merkūm es-Seyyid Mehmed Haşim Ağa’ya îcâr ve teslîm eyledim dedikde ol dahi ber-vech-i muharrer bi’l-vesâye istîcâr ve kabûl ve icâre-i mezkûreyi mâh be-mâh cevr ü ezâ etmeksizin mezbûre Gülsüm Hanım’a bi’l-vesâye edâya müte‘ahhid olup bu vechile kat‘-ı nizâ‘ eyledikleri İstanbul Mahkemesi’nden huzûr-ı [âlîlerine i‘lâm olundu.]<br><br>Fî-gurreti S sene 1223.</p>          <br><a title="Önceki sayfa" style="text-decoration:none" href="./ayrmetin.php?idno=31641"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31643"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b264"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o642"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>