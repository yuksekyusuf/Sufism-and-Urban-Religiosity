﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 85<br>Hüküm no: 24<br>Orijinal metin no: [3a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rukiye Hatun’un amcası Hafız İsmail Efendi’den kuruyemişci dükkânı gediğinden hisse talebi</b><br><br>Mazbata derkenârı,<br><br>Ma‘rûz<br><br>İstanbul’da Kırkçeşme kurbünde Sekbânbaşı mahallesinde sâkin iken bundan akdem vefât eden Mehmed Emin Ağa b. el-Hâc Hüseyin’in verâseti sulbiye kebîre kızı Rukiye Hatun ile li-ebeveyn er karındaşı Hafız İsmail Efendi b. el-mezbûr el-Hâc Hüseyin’e münhasıra ve mesele-i mîrâsları iki sehmden olup bir sehmi mezbûre Rukiye Hatun’a ve bâkī bir sehmi karındaşı mezbûr Hafız İsmail Efendi’ye isâbeti tahakkukundan sonra sâhibe-i arzuhâl mu‘arrefetü’z-zât mezbûre Rukiye Hatun Çarşamba günü Arz Odası’nda huzûr-ı hazret-i Sadr-ı â‘zamîde ma‘kūd meclis-i şer‘-i enverde zikri âtî gedik âlâtına vaz‘-ı yedi mütehakkık olan ammi mezbûr Hafız İsmail Efendi mahzarında İstanbul’da Zindankapısı hâricinde Balmumcular karşısında vâki‘ bir bâb kuru yemişci dükkân gediğinin nısf-ı şâyi‘i ammim mezbûr Hafız İsmail Efendi’nin ve nısf-ı şâyi‘-i âharı babam müteveffâ-yı mezbûrun yedlerinde irsen mülkleri iken babam mezbûr fevt oldukda mâliki olduğu nısf gedik-i mezkûr benimle amcam mezbûr Hafız İsmail Efendi’ye münâsafeten mevrûs olup rub‘ âlât-ı mezkûre benim mülk-i mevrûsum olmuş iken ammim mezbûr mecmû‘unu fuzûlî zabt etmekle suâl olunup âlât-ı mezkûrenin rub‘-ı şâyi‘inden keff-i yedine tenbîh olunmak bi’l-verâse matlûbumdur deyü ba‘de’d-da‘vâ ve’s-suâl mezbûr İsmail Efendi cevâbında karındaşım ve mûrisim müteveffâ-yı mezbûr [3b] hayûtunda bin yüz yetmiş yedi senesinde âlât-ı mezkûreden mâlik olduğu nısf hisse-i şâyi‘asını bana dokuz yüz guruşa bey‘ ve teslîm ve semen-i mezkûru babamız müteveffâ el-Hâc Hüseyin’in terekesinden hisse-i irsiye-i ma‘lûmem olup makbûzu olmağla zimmetinde alacağım olan dokuz yüz guruşa bi’t-terâzî ba‘de’l-kabz ve’l-mukāssa ve’l-kabûl herbirimiz istifâ-yı hak etmemizle nısf gedik-i mezkûr dahi ol-vechile şirâen mülküm olmağla bi-hakkın vaz‘-ı yed ederim deyü eylediği def‘i sene-i sâbıkā Şa‘bâni’l-mu‘azzamının yirmi üçüncü günü Arz Odası’nda şâhide havâle olunup bir dahi meclis-i şer‘a gelmemeleriyle henüz da‘vâlarına faysal verilmeyip sûret-i da‘vâları bu vechile mazbût olduğu imtisâlen li’l-emri’l-âlî İstanbul Mahkemesi’nden huzûr-ı [âlîlerine i‘lâm olundu.]<br><br>Fî 22 Ş sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31431"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31433"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b085"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o670"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>