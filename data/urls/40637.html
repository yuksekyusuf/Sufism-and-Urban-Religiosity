﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 373<br>Hüküm no: 358<br>Orijinal metin no: [51b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mağribli merhum Enserci Mansur b. Abdülaziz’in Abdülaziz b. Süleyman’da olan alacağındaki kendi hissesini tahsil etmek üzere kardeşi Bahrun’un Hacı Âmir b. Mehmed’i vekil tayin ettiği</b><br><br>Fi’l-asl diyâr-ı Mağrib’de Cerbe kazâsına [tâbi‘] Deşni nâm karyeden olup bundan akdem mahmiye-i İstanbul’da Parmakkapısı kurbünde enserci tâifesinden iken vefât eden Mansur b. Abdülaziz’in verâseti li-ebeveyn karındaşı Bahrun ile kız karındaşı Hadice’ye münhasıra oldukdan sonra mezbûr Bahrun tarafından karındaşı müteveffâ-yı mezbûr Mansur’dan irs-i şer‘le intikāl eden hisse-i şer‘iyyesini da‘vâ ve taleb ve ahz u kabza vekâlet iddiâ eden el-Hâc Âmir b. Mehmed meclis-i şer‘-i hatîr-i lâzimü’t-tevkīrde tâife-i mezbûreden olup zikrolunan Parmakkapı kurbünde sâkin Abdülaziz b. Süleyman mahzarında bi’l-vekâle üzerine takrîr-i da‘vâ edip müvekkilim mezbûr Bahrun’un mûrisi müteveffâ-yı mezbûr Mansur hâl-i hayâtında kendi malından yirmi iki bin fıddî râyic fi’l-vakt akçesini mezbûr Abdülaziz yedine alâ tarîkı’l-vedî‘a vaz‘ ve teslîm edip ol dahi yedinen ahz u kabz edip kable’t-teslîm müteveffâ olmağla meblağ-ı mezbûr yedinde kalmışidi hâlâ müvekkilim mezbûr Bahrun’a meblağ-ı mezkûrdan irs-i şer‘le intikāl eden hisse-i şer‘iyyesini mezbûr Abdülaziz’den vekâletim hasebiyle taleb ederim suâl olunsun dedikde gıbbe’s-suâl mezbûr Abdülaziz cevâbında müteveffâ-yı mezkûr Bahrun’dan hâl-i hayâtında vech-i muharrer üzere yirmi iki bin akçeyi ahz u kabzını ikrâr ve minvâl-i meşrûh üzere tarafından vekîl olduğunu inkâr edicek müdde‘î-i mezbûr el-Hâc Âmir’den müdde‘âsını mübeyyine beyyine taleb olundukda fi’l-asl zikrolunan Cerbe kasabası ahâlîsinden olup mahmiye-i İstanbul’da Tahtakale kurbünde enserci tâifesinden Sa‘d b. Merzuk ve Mesud b. Abdullah nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-vâki‘ mezbûr Bahrun karındaşı müteveffâ-yı mezbûrun hâl-i hayâtında mezbûr Abdülaziz yedine vedî‘a tarîki üzere vaz‘ ve teslîm eylediği yirmi iki bin akçeden irs-i şer‘le intikāl [eden] hakkını da‘vâ ve taleb ve ahz u kabza mezbûr el-Hâc Âmir’i bizim huzûrumuzda vekîl ve menâbına nâib nasb ü ta‘yîn eyledi biz bu husûsa şâhidleriz ve şehâdet ederiz edyu herbiri edâ-i şehâdet-i şer‘iyye eylediklerinde gıbbe ri‘âyeti şerâiti’l-kabûl şehâdetleri makbûle olmağın şehâdetleri mûcebince meblağ-ı mezbûrdan müvekkil-i mezbûr Bahrun’un hissesini vekîl-i mezbûra teslîme mezbûr Abdülaziz’e tenbîh birle mâ-vaka‘a kayd şüd.<br><br>Fî 24 min-Şevvâl sene [10]67.<br><br>Şühûdü’l-hâl: Ahmed Çavuş b. Ali el-mübâşir, İsa Bey b. Ahmed, el-Hâc Ca‘fer b. Abdullah, Osman Beşe çukadâr ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40636"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40638"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b373"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o861"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>