﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 396<br>Hüküm no: 396<br>Orijinal metin no: [94a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Muslı b. Osman’ın veraseten intikal eden ev ve hayvanlardaki hissesini Mustafa b. Receb’e satması</b><br><br>Havâss-ı refî‘a kazâsı muzâfâtından İpe? nâm karye sâkinelerinden olup bundan akdem müteveffiye olan Fâtıma bt. el-Hâc Mustafa nâm hatunun verâseti zevci Süleyman b. Ömer nâm kimesne ile li-ebeveyn ammisi oğlu Muslı b. Osman nâm kimesneye münhasıra olduğu şer‘an zâhir ve müte‘ayyin oldukdan sonra mezbûr Muslı mahmiye-i İstanbul’da meclis-i şer‘de işbu bâ‘isü’l-kitâb el-Hâc Mustafa b. Receb nâm kimesne mahzarında ikrâr ve takrîr-i kelâm [edip] müteveffiye-i mezbûrenin hayâtında mülkü olup karye-i mezbûrede vâki‘ bir tarafdan Palaş nâm zimmî mülkü ve bir tarafdan Hüseyin nâm kimesne mülkü ve iki tarafdan tarîk-i âm ile mahdûd üç bâb fevkānî oda ve iki bâb tahtânî oda ve bir ambar ve bir ahır ve bir bâb çatma ta‘bîr olunur tahtadan mebnâ oda ve bir bi’r-i mâ ve bir samanlık ve havlu ve bir mikdâr bahçeyi müştemil çiftlik ta‘bîr olunur menzilin ba‘de-vefâtihâ nısfı irs-i şer‘le bana intikāl etmekle vech-i meşrûh üzere zikr olunan menzilde olan nısf hisse-i şâyi‘amı ve hîn-i akd-i bey‘de menzil-i mezkûrun içinde mevcûd bir çift kara sığır öküzü ve bir re’s inek ve iki arabamı tarafeynden îcâb ve kabûlü hâvî bey‘-i bâtt-ı sahîh-i şer‘î ile müşterî-i merkūm el-Hâc Mustafa’ya yüz guruşa bey‘ ve temlîk ve teslîm ol dahi ber-vechi muharrer iştirâ ve temellük ve tesellüm ve kabz ve kabûl eyledikden sonra semeni olan meblağ-ı mezbûr yüz guruşu müşterî-i merkūm bana def‘ ü teslîm ben dahi yedinden tamâmen ahz u kabz eyledim ba‘de’l-yevm menzil-i mahdûd-ı mezbûrun nısfı ve mârrü’z-zikr öküz ve inek ve arabalar müşterî-i merkūm el-Hâc Mustafa’nın mülk-i müşterâsıdır keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ vaka‘a bi’t-taleb ketb olundu.<br><br>Fi’l-yevmi’s-sâbi‘ ve’l-ışrîn min-Cumâdelûlâ sene sitte aşere ve mi’e ve elf.<br><br>Şuhûdü’l-hâl: Abdullah Efendi imam-ı karye-i mezbûre, Halil b. Mustafa, Hüseyin Bey b. Mustafa, Mehmed Bey bölükbaşı, Mustafa Çelebi bekçi, Ali Bey b. Abdullah, Ahmed Çelebi b. Mehmed, el-Hâc Yusuf b Osman.</p>          <br><a title="Önceki sayfa" style="text-decoration:none" href="./ayrmetin.php?idno=41925"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41927"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b396"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o599"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>