﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 33 Numaralı Sicil (H. 1183-1185 / M. 1769-1770)<br>cilt: 77,&nbsp;sayfa: 165<br>Hüküm no: 123<br>Orijinal metin no: [44b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Havva Hatun Vakfı’na ait boş menzilin ulemâdan Abdülfettah Efendi’ye tevcih edildiği</b><br><br>Mahmiye-i İstanbul’da İbn Meddas nâm-ı diğer Salih Paşa mahallesinde vâki‘ ber-mûceb-i vakfiye-i ma‘mûlün-bihâ ma‘lûmü’l-hudûd ve’l-cîrân bir bâb menzilin arsası merhûm Nasuh Ağa Vakfı’na senede iki yüz yirmi akçe mukāta‘a ile ebniyesi sahibetü’l-hayrât merhûme Havva Hatun Vakfı’ndan olup külle yevm üçer İhlâs-ı şerîf ve bir Fâtiha-i şerîfe tilâvet edip sevâbını rûhuna [45a] ve sâir mü’minîn ve mü’minât ervâhına ve her sene bir hatm-i şerîf tilâvet edip sevâbını sultân-ı enbiyâ bürhân-ı enkıyâ rasûl-i kibriyâ -sallallâhu te‘âlâ aleyhi ve sellem- hazretlerinin rûh-ı şerîflerine ihdâ etmek şartıyla süknâ ve tevliyeti ulemâ-i âmilînden süknâya muhtâc bir recül-i sâliha meşrûta olup ol vechile menzil-i mezkûra mutasarrıf olan müderrisîn-i kirâmdan Âmidî es-Seyyid Mehmed Efendi fevt olup menzil-i mezbûr münhal olmağın ulemâ-i âmilîn ve sulehâdan ve her vechile süknâya muhtâc olduğu lede’ş-şer‘i’l-enver zâhir ve mütehakkık olan işbu râfi‘u’l-kitâb Abdülfettah Efendi’ye menzil-i mezkûru bâlâ-yı kitâbı tevkī‘-i refî‘i ile tezyîn eden hâkim-i hâsim-i ma‘delet-nisâb tûba lehû ve hüsnü-meâb efendi hazretleri şart-ı vâkıfe üzere tevcîh buyurup menzil-i mezkûrun tasarrufuna izin vermeğin mâ-vaka‘a bi’t-taleb ketb olundu.<br><br>Fi’l-yevmi’r-râbi‘ min-Recebi’l-ferd li-sene erba‘a ve semânîn ve mie ve elf.<br><br>Şuhûdu’l-hâl: Hüseyin Efendi b. Ahmed, Osman Efendi b. Abdullah, Ahmed Necib Efendi.</p>          <br><a title="Önceki sayfa" style="text-decoration:none" href="./ayrmetin.php?idno=30057"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30059"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist033&bsm=ist033b165"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist033&bsm=ist033o352"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>