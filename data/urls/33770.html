﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 393<br>Hüküm no: 343<br>Orijinal metin no: [65a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şeyhferhad mahallesi ahalisinin, yanan bakkal dükkânını tekrar inşası sırasında yola çıkma yapan Eftad v. Luka’yı şikâyetleri</b><br><br>Bakkal dükkânı keşfi<br><br>Ma‘rûz<br><br>Sâdır olan fermân-ı âlîlerine imtisâlen zikri câ’î husûsu mahâllinde lede’l-mu‘âyene keşf ve tahkīk için savb-ı şer‘-i enverden me’zûnen irsâl olunan Kâtib es-Seyyid Ahmed Efendi dâ‘îleri [ve] hâssa mi‘mârı hulefâsından Derviş Ali ve Seyyid Mustafa Halîfeler ile nezâret-i dâ‘îlerinde olan evkāfdan Kuds-i şerîfde vâki‘ Marikob Manastırı fukarâsı ta‘âmiyelerine meşrûta vakıf müsakkafâtından İstanbul’da Kumkapı dâhilinde Şeyhferhad mahallesinde Cüce Çeşmesi civârında köşe başında vâki‘ Çavuşbaşı dükkânı demekle ma‘rûf ma‘lûmü’l-hudûd ve henüz binâsına şürû‘ olunan bir bâb bakkāl dükkânına varıp huzûr-ı Müslimînde akd-i meclis-i şer‘-i âlî ettikde mahalle-i mezbûre re‘âyâsından ashâb-ı arzuhâl Papas Serkiz v. Zakar ve Canik v. Kozmoz ve Nişan v. Sahak ve Mardiros v. Narin nâm zimmîler meclis-i ma‘kūd-ı mezkûrda dükkân-ı mezkûra şehriye yirmi akçe icâre-i müeccele ile bâ-temessük-i mütevellî bi’l-icâreteyn mustasarrıf olan derûn-ı arzuhâlde mastûrü’l-ism Bakkal Eftad v. Luka nâm zimmî muvâcehesinde vakf-ı mezbûr mütevellîsi Zakar v. İstefan zimmî tarafından mürsel vekîl-i şer‘îsi câbî-i vakf Avadis v. Agop zimmî hazır olduğu hâlde işbu derûnunda akd-i meclis-i şer‘-i âlî olunan dükkân-ı mezkûr bundan akdem vukū‘ bulan harîkde muhterik oldukda mersûm Eftad zimmî bu esnâda arsasına ke’l-evvel bakkāl dükkânı binâ etmiş ise de dükkân-ı mezkûr köşesinde Kumkapı’ya giden tarîk-ı âmdan arzan altı parmak mahalli fuzûlî dükkân-ı mezkûra ilâve ve ol vechile tarîk-ı âmmı tazyîk etmekle mürûr ve ubûr edenlere mazarrâtı derkâr ve ma‘azallahu te‘âlâ harîk zuhûrunda cemî‘ ahâlîye meşakkat-i azîmeyi mûcib olacağı bedîhî ve âşikâr olmağla mahâll-i mezkûrdan keff-i yed ve ke’l-evvel tarîk-ı âm olmak üzre terke mersûm Eftad zimmîye tenbîh olunmak matlûbumuzdur deyü da‘vâya tesâddî etmişdik el-hâletü hâzihî mersûm Eftad zimmî rızâsıyla zikrolunan altı parmak mahalli üzerinden binâsını geri çekip keff-i yed ve ke’l-evvel tarîk-ı âm olmak üzre terke ta‘ahhüd eylediğinde biz dahi bu husûsa olacak mesârifine medâr için mâlımızdan mersûm Eftad zimmîye teberru‘an yüz elli guruş def‘ ü teslîm ve umûruna sarfla istihlâke emreylediğimizde ol dahi ahz ü kabz ve emrimiz üzre istihlâk etmekle meblağ-ı müstehlek-i mezkûrun istirdâdına müte‘allika da‘vâdan mersûm Eftad zimmînin zimmetini kabûlü hâvî ibrâ ve ıskāt eyledik dediklerini mersûm Eftad zimmî tasdîk eylediğini kâtib-i mezbûr mahâllinde ketb ve tahrîr ve ma‘an meb‘ûs ümenâ-i şer‘le meclis-i şer‘â gelip alâ-vukū‘ihî inhâ ve takrîr eylediği İstanbul Mahkemesi’nden huzûr.<br><br>Fî 28 N sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33769"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33771"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b393"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o556"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>