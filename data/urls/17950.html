﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 612<br>Hüküm no: 997<br>Orijinal metin no: [113b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gedik anlaşmazlığının sulh ile bitirildiği</b><br><br>Maʻrûz;<br><br>Bahçıvân tâifesinden Yuvan v. Topiko nâm zimmî Havâss-ı refîʻa kazâsında Topçular kurbünde Bayrampaşa nâm mahalde iki kıtʻa bahçelerin hâlâ müstecirleri olup derûnunda eşcâr-ı mağrûse ve sebzevâta ale’l-iştirâk şirâʼen vâzıʻu’l-yed olan Nikola v. Anaştaş ve şerîki Kiryako v. Yani muvâcehelerinde sarraf tâifesinden işbu hâmilü’l-iʻlâm Kazer v. Artin zimmî hâzır olduğu hâlde zikr olunan bahçelerde terbiye ile hâsıl eşcâr-ı maʻlûme ve sebzevâtdan gedik <<taʻbir olunur>> iʻtibârıyla nısf-ı şâyiʻimi mesfûr Sarraf Kazer zimmî fuzûlî zabt ve mesfûrân zimmîlere beyʻ etmiş baʻde’s-suâl hisse-i maʻlûmeden kasr-ı yedlerine tenbîh olunmak taleb ederim deyü iddiʻâ eylediğimde bâyiʻ-i mesfûr Sarraf zimmî fuzûlî zabt ve mesfûrân zimmîlere beyʻ etmiş baʻde’s-suâl hisse-i maʻlûmeden kasr-ı yedlerine tenbîh olunmak taleb ederim deyü daʻvâ eylediğimde bâyiʻ-i mesfûr Sarraf Kazer zimmî bundan akdem ber-vech-i muharrer husûs-ı mezbûru benden daʻvâ ve’l-münâzaʻa <<daʻvâ-yı mezkûreden ferağ>> zimmetimi ibrâ etmiş idi deyü bir kıtʻa hüccet-i şerʻiyye ve üç kıtʻa iʻlâm ibrâzıyla defʻe tasaddî etmekle el-hâletü hâzihî daʻvâ-yı mezkûremde mübtil olup daʻvâ-yı mezkûreden ferağ ve rücûʻ ve mesfûr Sarraf Kazer zimmî şerʻan on beş guruş verip ben dahi baʻde’l-kabz husûs-ı mezkûra müteʻallika âmme-i deʻâvî ve mütâlebâtdan mesfûr Sarraf Kazer ve müstecirler olan mesfûrân Nikola ve Kiryako’dan her birlerinin zimmetlerini ibrâ ve iskāt eyledim deyü baʻde’l-ikrâr ve’t-tasdîk Eyüb mahkemesinde tescîl etdirdikleri iltimâsıyla huzûr-ı âlîlerine iʻlâm olundu. Bâkī fermân hazret-i veliyyü’l-emrindir.<br><br>Fî 16 min-Saferi’l-hayr sene 1162</p>          <br><a title="Önceki sayfa" style="text-decoration:none" href="./ayrmetin.php?idno=17949"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17951"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b612"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o658"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>