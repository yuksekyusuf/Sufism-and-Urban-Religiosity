﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 238<br>Hüküm no: 263<br>Orijinal metin no: [51a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Surre Emini Yusuf Efendi b. Hacı Hasan Ağa’nın Para Vakfı’nın tescil olunması</b><br><br>Elhamdülillâhi’l-meliki’l-halîm el-gaffârü’l-vâkıfu alâ-külli’l-ahvâl ve’l-etvâr ellezî ce‘ale’s-sadakati’l-câriyeti sebeben li’n-necâti mine’n-nâr ve’s-salâtü ve’s-selâmü alâ-seyyidinâ Muhammedin şefî‘u’l-müznibîne ve alâ-âlihî ve ashâbihi’t-tayyibîne’t-tâhirîn ve alâ-men tebi‘ahum bi-ihsânin ilâ-yevmi’d-dîn.<br><br>Ammâ ba‘d işbu kitâb-ı sıhhat-nisâbın tahrîrine bâ‘is ü bâdî ve bu hitâb-ı müşkîn-nisâbın tastîrine sebeb ve dâ‘î oldur ki mahmiye-i Kostantıniyye -humiyet ani’l-âfâti ve’l-beliyyede- Küçük Karaman kurbünde Mimârsinan Ağa mahallesi sâkinlerinden olup sâbıkā mahrûse-i Edirne -haffet bi’l-meymenede- Defterdâr-ı şıkk-ı evvel kāimmakāmı ve Matbah-ı âmire emîni olup hâliyâ surre emîni olan umdetü’l-e‘âzım ve’l-e‘âlî câmi‘ü’l-mehâmid ve’l-me‘âlî hâviyü’l-mefâhiri’l-aliyye câziyü’l-me’seri’s-seniyye sâhibü’l-hayrât ve’l-hasenât ve râgıbü’s-sadakāt ve’l-meberrât Yusuf Efendi b. el-Hâc Hasan Ağa hazretleri taraf-ı bâhirü’ş-şereflerinden husûs-ı âti’l-beyâna vekîl olup Abdullah Efendi b. Ahmed ve Hüseyin Efendi b. Mehmed nâm kimesneler şehâdetleriyle şer‘an vekâleti müsbete olan Mehmed Efendi b. Hasan nâm kimesne meclis-i şer‘-i şerîf-i Ahmedî ve mahfil-i dîn-i münîf-i Muhammedî’de müvekkil-i mûmâ-ileyh hazretlerinin vakf-ı câyi’l-beyânına mütevellî nasb u ta‘yîn eylediği umdetü’l-a‘yân ve’l-ekfâ Hammamî Mehmed Ağa b. Yusuf nâm kimesne mahzarında ikrâr ve takrîr-i kelâm edip müvekkil-i müşârün-ileyh hazretleri atyeb mâl ve ahsen menâlinden bin kıt‘a esedî guruş ifrâz ve sâir emlâkinden mümtâz kılıp vakf-ı sahîh-i müeyyed ve habs-i sarîh-i muhalled ile hasbeten lillâhi’s-samed vakf ve hapsedip mütevellî-i mûmâ-ileyhe teslîm ol dahi vakfiyet üzere kabz ve tesellüm eyledikden sonra şöyle şart eyledi ki meblağ-ı mezkûr bin kıt‘a esedî guruş ale’l-vechi’l-helâl onu on bir buçuk hesâbı üzere rehn-i kavî ve kefîl-i melî ve lede’l-hâce ikisinden biri ile istirbâh ve istiğlâl olunup bi-fazlillâhi te‘âlâ hâsıl olan ribh ve nemâsından yevmî sekiz akçesi cihet-i tevliyet ve iki akçesi cihet-i kitâbet olup mûmâ-ileyh Hammamî Mehmed Ağa hayâtında oldukça vakf-ı mezbûruna mütevellî ve mahmiye-i mezbûrede Hoca Hayreddin mahallesi mescid-i şerîfi İmâmı Hüseyin Efendi b. Mehmed nâm kimesne hayâtında oldukça kâtib olup ba‘de edâi’l-hizmet vazîfe-i mu‘âyene-i mezkûrelerine mutasarrıf olalar ve yevmî iki akçesi dahi cihet-i cibâyet olup hevâ-yı hayâtında eyi bir kimesne vakf-ı mezkûruna câbî olup ba‘de edâi’l-hıdmet vazîfe-i mezbûreye mutasarrıf ola ve yevmî ikişer akçesine dahi tertîl ile tilâvete kādir beş nefer kimesne mutasarrıf olup mahmiye-i mezkûrede vâki‘ Emirü’l-buhârî -aleyhi rahmetü’l-bârî- câmi‘-i şerîfinde ba‘de edâ-i salâti’z-zuhr müctemi‘în oldukları hâlde her biri Kur’ân-ı azîmü’ş-şândan birer cüz’-i şerîf tilâvet edip keremlerinden sevâbını asrında Yeniçeri Ağası olup ba‘dehû Tımaşvar Beylerbeyisi oldukdan sonra vefât eden Kara Çavuş demekle şehîr merhûm Mustafa Paşa b. Sefer’in rûhuna ihdâ eyleyeler ve Hayyâtzâde Mehmed Çelebi b. Hasan nâm kimesne dahi hayâtında oldukça yevmî iki akçesi ile hâfız-ı eczâ olup merhûm-ı merkūmun câmi‘-i şerîf-i mezkûrda sandık ile vaz‘ eylediği eczâ-i şerîfeyi inde’l-kırâet tâliblere tefrîk ve ba‘dehâ cem‘ edip sandık-ı mezkûrede hıfz eyleye ve iki akçesi ile dahi mezbûr Mehmed Çelebi hayâtda oldukça noktacı [51b] olup vakt-i mezkûrda eczâ-i şerîfe tilâvetine hâzır olmayanların esâmîsi üzerlerine birer nokta koyup re’s-i şehirde vazîfeleri verildikde ol nokta hesâbı üzere gelmedikleri günler ki vazîfeleri hat olunup noksân olan üzere verile ve mûmâ-ileyhim Hammamî Mehmed Ağa ve İmâm Hüseyin Efendi ve Mehmed Çelebi’nin fevtlerinden sonra umûr-ı tevliyet ve kitâbet ve hâfız-ı eczâlık ve noktacılık re’y-i hâkimü’ş-şer‘a müfevveze ola ve müvekkil-i müşârün-ileyh hayâtında olduğunca vakf-ı mezkûruna nâzır ola ve rey‘-i vakf-ı mezkûrunun vezâif-i mezkûresinden fazla kalanı battâliye ve harc-ı muhâsebe ve sâir ihrâcât-ı mu‘tâdeye sarf oluna ve eğer mürûr-ı eyyâm ve şuhûr ve kürûr-ı a‘vâm ve dühûr ile şurût-ı mezkûresine ri‘âyet müte‘azzire olursa mutlakā fukarâ-i Müslimîne sarf oluna deyü müvekkil-i mûmâ-ileyh hazretlerinin şurût-ı mezkûresini vech-i meşrûh üzere ta‘yîn ve tensîf edip hatm-ı kelâm ve istîfâ-i merâm eyledikde mütevellî-yi mûmâ-ileyh vekîli mezbûru cemî‘ kelimâtında şifâhen tasdîk ve vicâhen tahkīk etdikden sonra vekîl-i merkūm inân-ı kelâmını semt-i âhara sarf edip mütevellî-i müşârün-ileyh muvâcehesinde takrîr-i da‘vâ ve tasvîr-i müdde‘â edip vakf-ı nukūd ve zımnında olan şurût ve kuyûd inde’l-eimmeti’s-selâseti’n-nehârîr aleyhim rahmetü’l-meliki’l-habîr bâtıl ve hılye-i sıhhatden âtıl olmağın vakf-ı mezbûrdan rücû‘ eyledim deyü meblağ-ı mezbûru istirdâd edicek mütevellî-i reşîd cevâb-ı sedîde mütesaddî olup fi’l-hakīka lede’l-eimmeti’s-selâse hâl vakf-ı nukūd minvâl-i mesrûd üzeredir lâkin imâm-ı mu‘teber ve hümâm-ı cennet-makar hazret-i İmâmı Züfer -aleyhi rahmetü’l-ekberden- İmâm-ı Ensârî -aleyhi rahmetü’l-bârî- rivâyeti üzere vakf-ı nukūd ve zımnında olan şurût ve kuyûdun sıhhati emr-i mütekarrir deyü redd ü teslîmden imtinâ‘ edip hâkim-i muvakkı‘-ı sadr-ı kitâb tûbâ lehû ve hüsnü-meâb hazretleri huzûrunda müterâfi‘ân ve fasl ü hasma tâlibân olduklarında hâkim-i müşârün-ileyh -esbagallâhu te‘âlâ ni‘amehû aleyh- hazretleri dahi cânib-i vakfı evlâ görüp vakf-ı mezkûrun rivâyet-i mezbûre üzerine sıhhatine hükm-i şer‘î ve kazâ-i sarîh-i mer‘î eyledikden sonra vekîl-i mezbûr tekrâr nizâ‘a şürû‘ ve bast-ı mukaddemât-ı rücû‘ edip eğer ki vakf-ı mezbûr hükm-i mezkûr ile sıhhat bulup lâkin İmâm-ı akdem hümâm-ı efham Ebu Hanife Kûfî cûziye hayrü’l-cezâ ve Kûfi hazretleri katında sıhhat müstelzim-i lüzûm olmamağla bi’l-vekâle vakf-ı mezkûrdan bu vechile rücû‘ etdim deyü tekrâr da‘vâ-yı istirdâd edicek mütevellî-yi mûmâ-ileyh yine cevâba tesaddî edip eğerçi İmâm-ı mûmâ-ileyh -rahmetullâhi te‘âlâ aleyh- kavl-i şerîfi üzere sıhhat lüzûmu müstelzime değildir, lâkin imâmeyn-i hümâmeyn Ebu Yusuf Yakub b. İbrahim ve Muhammed b. el-Hasen eş-Şeybânî -aleyhimâ rahmetü’l-hâlik- mezheb-i şerîflerinde sıhhat lüzûmdan gayr-ı mefârıkdır deyü tekrâr murâfa‘a ve def‘aten uhrâ müdâfa‘a edip kazâ-i sâbıkı ahkâm ve emr-i vakfı ibrâm ricâsına lüzûm-ı vakfa kazâ iltimâs ve ricâ edicek hâkim-i mûmâ-ileyh -ahsenallâhu te‘âlâ fi’d-dâreyni ileyh- dahi iltimâs-ı mütevellî-yi mezkûra muvâfakat edip mesûli fi’l-hükmolduğu hâlde vakf-ı mezbûrun lüzûmuna dahi mahzar-ı vekîl-i merkūmdan şerâit-i hükmü murâ‘î olduğu hâlde hükm-i sahîh-i şer‘î ve kazâ-i sarîh-i mer‘î eyleyip min-ba‘d vakf-ı mezbûr hükm-i mesfûr ile sahîh ve lâzım olup efrâd-ı âferîdeden bir ferde şer‘an nakz ü tahvîl ve tağyîr ü tebdîli mümteni‘ü’l-ihtimâl oldu. “Femen beddelehu ba‘de mâ semi‘ahû fe-innemâ ismuhû ale’llezîne yübeddilûnehu innallâhe semî‘un alîm” ve ecrü’l-vâkıf ale’l-hayyi’l-cevâdi’l-kerîm cerâ zâlik ve hurrire ve vaka‘a’l-işhâdin aleyh ve kefâ billâhi şehîden.<br><br>Fî-selh-i Cumâdeluhrâ li-sene ihdâ ve semânîn ve elf. Mine’l-hicreti’n-nebeviyyeti alâ-sâhibihâ efdalü’s-salât ve ekmelü’t-tahiyye ve alâ-âlihî ve ashâbihi’l-berdetü’l-kirâm.<br><br>Şuhûdü’l-hâl: Ömer Efendi b. İsmail el-kâtib, Bahçivan Mehmed Çelebi b. Şa‘bân, Süleyman Çelebi b. Derviş er-râcil, Kapıcızâde Mehmed Çelebi, Zakir Eyüb Çelebi b. el-Hâc Receb, Mehmed Çelebi b. Abdülmennan kethüdâ-yı muhzırân, Şükrullah Bey b. Mustafa, Mustafa Çelebi b. el-Hâc Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2580"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2582"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b238"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o573"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>