﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 327<br>Hüküm no: 473<br>Orijinal metin no: [70b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Neslihan bt. Derviş Ali ile Ali Bey b. Mustafa’nın muhalaa ile boşandıkları</b><br><br>Mahmiye-i İstanbul’da Hacı Hamza Mahallesi’nde sâkine Neslihan bt. Derviş Ali nâm hatun tarafından husûs-ı âti’l-beyânı ikrâra vekîli olup vekâleti hasm-ı câhid-i şer‘î mahzarında mezbûrenin zâtını ma‘rifet-i şer‘iyye ile ârifân olan Muharrem Beşe b. Şerif ve İbrahim Beşe b. Hasan şehâdetleri ile şer‘an sâbite olan Ali Efendi b. Mustafa mahfil-i kazâda mezbûre Neslihan’ın zevci işbu bâ‘isü’l-kitâb Ali Bey b. Mustafa mahzarında bi’l-vekâle ikrâr ve takrîr-i kelâm edip müvekkilim mezbûre ma‘kūdün-aleyh olup zevci merhûm Ali Bey zimmetinde mütekarrer olan on bin akçe icâre-i müeccelesi ve nafaka ve iddet ve meûnet-i süknâsı ile beş bin yüz akçe üzerine zevci mezbûr Ali Bey ile muhâla‘a-i sahîha-i şer‘iyye ile hul‘ edip hukūk-ı zevciyete ve meblağ-ı mezbûra müte‘allık cemî‘ da‘vâdan birbirinin zimmetini ibrâ-i âmm-ı kātı‘u’n-nizâ‘ ile ibrâ ve ıskāt eyledikde birbiri ile min-ba‘d da‘vâları kalmadı dedikde gıbbe’t-tasdîk ve’t-taleb mâ-vaka‘a ketb ü sebt olundu.<br><br>Fi’l-yevmi’s-sâmin ve’l-ışrîn min-Zilka‘deti’ş-şerîfe li-sene erba‘a ve sittin ve elf.<br><br>Şuhûdü’l-hâl: Salih b. Abdullah, el-Hâc Şa‘ban b. Ahmed, Halil b. Mustafa, Hüseyin b. Osman ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=655"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=657"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b327"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o372"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>