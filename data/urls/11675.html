﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 402<br>Hüküm no: 344<br>Orijinal metin no: [113a-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kamer Hatun bt. İskender Bey’in vakfiyesi</b><br><br>Vakfiyye-i Kamer Hatun<br><br>Elhamdülillâhi’llezî halaka’l-insâne allemehu’l-beyân ve hedâhu min-fazlihî sübüle’l-ihsân ve haddâhu ile’l-hayrât ve’l-meberrât ve’l-hasenât ve’s-salâtü alâ-Muhammedin ve alâ-âlihî ve sahbihi’llezîne hüm sebekūnâ bi’l-îmân ammâ ba‘d, işbu mazmûnunda vakıf ikrârından bahseden sahîh ve şer‘î bir hüccettir. Sâhibetü’l-hayrât fahrü’l-muhadderât ve râtibetü’l- meberrât el-mahfûfe bi-inâyeti meliki’l-ekber Kamer Hatun bt. İskender Bey kıbelinden âti’z-zikr vakıf ikrârına ve rucû‘ da‘vâsına vekâleti Mevlânâ Mehmed b. Sinan el-müsta‘id ve Rıdvan b. Abdullah’ın şehâdeti ile sâbit olan fahrü’l-akrân Mevlânâ İbrahim b. Pîrî el-imâm meclis-i şer‘-i şerîf ve mahfil-i dîn-i münîfe gelip bi’l-vekâle şöyle ikrâr ve i‘tirâf eyledi ki, müvekkile-i mezbûresi dünyâ-yı deniyyenin fâni âhiretin ise bâki olduğunu idrâk ettiğinde işbu vakıf ikrârının kendisinden sudûruna kadar silk-i mülk-i sahîhinde ve taht-ı tasarrufunda bulundurduğu, mahmiye-i Kostantıniyye mahallâtından Dizdârzâde mahallesinde kâin, muhavvateyni hâvî, muhavvata-i dâhiliyesi iki odayı, kileri, altlarında birer bâb hâneyi, tahtânî diğer kileri, iki kenîfi, sâhayı, üzerinde oda bulunan ahırı müştemil, muhavvata-i hâriciyesi önünde sofa bulunan tahtânî bir bâb hâneyi, ahırı, odayı, su kuyusunu ve iki kenîfi müştemil bulunan, hudûdu bir tarafından Hayyât Sinan b. Abdullah mülkü, üç tarafından tarîk-ı âm ile mahdûd cemî‘ mülk menzilini cümle tevâbi‘i ve levâhıkı ve kâffe-i menâfi‘ ve merâfıkı ile habs ve vakfetti. Süknâyı müddet-i hayâtınca kendisine ba‘de vefâtihâ Hanife bt. Abdullah nâm mu‘takasına şart etti… Sonra menzil-i mezkûru tescîl maksadıyla mütevellî nasbettiği kimseye teslîm etti. O dahi tesellüm edip sâir mütevellîler evkāfda nasıl tasarruf ettiler ise öyle tasarruf eyledi. Mütevellî-i mezbûr vâki‘ ikrârı vicâhen ve şifâhen tasdîk etti. Emr-i vakf-ı mezbûr vech-i mastûr üzere tamâm olduğunda vâkıfe-i mezkûre İmâm-ı a‘zam Ebû Hanîfe katında vakfın adem-i lüzûmuna mütemessiken vakfiyyetten rücû‘ edip menzilin mülk-i sahîhine ilhâkını talep ve istirdâd eyledi. Mütevellî, imâmeyn-i hümâmeynin re’ylerine tevfîkan redden imtinâ‘ edince hâkim-i muvakki‘ü’l-kitâb huzûrunda murâfa‘a edip tarafeynden hüküm taleb ettiklerinde hâkim-i mûmâ-ileyh, cânib-i vakfı ihtiyâr edip menzil-i merkūmun vakfiyetinin lüzûmuna -âlimen bi’l-hilâf beyne’l-eimmeti’l-eşrâf- hükmetmekle vakf-ı mezbûr müseccel, müebbed bir vakıf olarak bi’l-ittifâk evkāf-ı lâzimeden oldu. Fe-men beddelehû ba‘de mâ-semi‘ahû fe-innemâ ismühû ale’llezîne yübeddilûnehû inna’llâhe semî‘un alîm. Ve ecrü’l-vâkıfe ale’l-hayyi’l-cevâdi’l-kerîm.<br><br>Cerâ zâlike ve hurrire fî-evâili Muharremi’l-harâm li-sene selâse ve seb‘în ve tis‘a mi’e.<br><br>Şühûdü’l-hâl: Seyyid Suad b. Seyyid İshak el-Mansûrî, Ahmed b. Yusuf el-imâm bi’l-mahalleti’l-mezkûre, Mevlânâ Mehmed b. Sinan Kasabzâde, Rıdvan b. Abdullah, Sinan b. Abdullah, Piyâle b. Abdullah, el-Hâc Hüseyin b. Ali, Hasan b. Abdullah, Yeniçeri Sinan b. Abdullah, Yusuf b. Abdullah el-Bosnevî ve gayrühüm mine’l-hâzırîn</p>          <br><a title="Önceki sayfa" style="text-decoration:none" href="./ayrmetin.php?idno=11674"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11676"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b402"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o714"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>