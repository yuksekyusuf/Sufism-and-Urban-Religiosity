﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 269<br>Hüküm no: 256<br>Orijinal metin no: [36b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Salih Ağa’nın Afife Hatun’dan aldığı evi aralarında anlaşarak almaktan vazgeçtiği (ikale)</b><br><br>Mübâya‘a<br><br>Derûn-ı hüccetde mezkûrü’l-ism es-Seyyid Salih Ağa b. Ali meclis-i şer‘-i hatîr-ı lâzımü’t-tevkīrde merkūme Afife bt. Osman Efendi mahzarında ikrâr ve takrîr-i kelâm edip işbu hüccet-i şer‘iyyede tasrîh ve beyân olunduğu vech üzere mahrûse-i Edirne’de Karaca Bevvâb mahallesinde vâki‘ etrâf-ı selâseden Fâtıma Hatun mülkü ve ba‘zan zikri âtî menzil-i dâhiliyesinin hâriciyesi olup ve ba‘zan tarîk-i âm ile mahdûd müştemilât-ı mezkûreyi muhtevî dâhiliye ta‘bîr olunur mülk menzilini mezbûre Afife Hatun târîh-i hüccet-i mezkûrede bana bin guruş semen-i makbûza bey‘ ve temlîk ve mahallinde kabza taslît, ben dahi ber-vech-i muharrer iştirâ ve temellük ve kabûl etmiş idim. Hâlâ bey‘-i mezkûru bi’t-terâzi ikāle edip zikr olunan menzil-i mahdûdu mahallinde kabza mezbûre Afife Hatun’u taslît eylediğimde ol dahi vech-i muharrer üzere kabûl eylediğinden sonra semeni olan meblağ-ı mezbûr bin guruşdan mezbûre Afife Hatun’un zimmetini ibrâ-i âmm-ı râfi‘ü’l-hısâm ile ibrâ ve ıskāt eyledim ba‘de’l-yevm menzil-i mahdûd-ı mezkûrede benim kat‘an alâkam kalmayıp mezbûre Afife Hatun’un kemâ-fi’l-evvel mülk-i mahzı olmuşdur keyfe mâ teşâ ve tehtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 13 S sene 1153.<br><br>Şuhûdü’l-hâl: Fahrü’l-kuzât es-Seyyid Ömer Efendi b. İsmail, fahrü’l-kuzât es-Seyyid Ahmed Efendi Bostanzâde, Merhabâzâde Mehmed Emin Efendi, Ali Çelebi b. Hüseyin, Hasan Çelebi b. İbrahim, Mustafa Çelebi b. Mehmed, el-Hâc Mustafa b. el-Hâc Mehmed</p>          <br><a title="Önceki sayfa" style="text-decoration:none" href="./ayrmetin.php?idno=6471"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6473"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b269"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o646"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>