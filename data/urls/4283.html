﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 76<br>Hüküm no: 4<br>Orijinal metin no: [2a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Ali b. Abdullah’ın Hacı Ahmed b. Mehmed’den satın aldığı köle Abdullah b. Saltana’nın hür olduğunu ispat etmesi üzerine köle bedeli olan parayı sulh yoluyla Hacı Ahmed’den geri aldığı</b><br><br>Mahmiye-i İstanbul’da Sarıdemirci Mahallesi’nde sâkin el-Hâc Ali b. Abdullah tarafından husûs-ı âti’l-beyâna vekîl-i müsecceli olan Hasan Çelebi b. Mehmed nâm kimesne meclis-i şer‘-i şerîfde işbu râfi‘u’l-kitâb el-Hâc Ahmed b. Mehmed nâm kimesne bi’l-vekâle ikrâr ve takrîr-i kelâm edip mezbûr el-Hâc Ahmed bundan akdem orta boylu açık kaşlı gök elâ gözlü Abdullah b. Saltana’yı abd-i memlûkü olmak üzere yüz yirmi beş guruşa müvekkilim mezbûr el-Hâc Ali’ye bey‘ ve teslîm ol dahi baʻde’l-iştirâ meblağ-ı mezbûr yüz yirmi beş guruşu mezbûr el-Hâc Ahmed müvekkil-i mezbûr el-Hâc Ali’den ahz u kabz eylediğinden sonra mezbûr Abdullah yedimde olan hüccet nâtıka olduğu üzere hürrü’l-asl olduğunu şuhûd-ı udûl ile mezbûr el-Hâc Ali muvâcehesinde isbât ve hürriyetine hükm-i şer‘î lâhık olup sebîli tahliye olunmağın müvekkil-i mezbûr el-Hâc Ali semen olmak üzere medfû‘u olan meblağ-ı mezbûr yüz yirmi beş guruşu mezkûr el-Hâc Ahmed’den taleb ve da‘vâ etmekle beynlerinde nizâ‘-ı küllî vukū‘undan sonra muslihûn tavassut edip meblağ-ı mezbûr da‘vâsında mezkûr el-Hâc Ahmed müvekkil-i mezbûr ile yüz on iki guruşu sulh oldukda müvekkil-i mezbûr dahi sulh-ı mezbûru kabûl ve bedel-i sulh olan meblağ-ı mezbûr yüz on iki guruşu mezbûr el-Hâc Ahmed’den bi’t-tamam ahz u kabz eyledi dedikde gıbbe’t-tasdîkı’l-mer‘î mâ-vaka‘a bi’t-taleb ketb olundu.<br><br>Fî 14 min-şehri Rebî‘ülevvel sene 1121<br><br>Şuhûdü’l-hâl: Mehmed Efendi b. ( ), el-Hâc Mustafa b. Hüseyin Kethüdâ-yı Efendi, el-Hâc Mehmed b. ( ), Hüseyin Beşe Çukadâr ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4282"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4284"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b076"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o664"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>