﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 604<br>Hüküm no: 629<br>Orijinal metin no: [96b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mihal v. Androva’nın ölen Niko’nun varisi olmadığını varisleri huzurunda ikrar ettiği</b><br><br>Mahmiye-i Edirne hısnı dâhilinde Hıristos mahallesinde sâkin iken bundan akdem hâlik olan Niko’nun li-ebeveyn karındaşı Papa Yani’nin sulbî oğlu Adam nâm zimmînin sulbiye kızları Boherya ve Zanbak ve Bahorya nâm sagīrâtın tesviye-i emrlerine kıbel-i şer‘den mansûbe vasîleri olan Prepine nâm Nasrâniye mahmiye-i mezbûrede mahfil-i kazâda Mihal v. Androva nâm zimmî muvâcehesinde üzerine takrîr-i da‘vâ edip mezbûr Mihal bundan akdem hâlik-i merkūm Niko’nun ben dahi vârisiyim deyu muvâcehemde bin altmış yedi senesi Zilhiccesi’nin yirmi üçüncü gününde medîne-i mezbûrede Suğrâ Mahkemesi’nde nâibü’ş-şer‘ olan Mevlânâ Nuh Efendi huzûrunda hâlik-i merkūmun terekesine vaz‘-ı yed murâd edip taleb ve da‘vâ ettikden sonra mevlânâ-yı mezbûr huzûrunda vech-i muharrer üzere kendi verâsetini isbâtdan âciz olduğundan gayrı sagīrât-ı merkūmâtın vech-i meşrûh üzere verâsetlerini ikrâr ve i‘tirâf etmeğin nâib-i mezbûr ikrâr-ı mezkûrunu ba‘de’t-tahrîr yedime hüccet-i şer‘iyye verip mezbûr Mihal’i mu‘ârazadan men‘ etmişiken hâlâ yine da‘vâ sadedinde olup mu‘ârazadan hâlî değildir deyu târih-i mezbûr ile müverraha ve nâib-i mezbûrun imzâsıyla mümzât ve hatemiyle mahtûme ve mazmûnu min külli’l-vücûh takrîr-i meşrûhuna mutâbık hüccet-i şer‘iyye ibrâz edip alâ vechi’l-hasm feth ve kırâat ve istintâk olundukda mezbûr Mihal mazmûn-ı hüccet-i mezbûreyi mukırr u mu‘terif olup bir vechile verâsetini isbâta kādir olmamağın min ba‘d mu‘ârazadan men‘ olunup mâ-vaka‘a bi’t-taleb ketb olundu<br><br>Fi’l-yevmi’s-sâbi‘ min şehri Rebî‘i’l-âhir li-sene semân ve sittîn ve elf.<br><br>Şühûdü’l-hâl: Şahin Çavuş b. Ahmed el-mübâşir, İbrahim Bey el-emin, Abdurrahman Bey, el-Hâc Hüseyin el-cündi.</p>          <br><a title="Önceki sayfa" style="text-decoration:none" href="./ayrmetin.php?idno=40907"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40909"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b604"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o816"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>