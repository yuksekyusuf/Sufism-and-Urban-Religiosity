﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 553<br>Hüküm no: 760<br>Orijinal metin no: [86b-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kasım’ın yaptırdığı evin dehlizi ve şehnişini komşusu Ataullah’a zarar verdiğinden bu kısımların yıkılması</b><br><br>Keşf<br><br>Sâdır olan fermân-ı âlîlerine imtisâlen cânib-i şerî‘at-ı garrâdan irsâl olunan Keşif Nâibi Hıfzı el-Hâc Mehmed Efendi dâ‘îleri hâssa mimârlarından Hüseyin ve es-Seyyid Feyzullah halîfeler ile mahmmiye-i İstanbul’da Kasab İlyas mahallesinde vâki‘ mahall-i nizâ‘ın üzerine varıp huzûr-ı Müslimînde ba‘de akdi’l-meclis sâhib-i arzuhâl Ataullah meclis-i ma‘kūd-ı mezkûrda mahalle-i mezbûrede vâki‘ bir bâb mülk menzile mutasarrıf olup derûn-ı arzuhâlde mastûrü’l-ism câr-ı mülâsıkı Kasım muvâcehesinde işbu mu‘âyene olunan menzilini müceddeden binâsına şurû‘ ve tabaka-i ulyâsında ihdâs eylediği dehlizinden benim makarr-ı nisvân olan oda ve havluma nezâreti ve zarâr-ı fâhiş-i mübeyyeni olduğundan mâ‘adâ benim ile ammim Süleyman Efendi’ye mahsûs tarîk-i hâssımız üzerine bizlerin rızâsız mimâr-ı mezbûrân mesâhaları üzere tûlen sekiz zirâ‘ ve beş parmak ve arzen nısf zirâ‘ ulyâ ve vustâsına şehnişîn ihrâcına mübâşeret ve henüz itmâm dahi etmemekle mu‘âyene olunup ve dehliz-i merkūmun havâle-i şer‘iyyesin def‘ ve şehnişîn-i mezbûru kat‘ olunması matlûbumdur deyü ba‘de’d-da‘vâ ve’n-nazar fi’l-hakīka mezbûr Kasım’ın ihdâs eylediği dehlizinden nezâreti ve zarâr-ı mübeyyen-i fâhişi ve mârrü’z-zikr tarîk-i hâs-ı mezbûr üzerine şehnişîn-i mezbûr ihdâsı ikrârıyla lede’ş-şer‘ sâbit ve mütehakkık ve zâhir oldukdan sonra mezbûr Kasım’ın tarîk-i hâsda erbâbının rızâsız şehnişîn ihrâcı dahi meşrû‘ olmamağla ber-vech-i muharrer ihdâs eylediği şehnişînin kat‘ına ve dehliz-i merkūmdan olan havâle ve zarâr-ı şer‘îsin def‘ine mevlânâ-yı mezbûr mahallinde ba‘de’t-tenbîh ümenâ-i şer‘le meclis-i şer‘a gelip alâ-vukū‘ihi inhâ eylediği huzûr-ı âlîlerine i‘lâm olundu. Bâkī emr hazret-i veliyyü’l-emrindir.<br><br>Hurrire fî 5 min-şehri Rebî‘ülâhir sene 1153.</p>          <br><a title="Önceki sayfa" style="text-decoration:none" href="./ayrmetin.php?idno=6975"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6977"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b553"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o596"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>