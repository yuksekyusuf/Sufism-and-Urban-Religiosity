﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 339<br>Hüküm no: 332<br>Orijinal metin no: [41b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Ömer’in Meryem bt. Şaban’la iki sene önce evlendiği</b><br><br>Mahmiye-i İstanbul’da Sultan Selim Han Câmi‘-i şerîfi kurbünden sâkin işbu râfi‘u’l-kitâb Mustafa b. Ömer mahfil-i kazâda hamal tâifesinden Mehmed b. Ali nâm kimesne mahzarında üzerine da‘vâ ve takrîr-i kelâm edip işbu hâzıra bi’l-meclis olan Meryem bt. Şaban nâm hatun târih-i kitâbdan iki sene mukaddem dört yüz akçe mehr-i müeccel tesmiyesi ile tezevvüc edip zevce-i medhûlün-bihâm iken âhar diyâra gittiğimde mezkûr Mehmed mezbûre Meryemi târih-i kitâbdan altı ay mukaddem tezevvüc etmişdir suâl olunup kasr-ı yed etmek için mezbûra tenbîh olunmak matlûbumdur dedikde gıbbe’s-suâl mezbûr Mehmed cevâbında fi’l-vâki‘ târih-i mezbûrda mezbûre Meryem’i mehr-i müeccel-i ma‘lûm tesmiyesiyle tezevvüc ettiğini ikrâr lâkin müdde‘î-i mezbûr iki sene mukaddem mezbûre Meryem’i tezevvüc ettiğini inkâr edicek müdde‘î-i mezbûrdan müdde‘âsını mübeyyin beyyine taleb olundukda udûl-i Müslimînen olup mahmiye-i mezbûrede Fethiye İmâmı Mahmud Efendi b. Abdullah ve Kırkçeşme kurbünde sâkin Ali Bey b. Mazhar nâm kimesneler li-ecli’ş-şehâde mahfil-i kazâya hâzırân olup istişhâd olunduklarında fi’l-vâki‘ müdde‘î-i mezbûr Mustafa mezkûre Meryem’i târih-i kitâbdan iki sene mukaddem bizim huzûrumuzda dört yüz akçe mehr-i müeccel tesmiyesiyle tezevvüc edip mezbûre Meryem dahi nefsini tezvîc eyledi biz bu husûsa bu vech üzere şâhidleriz, şehâdet dahi ederiz deyü her biri edâ-i şehâdet-i şer‘iye eylediklerinde şehâdetleri makbûle olmağın mûcebiyle ba‘de’l-hükm mâ-vaka‘a bi’t-taleb ketb olundu.<br><br>Fi’l-yevmi’l-hâmis ve’l-işrîn min-Şa‘bâni’l-mu’azzam li-sene isnâ ve seb‘în ve elf.<br><br>Şuhûdü’l-hâl: Ahmed Efendi b. Hüseyin el-kādî, Veli b. Mahmud, Rasûl b. Rıdvan, Mehmed b. Ramazan, Hüseyin b. Ebûbekir.</p>          <br><a title="Önceki sayfa" style="text-decoration:none" href="./ayrmetin.php?idno=25218"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25220"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b339"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o1025"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>