﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 386<br>Hüküm no: 515<br>Orijinal metin no: [45a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Zenci asıllı Fatma’nın Hüseyin b. Abdullah’ın kendisini kölelikten azat ettiğini ispat etmesiyle hürriyetine kavuştuğu</b><br><br>Ma‘rûz<br><br>Medîne-i Üsküdar’da Hayreddin Çavuş mahallesinde sâkine olup rıkk-ı sâbıkını mu‘terife ve kıbel-i şer‘-i şerîfden ber-vech-i âtî da‘vâya me’zûne olan işbu orta boylu açık kaşlı Zenciyyetü’l-asl Müslimetü’l-mille Fatıma bt. Abdullah meclis-i şer‘-i şerîf-i enverde rakīk[a] olmak üzere kendiye vâzı‘ü’l-yed olan Hüseyin b. Abdullah nâm kimesne tarafından ber-vech-i âtî vekîl olduğu Ömer b. İbrahim ve Hasan b. Ahmed nâm kimesneler şehâdetleriyle sâbit olan Ahmed b. Abdullah nâm kimesne muvâcehesinde ben müvekkil-i mezbûr el-Hâc Hüseyin’in câriye-i memlûkesi iken târih-i i‘lâmdan altı ay mukaddem mahalle-i mezbûrede vâki‘ menzilinde beni cemî‘ mâlından tahrîr ve i‘tâk ve kayd-ı rıkdan halâs ve harâir-i asliyât zümresine ilhâk edip hattâ mahalle-i mezbûrede vâki‘ kahve dükkânı derûnunda huzûr-ı Müslimînde beni i‘tâk ettiğini dahi ikrâr ve işhâd etmiş iken müvekkil-i mezbûr bana rakīka olmak üzere vaz‘-ı yed eder suâl olunup kasr-ı yed birle sebîlim tahliye olunmak matlûbumdur deyü da‘vâ ve vekîl-i mezbûr cevâbında fi’l-hakīka müdde‘iye-i mezbûre Fatıma müvekkilim mezbûrun câriye-i memlûkesi olup müvekkilim mezbûr ancak fevtimden âzâd ol deyü müdebbere etmiş idi deyü ber-vech-i muharrer i‘tâkını inkâr etmeğin müdde‘iye-i mezbûre mevlâsı müvekkil-i mezbûrun ber-minvâl-i muharrer kendiyi i‘tâk ve harâir-i asliyât zümresine ilhâk eylediğini mahalle-i mezbûre ahâlisinden İbrahim b. Hasan ve Ali Efendi b. Ahmed ve el-Hâc Abdullah b. Ömer ve es-Seyyid Mustafa b. Osman nâm kimesneler şehâdetleriyle vech-i şer‘î üzere isbât etmesin mûcebiyle müdde‘iye-i mezbûre Fātıma’nın ıtkına ba‘de’l-hükm sebîli tahliye olunduğu bi’l-iltimâs huzûr-ı âlîlerine i‘lâm olundu<br><br>Fī 18 min-Ca sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53539"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53541"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b386"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1054"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>