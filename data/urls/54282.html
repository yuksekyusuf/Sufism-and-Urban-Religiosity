﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 758<br>Hüküm no: 1257<br>Orijinal metin no: [103b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yağ taciri Seyyid Halil Ağa’nın sattığı yağ bedelinden alacağı olduğu</b><br><br>Ma‘rûz<br><br>Mahrûse-i Galata’da sâkin yağ tüccârından es-Seyyid Halil Ağa b. Abdurrahman nâm kimesne medîne-i Üsküdar Bâb Mahkemesi’nde meclis-i şer‘-i hatîrde medîne-i mezbûrede sâkin çörekçi esnâfından Abdullah b. Mehmed nâm kimesne mahzarında mezbûr Abdullah târih-i i‘lâmdan iki sene mukaddem vezn ve fiyâtı beynimizde ma‘lûm revgan-ı sâde ve çerviş semeninden beş yüz yirmi sekiz buçuk guruş hakkımın târih-i merkūmda hesâbını görüp cihet-i merkūmeden meblağ-ı merkūm zimmetinde deyni olduğunu ikrâr dahi etmekle taleb ederim deyü ba‘de’d-da‘vâ ve’l-istintâk mezbûr Abdullah cevâbında fi’l-hakīka cihet-i merkūmeden beş yüz yirmi sekiz buçuk guruşun hîn-i şirâda hesâbı görüp müdde‘î-i mezbûra zimmetinde ol-mikdâr deyni olduğunu ikrâr ve i‘tirâfıyla sâbit olmağın mûcibiyle meblağ-ı merkūm beş yüz yirmi sekiz buçuk guruşu müdde‘î-i mezbûr es-Seyyid Halil Ağa’ya edâsıyla mezbûr Abdullah şer‘an ilzâm olunduğu bi’l-iltimâs huzûr-ı âlîlerine i‘lâm olundu.<br><br>Fî 21 min-Şevvâl sene 1206.</p>          <br><a title="Önceki sayfa" style="text-decoration:none" href="./ayrmetin.php?idno=54281"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54283"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b758"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o995"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>