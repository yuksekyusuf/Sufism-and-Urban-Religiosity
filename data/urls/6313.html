﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 140<br>Hüküm no: 97<br>Orijinal metin no: [14a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Odabaşı’ya ait olup Hüseyin Beşe’de bulunan bargirin sahibine verilmesi</b><br><br>İstihkāk-ı bargir<br><br>Dergâh-ı âlî -dâme mahfûfen bi’l-me‘âlî- yeniçerilerinin on dördüncü bölüğe mahsûs oda neferâtının nukūd-ı mevkūfesine bi’l-fi‘il mütevellî olan Ali Odabaşı b. Mehmed nâm kimesne meclis-i şer‘-i şerîf-i enverde canbaz tâifesinden Hüseyin Beşe b. Abdünnebi nâm kimesne mahzarında bi’t-tevliye üzerine da‘vâ ve takrîr-i kelâm edip işbu mu‘âyene olunan doru bargiri târîh-i kitâbdan beş ay mukaddem sefer avdetinde Silivri sahrâsında zâyi‘ etmiş idim hâlâ mezbûr Hüseyin Beşe’nin yedinde buldum, bi’t-tevliye istihkākan taleb ederim suâl olunsun dedikde gıbbe’s-suâl merkūm Hüseyin Beşe cevâbında zikr olunan bargiri bundan akdem gāib ani’l-meclis ismi ma‘lûmum olmayan Arnavud tâifesinden bir kimesneden yirmi yedi guruş bir rub‘ guruş semen-i medfû‘ ve makbûza iştirâ edip mülk-i müşterâsı olduğunu ikrâr mâ‘adâyı inkâr edicek müdde‘î-i mezbûr Ali Odabaşı’dan ber-minvâl-i muharrer müdde‘âsına mutâbık beyyine taleb olundukda udûl-ı ahrâr-ı ricâl-i Müslimînden olup yine Dergâh-ı âlî yeniçerileri odalarında sâkinler Mustafa Beşe b. Hüseyin ve diğer Mustafa Beşe b. Ahmed nâm kimesneler li-ecli’ş-şehâde meclis-i şer‘a hâzırân olup isre’l-istişhâd fi’l-hakīka işbu mu‘âyene olunan doru bargiri mütevellî-yi merkūm Ali Odabaşı b. Mehmed mütevellîsi olduğu dördüncü bölüğe mahsûs nukūd-ı mevkūfesiyle iştirâ edip târîh-i kitâbdan beş ay mukaddem sefer avdetinde Silivri sahrâsında zâyi‘ olmuşdur biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye ettikde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebince zikr olunan bargiri müdde‘î-i merkūm Ali Odabaşı’ya def‘ ve teslîme merkūm Hüseyin Beşe’ye tenbîh birle mâ-vaka‘a bi’t-taleb ketb olundu.<br><br>Fî 29 min-Zilhicceti’ş-şerîfe sene 1152.<br><br>Şuhûdü’l-hâl: Mehmed Efendi b. Hasan, Feyzullah Efendi b. Ebubekir, Mustafa b. Hasan, Mustafa b. Ahmed, Molla Hüseyin du‘âcı</p>          <br><a title="Önceki sayfa" style="text-decoration:none" href="./ayrmetin.php?idno=6312"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6314"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b140"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o669"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>