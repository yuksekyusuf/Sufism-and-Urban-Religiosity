﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 230<br>Hüküm no: 313<br>Orijinal metin no: [46b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hamza Beşe’nin emaneten verdiği parayı Polos’un iade etmesi gerektiği</b><br><br>İşbu râfi‘u’l-kitâb Hamza Beşe b. Ahmed nâm râcil meclis-i şer‘-i hatîr-i lâzımü’t-tevkīrde zimmî tâifesinden Serkis v. Palos muvâcehesinde üzerine da‘vâ ve takrîr-i kelâm edip mezbûr Serkis’e târîh-i kitâbdan üç sene mukaddem emânet vechi üzere yetmiş kıt‘a riyâlî guruş def‘ ve teslîm ol dahi kabz ve tesellüm eyleyip meblağ-ı mezbûru kendi mesârifine sarf ile istihlâk edip ikrâr dahi etmişdir. Hâlâ suâl olunup alıverilmesi matlûbumdur dedikde gıbbe’s-suâl mezbûr Serkis cevâbında müdde‘î-i mezbûr Hamza Beşe’nin bana emânet verip istihlâk ettiğim ancak elli guruşdur deyü yirmi guruşunu inkâr edicek müdde‘î-i mezbûr Hamza Beşe’den da‘vâsına muvâfık beyyine taleb olundukda udûl-i Müslimîn’den <<olup>> Ömer Beşe b. Mustafa ve Mustafa b. Hüseyin nâm kimesne li-ecli’ş-şehâde meclis-i şer‘a hâzırân olup isre’l-istişhâd fi’l-hakīka mezbûr Serkis bizim huzûrumuzda <<mezbûr Serkis>> müdde‘î-i mezbûr Hamza Beşe bana emânet tarîki ile yetmiş riyâlî guruş vaz‘ ve teslîm eyledi, ben dahi zikrolunan yetmiş guruşu tesellüm edip kendi mesârifime sarf ve istihlâk [ettiğini] bizim huzûrumuzda ikrâr u i‘tirâf eyledi, biz bu husûsa şâhidleriz şehâdet dahi ederiz deyü herbiri edâ-yı şehâdet-i şer‘iyye ettiklerinde ba‘de ri‘âyeti’l-şerâiti’l-kabûl hayyiz-i kabûle vusûl bulmağın mûcebince hüküm-birle mâ-vaka‘a bi’t-taleb ketb olundu.<br><br>Fi’r-râbi‘ ve’l-ışrîn min-Cumâdelûlâ li-sene erba‘a ve sittin ve elf.<br><br>Şuhûdü’l-hâl: İbrahim b. Davud, Hüseyin b. Mehmed, Mehmed Çelebi b. Hüseyin, Muharrem b. Ali, Mustafa b. Mehmed kapıcı.</p>          <br><a title="Önceki sayfa" style="text-decoration:none" href="./ayrmetin.php?idno=495"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=497"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b230"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o396"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>