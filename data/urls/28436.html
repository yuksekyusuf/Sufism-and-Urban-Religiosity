﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 89<br>Hüküm no: 20<br>Orijinal metin no: [6b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kadızade Seyyid Mehmed Ağa b. Mehmed Efendi’nin varislerinin köle Mehmed b. Abdullah’ın terekesinin kendilerineteslim edilmesi iddiasıyla İbrahim Çelebi b. Nuh’a açtıkları davanın reddedildiği</b><br><br>Mahmiye-i İstanbul’da İshak Paşa mahallesi ahâlîsinden iken bundan akdem vefât [eden] Kadızâde es-Seyyid Mehmed Ağa b. Mehmed Efendi b. Abdurrahman’ın sulbî sagīr oğulları Abdullah ve Salih’in vâlideleri ve tesviye-i emrlerine kıbel-i şer‘den mansûbe vasîleri olan Fâtıma bt. Rıdvan nâm hatun meclis-i şer‘-i şerîf-i enverde mahmiye-i mezbûrda Mi‘mâr Ayas mahallesinde sâkin iken bundan akdem vefât eden Mehmed b. Abdullah’ın vech-i âtî üzere bi’l-vesâye terekesine vâzı‘u’l-yed olan işbu râfi‘u’l-kitâb İbrahim Çelebi b. Nuh mahzarında bi’l-vesâye üzerine da‘vâ ve takrîr-i kelâm edip mezbûr Mehmed Çelebi sagīrân-ı mezbûrânın babaları müteveffâ-yı mezbûrun abd-i memlûku olduğu hâlde sagīrân-ı mezbûrânın babalarından sonra vefât etmekle verâseti sagīrân-ı mezbûrân ile zevcesi Ayşe nâm hatuna münhasıra iken mezbûr İbrahim Çelebi müteveffâ-yı sânî mezbûr Mehmed’in terekesini kabz edip sagīrân-ı mezbûrânın hisselerini teslîmden imtinâ‘ eder suâl olunup alıverilmesi bi’l-vesâye matlûbumdur dedikde gıbbe’s-suâl mezbûr İbrahim Çelebi cevâbında fi’l-vâki‘ müteveffâ-yı mezbûr Mehmed sagīrân-ı mezbûrânın babaları müteveffâ-yı evvel-i mezbûrun abd-i memlûku olup lâkin müteveffâ-yı mezbûr es-Seyyid Mehmed Ağa hayatında mezbûr Mehmed’i tedebbür-i mutlak ile müdebber edip fevt oldukda sülüs mâlı dahi müsâ‘id olmağla mezbûr Mehmed Ağa bilâ-lüzûm-ı si‘âye hür olup hatta mezbûr Mehmed hayatında yedimde olan hüccet nâtıka olduğu üzere bin doksan altı senesi Zilhicce’si evâsıtında Mora’da ordu kadısı olan Yahya Kâmî Efendi huzûrunda ber-vech-i muharrer hürriyetini mezbûr es-Seyyid Mehmed Ağa’nın vasîyy-i muhtârı olan Mustafa Efendi b. Ahmed muvâcehesinde da‘vâ ve müdde‘âsını hüccet-i şer‘iye nâtıka olduğu üzere udûl-i Müslimînden Mehmed Çelebi b. Hasan ve diğer Mehmed b. Abdullah şehâdetleriyle isbât edip mûmâ-ileyh Yahya Kâmî Efendi dahi ba‘de’t-ta‘dîl ve’t-tezkiye şehâdetlerini kabûl ve sülüs mâlı dahi müsâ‘id olmağla mûcebiyle mezbûr Mehmed’in bilâ-lüzûm-ı si‘âye hürriyetine hükm ve yedine hüccet dahi verdikden sonra mezbûr Mehmed fevt olup verâseti zevcesi mezbûre Ayşe ile mezbûrenin batnında olan hamle münhasıra olup ve ben haml-i mezkûra kıbel-i şer‘den vasî nasb olunmağla terekesine bi’l-vesâye vaz‘-ı yed ederim deyü mazmûnu takrîr-i meşrûhuna muvâfık ve târih-i mezkûr ile müverraha ve kadı-i mûmâ-ileyhin imzâ ve hatmini hâviye hüccet ibrâz edip müdde‘iye-i merkūme muvâcehesinde kırâet ve istintâk olundukda müdde‘iye-i merkūme mazmûn-ı hüccet-i mezkûreyi inkâr edicek mezbûr İbrahim Çelebi’den mazmûn-ı hüccet-i merkūmeyi mübeyyene beyyine taleb olundukda sâbıkā Müsâhib Mustafa Paşa merhûmun imâmı ve hâlâ Üsküdar’da Vâlide Câmi‘-i şerîfi’nde imâm olup zeyl-i hüccet-i mezkûrda ismi mastûr olan Abdülmümin Efendi b. Mehmed ve Süleymâniye rûznâmçecisi Mustafa Efendi menzilinde sâkin Abdullah Çelebi b. Bali nâm kimesneler li-ecli’ş-şehâde meclis-i şer‘a hâzırân olup isre’l-istişhâd ve fi’l-hakīka müteveffâ-yı mezbûr Mehmed b. Abdullah hayatında müteveffâ-yı evvel mezkûr es-Seyyid Mehmed Ağa b. Mehmed Efendi b. Abdurrahman hayatında mülkü olduğum hâlde beni tedebbür-i mutlak ile müdebber edip fevt oldukda sülüs mâlı dahi müsâ‘id olmağla bilâ-lüzûm si‘âyeten hür olmuşumdur deyü hüccet-i mezkûre nâtıka olduğu üzere bin doksan altı senesi Zilhicce’si evâsıtında Mora’da ordu kadısı olan mûmâ-ileyh Yahya Kâmî Efendi huzûrunda mezbûr es-Seyyid Mehmed Ağa’nın vasîsi mezbûr Mustafa Efendi b. Ahmed muvâcehesinde da‘vâ ve müdde‘âsını mezbûrân Mehmed Çelebi b. Hasan ve diğer Mehmed b. Ahmed şehâdetleriyle bizim huzûrumuzda isbât edip mûmâ-ileyh Yahya Kâmî Efendi dahi ba‘de’t-ta‘dîl ve’t-tezkiye şehâdetlerini kabûl ve sülüs mâlı dahi müsâ‘id olmağla bilâ-lüzûm si‘âyeten merkūm Mehmed’in hürriyetine bizim huzûrumuzda hükmedip yedine işbu imzâ ve hatmi hâviye hücceti vermişidi biz mazmûn-ı hüccet-i mezkûreye bu vech üzere şâhidleriz şehâdet dahi ederiz deyü herbiri edâ-i şehâdet-i şer‘iye eylediklerinde ba‘de’t-ta‘dîl ve’t-tezkiye şehâdetleri makbûle [7a] olmağın mûcebiyle müdde‘iye-i merkūma bî-vech mu‘ârazadan men‘ birle mâ vaka‘a bi’t-taleb ketb olundu.<br><br>Fi’l-yevmi’s-sânî ve’l-ışrîn min-Cumâdelâhire li-sene seb‘a ve mie ve elf.<br><br>Şuhûdü’l-hâl: Abdurrahman Efendi b. Mehmed, Mehmed Çavuş b. ( ), Mehmed Efendi b. Fazlı Hatîb-i Sultân Ahmed, İbrahim Ağa sâbıkā Çavuşbaşı.</p>          <br><a title="Önceki sayfa" style="text-decoration:none" href="./ayrmetin.php?idno=28435"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28437"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b089"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o909"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>