﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 484<br>Hüküm no: 410<br>Orijinal metin no: [92a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hamide Hatun’un vasiyetini yerine getirmek üzere kocası Abdi b. Yusuf’u vasi tayin ettiği</b><br><br>Husûs-ı âti’z-zikrin mahâllinde ketb ü tahrîri için bi’t-taleb savb-ı şer‘-i enverden Mevlânâ es-Seyyid Mahmud Efendi irsâl olunup ol dahi mahmiye-i İstanbul’da Bâyezid-i Cedîd mahâllesinde sâkin Yorganî el-Hâc Abdi b. Yusuf’un menziline varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde mezbûr el-Hâc Abdi’nin zevce-i menkûhası olup zâtı mahâlle-i mezbûrede sâkin Hüseyin Çelebi b. Mustafa ve Mustafa Çelebi b. Yusuf ta‘rîfleriyle mu‘arrefe olan Hamide Hatun bt. Mustafa meclis-i ma‘kūd-ı mezkûrda bâ‘isü’l-kitâb mezbûr el-Hâc Abdi mahzarında bi-tav‘ihâ ikrâr ve takrîr-i kelâm edip hâlâ ben alîle olup bi-emrillâhi te‘âlâ vefât eylediğimde cemî‘ terekem ahz u kabz olundukdan sonra sülüs-i mâlımdan kırk guruş ıskāt-ı salâtım için fukarâya tasadduk oluna ve tedbîr-i mutlak ile müdebbere eylediğim Bektaş’a yetmiş beş guruş ve Timurhan ve Nazike ve Tevekkül nâm hatunlardan her birine beşer guruş ve vilâyet-i Anadolu’da Mudanya kasabasında sâkin Mehmed Bey b. İbrahim nâm kimesneye yüz guruş verile ve yine sülüs-i mâlımdan beş yüz guruş vasiyy-i muhtârım re’yiyle kendi muhtârı ve menâsik-i hacc-ı şerîfe âlim bir mütedeyyin kimesneye verilip ol dahi benim için hacc-ı şerîf eyleye ve bâkī kalan terekemden zevcim merkūm nısf hissesini ba‘de’l-kabz nısf-ı âharı zât-ı rahm cihetinden vâriselerim olup mahâlle-i mezbûrede sâkineler Rukıye ve Hadîce ve Âişe benât-ı el-merkūm Pîrîzâde Ahmed Efendi beynlerinde iktisâm oluna deyü vasiyet edip tenfîzine zevcim mezbûr el-Hâc Abdi’yi vasiyy-i muhtâr nasb u ta‘yîn eyledim dedikde ol dahi ber-vech-i muharrer vesâyet-i mezbûreyi kabûl ve merâsimini edâya ta‘ahhüd ve iltizâm eylediğini mevlânâ-yı mezbûr mahâllinde tahrîr ve ma‘an mürsel Ahmed Çelebi [b.] İsmail ve Mehmed b. Abdullah ile meclis-i şer‘a gelip alâ-vuku‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fî-gurreti Şa‘bân sene 1143.<br><br>Şuhûdü’l-hâl: Habib Efendi b. İbrahim el-İmam, Osman Efendi el-Müezzin, Molla İbrahim b. ( ) el-Kayyım, Abdi Çelebi b. el-Hâc Mehmed, es-Seyyid Mustafa Çelebi b. Ahmed, Hüseyin Çelebi b. Süleyman, es-Seyyid İshak Çelebi b. Ahmed, es-Seyyid Mehmed Çelebi b. Ahmed, Mustafa Çelebi b. Yusuf</p>          <br><a title="Önceki sayfa" style="text-decoration:none" href="./ayrmetin.php?idno=38214"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38216"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b484"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o516"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>