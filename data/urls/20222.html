﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 65 Numaralı Sicil (H. 1051 - 1053 / M. 1641 - 1644)<br>cilt: 39,&nbsp;sayfa: 50<br>Hüküm no: 18<br>Orijinal metin no: [6b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Hatice Hâtun’un babasından intikal eden miras evdeki hissesini Belkıs Hâtun bt. Abdullah’tan alması</b><br><br>Mahmiye-i Galata mahallâtından Şehsuvar mahallesinde sâkin iken vefât eden merhûm el-Hâc Mustafa b. Süleyman’ın verâseti sulbiye kızı Hatice Hâtun’a ve zevce-i metrûkesi Belkıs Hâtun bt. Abdullah ve ammisi oğlu Abdünnebi b. Nesimi’ye münhasıra oldukdan sonra merkūme Hatice Hâtun meclis-i şer‘de müteveffâ-yı mezbûrun terekesine vâzı‘atü’l-yed olan zevce-i metrûkesi merkūme Belkıs Hâtun mahzarında ikrâr ve i‘tirâf edip müteveffâ-yı mezbûr babam el-Hâc Mustafa’nın mahalle-i mezbûrede vâki‘ bir tarafı cidâr-ı hısna ve bir tarafı el-Hâc Yusuf mülküne ve bir tarafı el-Hâc Perviz mülküne ve taraf-ı âharı tarîk-i âm ile mahdûd olan mülk menzilinin nısf-ı mu‘ayyen-i ma‘lûmu bi hasebi’l-irsi’ş-şer‘î bana intikāl edip mülk-i mezbûrun cânib-i garbîsinden bir bâb fevkānî ve iki bâb tahtânî büyût ve bir sofayı ve nısf bi’r-i mâî ve önünde olan arsa-i hâliyesi ile mülk-i mezkûra vâzı‘atü’l-yed olan merkūme Belkıs Hâtun bana teslîm edip ben dahi mülk-i mezkûrdan hisse-i şer‘iyyemi alıp kabz eyledim dedikde işbu hurûf merkūme Belkıs Hâtun talebi ile ketb olundu. Tahrîren fi’l-yevmi’s-sânî ve’l-ışrîn min şehri Rebî‘ilâhir li sene ihdâ ve hamsîn ve elf min hicretin men lehü’l-izzü ve’ş-şeref.<br><br><br>Şuhûdü’l-hâl: Mehmed Efendi b. Ali el-İmâm, Ali Efendi b. Hamza el-İmâm, el-Hâc Ali b. Kasım, Mehmed b. Mustafa, Mustafa b. Abdülkādir, Ali Beşe b. Abdullah, Ali b. Receb ve gayruhüm mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=20221"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20223"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt065&bsm=glt065b050"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt065&bsm=glt065o441"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>