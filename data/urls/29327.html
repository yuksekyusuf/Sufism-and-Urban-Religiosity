﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 92<br>Hüküm no: 36<br>Orijinal metin no: [15-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdi Yazıcı isimli bakkal gediğinin Kasımpaşa’da vefat eden Bakkal İbrahim’in varisleri adına kaydedilmesi</b><br><br>Kasımpaşa’da bakkāl dükkân gediği<br><br>Ma‘rûz,<br><br>Mahmiye-i Galata’ya muzâfe Kasımpaşa’da vâki‘ Câmi‘-i kebîr mahâllesinde sâkin iken bundan akdem vefât eden el-Hâc İbrahim b. Halil’in hasran vârislerinden zevce-i menkûhası olup arzuhâl eden evlâd-ı sıgārı Yakub ve Hafize’nin vasîleri mu‘arrefetü’z-zât Ümmügülsüm bt. İbrahim meclis-i şer‘-i enverde Galata ve Kasımpaşa bakkālları umûrunu idâre eden İstanbul Pazarbaşısı vekîli Ömer Çelebi ile Kasımpaşa bakkāllarından Yorgi ve Dimitri ve Anorna ve Yani muvâcehelerinde zevcim mezbûr câmi‘-i mezkûr kurbünde yirmi beş seneden beri bakkāl iken fevt oldukda sâkin olduğu dükkânını işbu hâzır bi’l-meclis Hüseyin nâm kimesne icâr ve icâresiyle ta‘ayyüş ederken bu esnâda mezbûrdan dükkân-ı merkūm için bakkāllar nizâmına dâhil olmayıp ve Başmuhâsebe’de dahi kaydı olmayıp bilâ-gedik olmağla bakkāl metâ‘ı bey‘ etdirmeziz deyü müstecir-i merkūmun kâr ü kisbine mümâna‘at etdiklerinde, ol dahi fesh-i icâre etmekle ben işbu sagīrler ile bî-ma‘âş kaldım deyü iddi‘â etdikde fi’l-vâki‘ mezbûrûnun yedlerinde olan Başmuhâsebe’den muhrec Galata ve Kasımpaşa bakkālları nizâmı defterinde dükkân-ı merkūmun kaydı olmayıp ve yine mezbûrûnun yedlerinde altmış beş senesinde verilen i‘lâmda dahi dükkân-ı merkūmun kaydı olmamağla müteveffâ-yı mezbûr bakkāla mahsûs metâ‘ı bey‘den men‘ olunduğu mastûr bulundukdan sonra mezbûr Ümmügülsüm’ün istirhâmıyla defter-i mezkûrda münderic Câmi‘-i kebîr mahâllesi kurbünde İbrahim Paşa dükkânında Abdi Yazıcı nâmıyla olan gedik tâife-i mezbûrûnun beynlerinde mahlûl olmağla verese-i mezbûrûnun bi-kadri’l-hısas üzerlerine kayd ve defterlerine şerh verilip fî-mâ-ba‘d zikr olunan dükkânda verese-i mezbûrenin müstecirleri mezbûr Hüseyin’in bakkāl metâ‘ı bey‘ine dahl ü ta‘arruz etmemek üzere ta‘ahhüd etmeleriyle minvâl-i meşrûh üzere Başmuhâsebe’de olan kayd-ı mezkûre dahi şerh verilmek bâbında merhameten fermân-ı âlîleri sudûrunu istid‘â eyledikleri iltimâslarıyla huzûr-ı âlîlerine i‘lâm olundu.<br><br>Fî 27 B sene [11]79</p>          <br><a title="Önceki sayfa" style="text-decoration:none" href="./ayrmetin.php?idno=29326"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29328"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b092"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o638"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>