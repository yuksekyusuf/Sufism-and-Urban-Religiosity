﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 153<br>Hüküm no: 132<br>Orijinal metin no: [18a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Davud b. Ahmed’in, karısı Sâdıka bt. Abdullah’tan satın aldığı ev ve eşyalarını geri vermesi gerektiği</b><br><br>Ma‘rûz<br><br>İslâmbol’da Çerağī Hamza Mahallesi’nde sâkine mu‘arrefetü’z-zât alile Sâdıka bt. Abdullah nâm hatun meclis-i şer‘-i münîrde zevci Kayseriyeli es-Seyyid el-Hâc Davud b. Ahmed mahzarında mahalle-i mezbûrede Sivâsî Tekyesi havlusu ittisâlinde arsası tekye-i mezkûre vakfına senevî yüz yirmi akçe mukāta‘alu ve üzerinde olan bi’l-cümle ebniyesi mülküm olmağla ebniye-i mezkûre ile arsası merhûme Hümâ Hatun vakfına senevî<< yüz yirmi atçe mukāta‘lu>> altmış akçe mukāta‘alu olan Cebecibaşı Mahallesi’nde vâki‘ bir bâb menzilin binâsını ve malımdan bâ-defter-i müfredât eşyâ-i ma‘lûmemi ölünce bana bakmak şartıyla zevcim mezbûr es-Seyyid el-Hâc Davud’a iki bin guruşa bey‘ ve temlîk ve teslîm ve semeni mütâlebesinden zimmetini ibrâ ve iskāt eylediğimden sonra merkūm es-Seyyid el-Hâc Davud tekye-i mezkûre ittisâlinde olan menzilin ebniyesini tekye-i mezbûre vakfının mütevellîsi es-Seyyid eş-Şeyh Abdülhâlık Efendi’ye ve Cebecibaşı Mahallesinde olan menzilin ebniyesini Mustafa nâm kimesne bey‘ ve teslîm eylediğinden sonra mârru’z--zikr Sivâsî Tekyesi ittisâlinde olan menzili mütevellî-i mûmâ-ileyhden kendisi vakfiyet üzere istîcâr etmişdi el-hâletü hâzihi şart-ı mezkûr ile olan bey‘in fesâdına binâen menzil-i mezkûr ile eşyâ-i muharrere-i mezkûreyi taleb ederim deyü mütevellî-i mûmâ-ileyh tarafından sâbitü’l-vekâle vekîli olan el-Hâc Mehmed Efendi b. Feyzullah hâzır olduğu hâlde da‘vâ ve müdde‘âmı şâhidîn-i mu‘âddilîn şehâdetleriyle ba‘de’l-isbât merkūm <<es-Seyyid el-Hâc Mehmed Efendi b. Feyzullah hâzır olduğu hâlde da‘vâ ve müdde‘âmı>> es-Seyyid el-Hâc Davud dahi kaziyye minvâl-i muharrer üzere olunduğunu tasdîk ve eşyâ-i mezkûreden iki fener ve bir semmur ve bir kâkım kürk ve bir sincab kürk ve iki anteriden mâ‘adâ sâir eşyâları bana teslîm ben dahi kabz etmişdim el-hâletü hâzihi yedinde olan üç kürk ve iki anteri ve iki fener ile mahalle-i mezbûrede olan menzili bana teslîm etmemekle teslîmine tenbîh olunmak matlûbumdur deyü da‘vâ ettikde merkūm es-Seyyid el-Hâc Davud dahi cevâbında müdde‘iye-i mezbûrenin ber-vech-i muharrer müdde‘âsını ikrâr u i‘tirâf etmekle mûcebince eşyâ-i muharrere-i mezkûre ile tekye-i mezkûre civârında olan menzilden keff-i yed ve müdde‘iye-i mezbûre Sâdıka Hatun’a teslîme merkūm es-Seyyid el-Hâc Davud’a tenbîh olunduğu İslâmbol Mahkemesi’nden huzûr-ı âlîlerine i‘lâm olundu.<br><br>Fî-15 Ramazan sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30885"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30887"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b153"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o645"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>