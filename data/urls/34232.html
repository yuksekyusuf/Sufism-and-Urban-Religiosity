﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 94<br>Hüküm no: 54<br>Orijinal metin no: [10a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Üsküdar’da ekmekçi fırını gedik hisselerinin satışı</b><br><br>Ekmekçi fırını Üsküdar’da<br><br>Medîne-i Üsküdar’da vâki‘ habbâzân esnâfından Haçador ve Kiragos veledey Kigork nâm zimmîler taraflarından husûs-ı âti’l-beyânda ikrâr ve takrîre vekîlleri olduğu esnâf-ı mezkûre nizâm ustalarından Filibos v. Agop ve Agop v. Kazer nâm zimmîler şehâdetleriyle sâbit olan nizâm ustalarından Haçador v. Agop nâm zimmî meclis-i şer‘-i hatîrde esnâf-ı mezkûreden işbu hâmilü’r-rakīm Ağik v. Bogos nâm zimmî muvâcehesinde bi’l-vekâle ikrâr-ı tâm ve takrîr-i kelâm edip müvekkillerim mersûmân Haçador ve Kiragos zimmîler medîne-i mezkûrede Rum Mehmed Paşa mahallesinde kâin her biri ma‘lûmü’l-hudûd ve’l-müştemilât Çatalfırın denmekle şehîr bir bâb ekmekçi fırını ve ona merbût değirmen derûnlarında mevcûde beyne’l-esnâf gedik ta‘bîr olunur eşyâ ve âlât-ı lâzıme-i ma‘lûmenin yirmi sekiz sehm i‘tibârıyla yedi sehmi Ohan ve yedi sehmi Karabet zimmîlerin ve dokuz sehmi mesfûr Ağik zimmînin ve ikişer buçuk sehmden beş sehmi bizim yedimizde ale’l-iştirâk mülkümüz olmağla biz gedik-i mezkûrdan akd-i âti’z-zikrin sudûruna değin ber-minvâl-i muharrer mâlikler olduğumuz beş sehm hisse-i mezkûremizi tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile bâ-izn-i şürekâ mersûm Ağik zimmîye beş bin guruşa bey‘ ü temlîk ve vech-i lâyıkı üzere teslîm eylediğimizde ol dahi ber-minvâl-i muharrer iştirâ ve temellük ve tesellüm ve kabz ve kabûl eylediğinden sonra semen-i mezkûr beş bin guruşu bize tamâmen def‘ ü teslîm ve biz dahi yedinden bi’t-tamâm ve’l-kemâl ahz u kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt eyledik fî-mâ ba‘d gedik-i mezkûrda olan hisse-i mezkûremizde bizim aslâ ve kat‘â alâka ve medhalimiz kalmamışdır dediler dedikde gıbbe[‘t-tasdîki’ş-şer‘î mâ vaka‘a bi’t-taleb ketb olundu]<br><br>Fî 19 Şevvâl sene 1246<br><br>Şuhûdü’l-hâl: Kethüdâ Mehmed İzzet Efendi, Salıcı Abdülgani Ağa, Molla Kadri, Kethüdâ-i muhzırân İsmail Ağa, Odacı Molla Hüseyin ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=34231"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34233"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b094"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o554"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>