﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 551<br>Hüküm no: 580<br>Orijinal metin no: [85a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Meleknazire bt. Bali’nin Şeyh Ferhad mahallesindeki arsasını haksız yere zaptettiği iddiasıyla İsayi v. Marat aleyhine açtığı davada haksız olduğu</b><br><br>Mahmiye-i İstanbul’da Şeyh Ferhad mahallesinden olup bundan akdem Acem diyârında ticaret üzere iken hâlik olan Bâli v. Koca Baron nâm Ermeni’nin verâseti zevce-i metrûkesi Meryem ile sulbiye kebîre kızı Meleknazire nâm Ermeniyelere münhasıra olduğu şer‘an mütehakkık oldukdan sonra mezbûre Meleknazire mahfil-i kazâda mahalle-i mezbûrede sâkine iken bundan akdem hâlik olan Meleki bt. Şehri nâm Ermeniyenin sadrî kebîr oğlu ve bi’l-inhisâr verâseti olup zikri âtî arsaya mülk-i mevrûsu olmak üzere vâzı‘u’l-yed olan işbu hâmilü’s-sifr İsayi v. Marat nâm Ermeni muvâcehesinde üzerine takrîr-i da‘vâ edip mahalle-i mezbûrede vâki‘ üç tarafı mezbûr İsayi mülküne ve bir tarafdan mülk-i mevrûsum olup bundan akdem Şehamye nâm Ermeniye bey‘ eylediğim menzile müntehî tûlen altı zirâ‘ ve arzan bir başı üç zirâ‘ ve bir başı on sekiz parmak arsa mûrisim hâlik-i mezbûr Bâli’nin ile’l-helâk mülkü olup ba‘de helâkihî bi-hasebi’l-irsi’ş-şer‘î sekiz sehm i‘tibâr olunmağla bir sehmi mezbûre Meryem’e ve yedi sehmi bana isâbet ve intikāl etmişiken mezbûr İsayi arsa-i mezbûreyi bi-gayrı hakkın zabt edip vaz‘-ı yed eder suâl olunup hisse-i meşrûham olan yedi sehimden kasr edip bana teslîme tenbîh olunmak matlûbumdur dedikde gıbbe’s-suâl mezbûr İsayi cevâbında fi’l-vâki‘ arsa-i mezbûre hâlik-i mezbûrun mülkü olup lâkin kırk iki senesi evâhirinde arsa-i mezbûreyi on kıt‘a riyâlî guruşa semen-i makbûza vâlidem hâlike-i mezbûre Meleki’ye hayatında bâtten bey‘ ve teslîm edip mezbûre Meleki dahi iştirâ ve tesellüm ve mürd oldukda irsen bana intikāl eylemişdir hatta hâlik-i mezbûr Bâli hâl-i hayatında ve kemâl-i akl [ve] sıhhatinde arsa-i mezbûreye muttasıl olan menzilinin duvarını müceddeden binâ ederken arsa-i mezbûreyi vech-i muharrer üzere vâlideme on riyâlî guruş semen-i makbûza bâtten bey‘ ve teslîm eylediğini alâ re’si’l-işhâd ikrâr edip vâlidem mezbûre dahi hayatda olmakla tasdîk eylemişdir ol vechile arsa-i mezbûreye mülk-i mevrûsum olmak üzere vaz‘-ı yed ederin deyu def‘le mukābile edicek gıbbe’l-istintâk ve’l-inkâr mezbûr İsayi’den def‘-i mezbûrunu mübeyyine beyyine taleb olundukda kıbel-i şerî‘at-i mergūbeden üzerine varılıp şühûddan istimâ‘ olunmağı iltimâs ettiklerinde şühûdu mahallinde istimâ‘a me’zûnen irsâl olunan Mevlânâ Şeyhzâde Mustafa Efendi b. Şeyh Mehmed arsa-i mezbûre üzerine varıp zeyl-i sahîfede isimleri mastûr olan Müslimîn huzûrunda akd-i meclis-i şer‘-i şerîf eyledikde mahalle-i mezbûre sükkânından Kuyumcu Bahtiyar v. Dolot ve Nacar v. David nâm Ermeniler li-ecli’ş-şehâde meclis-i ma‘kūd-ı mezbûra hâzırân olup herbiri münkire-i mezbûre Meleknazire muvâcehesinde şehâdet edip fi’l-vâki‘ işbu müdde‘iye-i mezbûre Meleknazire’nin babası hâlik-i mezbûr kemâl-i akl [ve] sıhhatinde işbu duvarı müceddeden binâ ederken işbu arsa on guruş semen-i makbûza mezbûr İsayi’nin vâlidesi olan Melek[i] bt. Şehri’ye bey‘ ve teslîm edip ol dahi iştirâ ve tesellüm eyledi deyu huzûrumuzda ikrâr ve bizi işhâd edip mezbûre Meleki dahi hayatda olmakla ikrâr-ı mezbûru tasdîk eyledi ol vechile arsa-i mezbûre işbu İsayi’nin mülk-i mevrûsu olduğuna şâhidleriz şehâdet dahi ederiz dediklerinde vâki‘ hâli mevlânâ-yı mezbûr şâhidân-ı mezbûrân [ile] zeyl-i sahîfede isimleri muharrer olan Müslimîn ile tezkiye eyledikden sonra ba‘de’t-tahrîr ma‘an ba‘s olan Ahmed Çelebi ile meclis-i şer‘a gelip haber verdiklerinde şâhidân-ı mezbûrânın şehâdetleri makbûle olmağın mûcebince ba‘de’l-hükm mâ-vaka‘a.<br><br>Fî 23 min-Zilhicce sene [10]67.<br><br>Şühûdü’l-hâl: Durmuş Halîfe el-müezzin, Abdülkadir attâr, Siyami b. Mehmed, Sefer Bey attâr, Mustafa Beşe b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=40858"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40860"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b551"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o828"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>