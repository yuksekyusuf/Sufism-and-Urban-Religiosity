﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 83<br>Hüküm no: 29<br>Orijinal metin no: [12-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çarhcı esnafının cezveci esnafına müdahalelerinin meni</b><br><br>Mukābele şüd<br><br>Çarhcı esnâfına dâir verilen i‘lâm<br><br>Ma‘rûz<br><br>İstanbul’da Süleymaniye Câmi‘-i şerîfi kurbünde Düğmeci Çarşısı’nda vâki‘ sarı tenekeden cezve ve ibrik ve evânî-i sâire i‘mâl eder esnâfdan ashâb-ı arzuhâl Aci Kirkor v. Karabet ve Manuk v. Artin ve Asador v. Kirkor ve Agop v. Asador ve Haçador v. Serope ve Abraham v. Asador ve Nişan v. Bedros ve Ağya v. Kirkor nâm zimmîler şifâhen sâdır olan fermân-ı âlîlerine imtisâlen Çarşamba günü huzûr-ı hazret-i Fetvâ-penâhî’de ma‘kūd meclis-i şer‘-i hatîrde bakırcı esnâfına mülhak İstanbul’da Çakmakçılar kurbünde Hân-ı Kebîr tahtında vâki‘ yirmi sekiz bâb dükkânda kırk aded gedik i‘tibâr olunan çarhcı esnâfından derûn-ı arzuhâlde isimleri mezkûr İsmail b. Muhsin ve Mustafa b. Mehmed ve İbrahim b. Osman ve Hasan b. diğer Osman ve diğer Mustafa b. Halil ve Abdülhalim b. İsmail ve Mehmed b. Ali ve Ahmed b. Ahmed ve Ömer b. Muhsin ve diğer Abdülhalim b. Mehmed ve Ârif b. Mustafa ve diğer Mehmed b. Ali ve Osman b. Ahmed nâm kimesneler ile Agop v. Kasbar ve Hazarus v. Bogos ve Asador v. Artin ve Yorgi v. Hıristo ve Yasef v. Yorgi ve Lefter v. diğer Yorgi ve Kostanti v. Levandari ve Yani v. Andon ve başka Yani v. Lazari nâm zimmîler muvâcehelerinde bakırcı esnâfının kethudâları Ahmed Ağa b. Ahmed ve yiğitbaşıları Ahmed b. Hüseyin hâzır oldukları [13] hâlde ancak bizim sarı tenekeden i‘mâl ettiğimiz cezve ve ibrik ve evânî-i sâireyi biz kadîmden beri dükkânlarımızda kendimiz harc edegelir iken çarhcı esnâfı merkūmûn bu esnâda çarhcılık bize mahsûs fîmâ-ba‘d sizin i‘mâl eylediğiniz edevâtı ücret ile biz harc ettirdik deyü kadîme mugāyir bî-vech müdâhale eder olmalarıyla suâl olunup ber-minvâl-i muharrer vâki‘ olan müdâhaleleri men‘ ü def‘ olunmak murâdımızdır deyü da‘vâ eylediklerinde onlar dahi cevâblarında yedimizde olup bin yüz doksan beş senesi Zilka‘detü’ş-şerîfesinin on altıncı günü târihiyle müverrah bâlâsı mübârek hatt-ı hümâyûn ve tuğrâ-yı garrâ ile müveşşah bir kıt‘a emr-i âlî mantûkunca Akdeniz ve Karadeniz boğazları dâhillerinde vâki‘ bakırcı esnâfının nühâsdan i‘mâl ettikleri evânînin çarhlanmış ve bize tashîh kılınmış olmağla zikr olunan cezveci esnâfı ve sarı tenekeden i‘mâl eyledikleri cezve ve ibrik ve edevât-ı sâirelerini bu âna değin ağardıp ve çarh edegelmiş ise de bundan sonra bize çarh ettirmek üzere esnâf-ı merkūma tenbîh olunmak murâdımızdır demeleri mantûk-ı münîf-i emr-i âlî-i mezkûrun mugāyiri ve esnâf-ı mezbûreyn beynlerinde cârî amel-i kadîmin muhâlifi olmağla şer‘an ve kānûnen şâyân-ı iltifât olmamağla mûcebince mârrü’z-zikr çarhcı esnâfının zikrleri sebkat eden cezveci esnâfına ber-minvâl-i meşrûh vâki‘ olan müdâhaleleri men‘ olunmak iktizâ eylediği İstanbul Mahkemesi’nden huzûr-ı [âlîlerine i‘lâm olundu]<br><br>Fî 22 Receb sene [12]57</p>          <br><a title="Önceki sayfa" style="text-decoration:none" href="./ayrmetin.php?idno=34681"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34683"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b083"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o645"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>