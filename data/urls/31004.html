﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 233<br>Hüküm no: 250<br>Orijinal metin no: [33b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul’a Akdeniz’den palamut getirip satan esnafın taahhüdü</b><br><br>Palamut ta‘ahhüdü<br><br>Ma‘rûz<br><br>Âsitâne-i aliyyede vâki‘ Palamutçu tâifesinin kethüdâları es-Seyyid Mustafa ve ihtiyârlarından el-Hâc Ali ve Mustafa ve el-Hâc Osman ve diğer Osman ve İshak ve âhar Hacı Osman ve Molla Mehmed ve Hasan ve el-Hâc Mehmed ve Hüseyin ve es-Seyyid Ali vesâirleri meclis-i şer‘-i münîrde Yedikule’de vâki‘ debbâğ esnâfının ahi babaları el-Hâc Ahmed Ağa ve kethüdâları Halil Ağa ve ihtiyârlarından sâbık Kethüdâ Süleyman Ağa ve el-Hâc Lütfullah ve Süleyman Ağa ve Mustafa Ağa ve Mehmed Ağa ve Küçük Molla Halil ve es-Seyyid el-Hâc Ömer Efendi ve diğer Mustafa ve Yiğitbaşı İsmail ve medîne-i Eyüb’de vâki‘ debbâğ esnâfının ahi babaları el-Hâc Hüseyin ve Kethüdâ Mehmed Ağa ve Ebûbekir ve es-Seyyid Hâfız Süleyman ve Yiğitbaşı Süleyman ve Kasımpaşa’da vâki‘ debbâğ esnâfının ahi babaları Ahmed Efendi ve el-Hâc Ali ve Kethüdâ el-Hâc Veliyüddin ve el-Hâc Mehmed ve medîne-i Üsküdar’da vâki‘ debbâğ esnâfının ahi babaları Abdullah Ağa ve kethüdâ Mustafa Ağa ve İbrahim Efendi ve es-Seyyid el-Hâc Ahmed ve Ali Efendi ve Mehmed Efendi ve el-Hâc Abbas ve el-Hâc Ali ve es-Seyyid Yakub ve Tophane’de vâki‘ debbâğ esnâfının kethüdâları Mehmed Ağa ve Sarı Ahmed Ağa ve es-Seyyid Ali Usta ve Mehmed odabaşı nâm kimesneler muvâcehelerinde Bahr-i sefîd cânibinden Âsitâne-i aliyyeye kâfi ve vâfî palamud celbine mukaddemâ biz müte‘ahhid olduğumuza binâen husûs-ı mezkûrda dâmen-i der-meyân-ı gayret-birle getirdiğimiz palamudu esnâf-ı mezkûre iştirâ ve beynlerinde hisselerine göre tevzî‘ ve taksîm eylediklerinden sonra semenlerinden zimmetlerinde müctemî‘ olan mebâliğ bilâ-cevr u ezâ bizlere edâ lâzıme-i hâlden iken edâda ta‘allül etmeleriyle mebâliğ-i mezkûreyi bizlere edâ ve bundan böyle dahi iştirâ edecekleri palamud nakden edâ etmedikleri sûretde bizler dahi palamud celbinde usret çekip muzâyakaya dûçâr olacağı bedîdâr olmağın nakid akçe ile bey‘ ederiz deyip bu vechile beynimizde münâza‘a vâkı‘a olmuşdu el-hâletü hâzihi esnâf-ı merkūmun mukaddemâ iştirâ eyledikleri palamud semenlerini ceste ceste tamamen edâ ve bundan böyle dahi iştirâ edecekleri palamud semenini dahi vakt-i bey‘den dokuz gün tamamında bize edâ ve teslîm edip eğer edâda kusur ederler ise palamud mütâlebesiyle bizden teşekkî ve muâhaze etmemek üzere her biri ta‘ahhüd ve bu vechile beynimiz ıslâh ve tevfîk-birle kat‘-ı nizâ‘ eyledik deyü takrîrlerini esnâf-ı merkūmûn tasdîk eyledikleri İslâmbol Mahkemesi’nden huzûr-ı âlîlerine i‘lâm olundu.<br><br>Fî-5 min-Zilhicce sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=31003"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31005"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b233"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o629"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>