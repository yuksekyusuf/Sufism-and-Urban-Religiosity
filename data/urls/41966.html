﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 428<br>Hüküm no: 436<br>Orijinal metin no: [105b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bayburtlu Yakub’un babasına ait zeameti hakkında Mustafa Ağa ile davası</b><br><br>Zü‘amâdan vilâyet-i Anadolu’da Erzurum sancağında Bayburd nâhiyesi ahâlîsinden Yakub b. Süleyman nâm kimesne mahmiye-i İstanbul’da meclis-i şer‘-i hatîrde hâlâ sadrıâzam-ı efham hazretlerinin enderûn ağalarından Zurnezân Mustafa Ağa b. Hüseyin tarafından husûs-ı âti’l-beyana vekîl olduğu İsmail Ağa b. Bâlî ve Ali Bey b. Abdullah nâm kimesneler şehâdetleriyle şer‘an vekâleti sâbit olan bâ‘isü’l-kitâb Mustafa Efendi b. Ahmed nâm kimesne mahzarında ikrâr ve takrîr-i kelâm edip nâhiye-i mezbûrda vâki‘ Hart ve gayriden yirmi üç bin akçe ze‘âmete berat-ı âlişan ile babam müteveffâ-yı mezbûr Süleyman’ın üzerinde iken bi-emrillâhi te‘âlâ babam mezbûr Süleyman fevt oldukda mahlûlünden müvekkil-i mezbûr Mustafa Ağa’ya beş bin akçe terakkī ile tevcîh olunup yedine berat-ı âlişan ihsân olundukdan sonra ben gelip babam müteveffâ-yı mezbûrun mahlûlünden Dîvân-ı âlî’ye arzuhâl eylediğimde merhameten ze‘âmet-i mezkûre terakkīsi ile babam müteveffâ-yı mezbûr mahlûlünden ve müvekkil-i mezbûr ref‘inden bana tevcîh ve inâyet olunup yedime berat-ı âlişân ihsân olunmağla bi’t-terâzî müvekkil-i mezbûr Mustafa Ağa dahi yedinde olan berat-ı âlişânı bana verip ben dahi teberru‘an malımdan iki yüz guruş müvekkil-i mezbûr Mustafa Ağa’ya def‘ ü teslîm ol dahi yedimden ahz u kabz edip husûs-ı mezbûra müte‘allıka âmme-i da‘vâdan her birimiz âharın zimmetini ibrâ-i âmm-ı kātı‘ü’n-nizâ‘la ibrâ ve iskāt eyledik fîmâ-ba‘d birbirimiz ile meblağ-ı mezbûra ve husûsu-ı mezbûra ve sâire müte‘allıka aslâ da‘vâ ve nizâ‘ ve husûmetimiz kalmadı dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ aşere min-Cemâziyelâhir li-sene sitte aşere ve mi’e ve elf.<br><br>Şuhûdü’l-hâl: el-Hâc Ali Ağa b. Abdullah silahdâr, Hüseyin Ağa b. Abdullah, Ali Ağa kapucı, İsmail Ağa b. Nasır?, Ali Bey b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=41965"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41967"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b428"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o587"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>