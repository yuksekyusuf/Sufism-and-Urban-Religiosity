﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 58<br>Hüküm no: 9<br>Orijinal metin no: [2a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadice bt. Osman’ın es-Seyyid Ali b. Hasan’dan anlaşarak boşandığı (muhâlaa)</b><br><br>Mahrûse-i Galata’da Alacamescid mahallesinde sâkine Hadice bt. Osman b. Osman b. İslâm nâm hâtun tarafından zikri âtî hul‘ ve ibrâyı ikrâra vekîl olduğu zât-ı mezbûreyi ma‘rifet-i şer‘iyye ile ârifân Ali Çelebi b. Abdullah ve Hüseyin Çelebi b. Hasan nâm kimesneler şehâdetleriyle şer‘an sâbit olan Ali Efendi b. Mehmed nâm kimesne meclis-i şer‘de müvekkile-i mezbûre Hadice Hâtun’un zevc-i muhâlı‘ı işbu râfi‘u’l-kitâb es-Seyyid Ali b. Hasan nâm kimesne mahzarında bi’l-vekâle ikrâr ve takrîr-i kelâm edip müvekkile-i mezbûrenin zevci mezbûr es-Seyyid Ali ile beynlerinde adem-i hüsn-i mu‘âşeretden nâşî hul‘a tâlibe ve râgıbe olduğu ecilden zimmetinde mütekarrır ve ma‘kūdün-aleyh olan iki def‘ada dört bin sekiz yüz akçe mehr-i müeccelinin altı yüz akçesini müvekkile-i mezbûre Hadice Hâtun’a def‘ u teslîm edip ol dahi ba‘de’l-ahz mâ‘adâsı olan dört bin iki yüz akçesinden fâriğa olup nafaka-i iddet ve me’ûnet-i süknâsı kendi üzerine olmak üzere zevci mezbûr es-Seyyid Ali ile muhâla‘a-i sahîha-i şer‘iyye ile hul‘ olduğunda mezbûr es-Seyyid Ali dahi ber-vech-i muharrer hul‘-i mezbûru kabûl eyledikden sonra hukūk-ı zevciyyete vesâire müte‘allika âmme-i da‘vâdan her biri âharın zimmetini ibrâ ve ıskāt eylediler dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâbi‘ aşer min-Cemâziyelâhir sene 1137.<br><br>Şuhûdü’l-hâl: es-Seyyid Veli b. es-Seyyid Hasan, Halil Çelebi b. Mustafa, Molla İbrahim el-mukayyid, İbrahim b. Mustafa, Mustafa b. Receb, Ali Çelebi b. Ahmed, Mehmed b. Ahmed </p>          <br><a title="Önceki sayfa" style="text-decoration:none" href="./ayrmetin.php?idno=21747"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21749"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b058"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o480"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>