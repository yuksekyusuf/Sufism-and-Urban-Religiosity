﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 139<br>Hüküm no: 95<br>Orijinal metin no: [14a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İran asıllı köleler ferman ile azat edildiğinden, Hatice’nin de azat edilmesi</b><br><br>İkrâr-ı Acem<br><br>Sâbıkā rıkkıyetini mu‘terife ve ber-vech-i âtî kıbel-i şer‘den da‘vâya me’zûne olan uzun boylu, kara kaşlı, kara gözlü, Acemiyyetü’l-asl Müslimetü’n-neseb bâ‘isetü hâzihi’l-vesîka Kanuşer nâm-ı diğer Hadîce meclis-i şer‘-i hatîr-ı lâzımü’t-tevkīrde kendüye rakīkası olmak üzere vaz‘-ı yed eden Rukiye bt. Mustafa b. Abdurrahman nâm hatunun babası ve tarafından zikri âtî husûsa vekîl olduğu ber-nehc-i şer‘î sâbit olan mezbûr Mustafa muvâcehesinde üzerine da‘vâ ve takrîr-i kelâm edip ben vilâyet-i İran’da medîne-i Nahcivan mahallâtından Han Hamamı mahallesi ahâlîsinden Acemiyyü’l-asl Müslimü’n-neseb Mehmed b. Mustafa’nın firâşından hâsıla ve zevce-i menkûhası Safiye bt. Abdullah’dan mütevellide olup bâ-fermân-ı âlî sebîlleri tahliye olunan Müslimetü’n-neseb Acem cinsinden iken müvekkile-i mezbûre bana rakīkası olmak zu‘muyla vaz‘-ı yed eder suâl olunup sebîlim tahliye birle müvekkile-i mezbûrenin kasr-ı yedine tenbîh olunmak murâdımdır dedikde gıbbe’s-suâl vekîl-i mezbûr Mustafa cevâbında fi’l-vâki‘ mevsûfe-i mezbûre Kanuşer nâm-ı diğer Hadîce vech-i muharrer üzere bâ-fermân-ı âlî sebîlleri tahliye olunan Müslimetü’n-neseb Acem cinsinden olduğunu bi’l-vekâle ikrâr ve i‘tirâf etmeğin alâ-mûcebi i‘tirâfihî mevsûfe-i mezbûrenin ber-mûceb-i fermân-ı âlî sebîli tahliye birle mâ-vaka‘a bi’t-taleb ketb olundu.<br><br>Fî-gurreti Muharremi’l-harâm sene 1153.<br><br>Şuhûdü’l-hâl: Mehmed Çelebi b. Abdullah, Hüseyin Çelebi b. Hacı Mehmed, Ahmed Çelebi b. Şa‘bân, Ali Çelebi b. Abdullah</p>          <br><a title="Önceki sayfa" style="text-decoration:none" href="./ayrmetin.php?idno=6310"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6312"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b139"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o669"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>