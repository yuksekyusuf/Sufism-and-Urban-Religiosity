﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 245<br>Hüküm no: 184<br>Orijinal metin no: [38a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed b. Ahmed’in, Tavuk Hanı’ndaki dükkânında kahvecilik dışında başka bir iş yapmasına müsaade edildiği</b><br><br>Tavuk Hânı derûnunda kahve dükkânını âhar dükkân yapmağa ta‘ahhüd<br><br>Ma‘rûz<br><br>Hâcegân-ı Dîvân-ı hümâyûndan Lütfullah Efendi kāyınvâlidesi Âişe bt. Süleyman nâm hatun tarafından husûs-ı âtîde vekîl olduğu zâtını ârifân Osman Ağa b. Abdullah ve es-Seyyid Abdi Ağa b. es-Seyyid Mustafa nâm kimesneler şehâdetleriyle sâbit olan Eyüb’de Şah Sultân Câmi‘-i şerîfi imâmı Hâfız Hüseyin Efendi b. Hasan Çarşamba günü Arz Odası’nda huzûr-ı lâmi‘u’n-nûr-ı düstûrânelerinde bi’l-ma‘iyye istimâ‘a me’mûr Haremeyn-i şerîfeyn müfettişi Emin Beyefendi-zâde fazîletlü Abdülkadir Beyefendi hazır olduğu hâlde akd olunan meclis-i şer‘-i münîrde derûn-ı arzuhâlde ismi mezkûr es-Seyyid Mehmed b. Ahmed muvâcehesinde cennet-mekân firdevs-âşiyân merhûm ve mağfiret-nişân Şehzâde Sultân Mehmed -tâbe serâhu- Hazretleri Vakfı’nın mütevellîsi Ahmed Şemseddin Efendi b. Süleyman tarafından mürsel kâtib-i vakf Mehmed Said Efendi b. Hasan hazır olduğu hâlde hâmiş-i arzuhâlde mastûr defter-i vakfdan muhrec derkenâr nâtık olduğu üzre vakf-ı müşârün-ileyh müstagallâtından İstanbul’da müşârün-ileyhin imâret-i âmireleri [38b] karşısında kâin Tavuk Hânı demekle meşhûr müvekkilem mezbûrenin mutasarrıfe olduğu bir kıt‘a hân derûnunda vâki‘ bir bâb kahve dükkânında mezbûr es-Seyyid Mehmed müste’ciren sâkin iken bundan akdemce bâ-fermân-ı âlî mecmû‘-ı kahve dükkânları sedd ü bend olunup müvekkilem mezbûre dahi fesh-i akd-i icâre etmekle ol vechile mezbûr es-Seyyid Mehmed’in alâkası kalmamış iken derûnunda kalemde mukayyed olmayarak hevâî kahveci gediğim vardır deyü müdâhaleden hâlî olmamağla suâl olunup dükkân-ı mezkûrdan kasr-ı yedine tenbîh olunmak matlûbumdur deyü bi’l-vekâle da‘vâ ettikde ol dahi cevâbında zikrolunan kahve gediği taraf-ı vakıfdan verilen işbu sened ile vakıf olmak üzre bana îcâr olunmuşdu dedikde mezbûr es-Seyyid Mehmed’e taraf-ı vakıfdan verilen sened mûcibince dükkân-ı mezkûr gediği olmak üzre memnû‘ olan kahve dükkânı olmayarak âhar dükkân yaptırıp derûnunda sâkin olması husûsuna mümâna‘at olunmamak bâbında şifâhen sâdır olan fermân-ı cihân-mutâ‘ları vekîl-i merkūm Hüseyin Efendi’ye tefhîm olunduğu İstanbul Mahkemesi’nden huzûr.<br><br>Fî 19 Ca sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33610"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33612"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b245"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o583"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>