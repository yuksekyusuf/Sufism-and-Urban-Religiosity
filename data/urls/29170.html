﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 24 Numaralı Sicil (H. 1138-1151/M.1726-1738)<br>cilt: 21,&nbsp;sayfa: 280<br>Hüküm no: 192<br>Orijinal metin no: [59a-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Yedikule dışındaki debbağların ahîbabalığına el-Hâc Abdullah b. Mustafa’nın tayini</b><br><br>Ma‘rûz-ı dâ‘î-i devletleridir ki Mahmiye-i İstanbul hısnı ebvâbından Yedikule hâricinde vâki‘ debbâğ tâifesinin ahîbabaları olan imâm el-Hâc Musa b. el-Hâc Mehmed kendi hâlinde olmayıp kadîmden ilâ hâze’l-ân fusûl-i erba‘ada verilen narh-ı cârîden adem-i itâ‘ati ve tebdîl ve tağyîri ve celebkeşân tâifesinin zararları ve sâir tezvîrât ve fesâdlariyçün dârü’n-nedve ittihâz eylediği menzilinde dâimâ akd-i meclis-i şer‘ ve habâset edip envâ‘-ı tezvîrât ve fesâd ve habâset etmekle icmâ‘ ve ittifâk ve dâimâ ibâdullâhı ızrâr kasdındadır deyû mevsûkun-bih ustaları teşekkî ve tâife-i mezbûrenin ihtiyârlarından olup cümlenin mu‘temedi ve muhtârı olan Yeni usta oğlu demekle ma‘rûf el-Hâc Abdullah b. Mustafa zikr olunan ahîbabalığın uhdesinden gelmeğe kādir ve her vechile mahall ü müstahık olduğunu ihbâr etmeleriyle, mezbûr imâm el-Hâc Musa zikr olunan ahîbabalıkdan azl ve ref‘ olunmağın, mezbûr el-Hâc Musa fîmâ ba‘d tâife-i mezbûrenin umûruna karışmamak üzre talâk-ı selâseye şart ve ta‘lîk ve ber vech-i muharrer hüccet-i şer‘iyye ketb ve tâife-i mezbûre yedlerine verildikden sonra tâife-i mezbûreye mezbûr el-Hâc Abdullah ber vech-i muharrer ahîbaba nasb ve ta‘yîn olunup mûcebince mezbûr el-Hâc Musa’nın ref‘inden mezbûr el-Hâc Abdullah yedine berât-ı şerîf-i âlîşân sadaka ve ihsân buyurulmak recâsında oldukları huzûr-ı âlîlerine i‘lâm olundu. Bâkī fermân men lehü’l-emrindir. Fî 24 min Saferi’l-hayr sene [1]139.</p>          <br><a title="Önceki sayfa" style="text-decoration:none" href="./ayrmetin.php?idno=29169"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29171"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist024&bsm=ist024b280"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist024&bsm=ist024o578"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>