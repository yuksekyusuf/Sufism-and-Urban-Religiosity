﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 72<br>Hüküm no: 34<br>Orijinal metin no: [5b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Siyavuş b. Abdullah’ın borcunu ödemesi</b><br><br>[Sipâh-ı] zafer-pe[nâh zümresinden] bâ‘isü’l-kitâb (…) Mehmed mahfil-i şer‘de [Siyavuş b.] Abdullah mahzarında üzerine [takrîr-i kelâm] edip bundan akdem işbu hâzır fi’l-meclis mezkûr Siyavuş’un mevlâsı ve mu‘tıkı Abdi [b.] Mahmud nâm kimesne zimmetinde cihet-i karzdan altmış bin akçe ve emti‘a-i ma‘lûme bahâsından on bin akçe cem‘an yetmiş bin akçe hakkım olup mezkûr Abdi’nin dahi at[î]kı merkūm Siyavuş zimmetinde cihet-i karzdan yüz kırk bin fıddî akçe hakkı olup meblağ-ı mezbûrun yetmiş bin akçesini havâle-i sahîha-i tâmme ile bana havâle edip ben dahi (…) etdikden sonra bi’d-defe‘ât yirmi altı bin akçesini mersûm Siyavuş yedinden alıp kabz edip kırk dört bin akçe hakkım kaldıkda meblağ-ı mezkûru bin otuz iki senesi şehri Rebî‘ülevveli’nin gurresinden (…) ma‘lûme tamâmına varınca her dört ayda altı bin akçe vermek üzere taksît etmiş idim, ba‘de’t-taksît târih-i (…) gelince on altı ayda taksît-i mesfûr mûcebince zimmetine edâsı lâzım olan yirmi dört bin akçenin yedi bin üç yüz doksan akçesini aldım, mâ‘adâsı olan on altı bin altı yüz on akçesini dahi taleb ederim deyü cemî‘-i kelimât-ı meşrûhasına mutâbıka ve nehc-i muharrer üzere i‘tirâf ve taksît-i mezkûru nâtıka hüccet-i şer‘iyye ibrâz eyledikde gıbbe’s-suâl merkūm Siyavuş husûs-ı mezkûrun cümlesine i‘tirâf ile cevâb vericek edâsına tenbîh olunup mâ vaka‘a bi’t-taleb ketb olundu.<br><br>Tahrîren fi’l-yevmi’l-hâmis ve’l-ışrîn min-Cumâdelâhire li-seneti selâse ve selâsîn ve elf.<br><br>Şuhûdü’l-hâl: Hüseyin Bey b. Abdullah el-cündî, Şaban Bey b. Abdullah el-cündî, Mustafa Bey b. Mehmed el-Bevvâb, Rıdvan Beşe b. Abdullah er-râcil, Mehmed Bey b. el-cündî, Sinan Beşe b. Abdullah el-mübâşir ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=39325"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39327"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b072"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o432"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>