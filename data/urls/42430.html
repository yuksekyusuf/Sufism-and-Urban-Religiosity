﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 279<br>Hüküm no: 324<br>Orijinal metin no: [63b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Efendi’nin vefat eden kardeşi Molla İbrahim’in verasetinden dolayı kardeşleri aleyhindeki menzil davasında haksız olduğu</b><br><br>Ma‘rûz,<br><br>Kasımpaşa’da Kulaksız mahallesinde sâkin iken bundan akdem vefât eden Molla İbrahim b. Yusuf b. Abdullah’ın usûbet-i nesebiye cihetinden li-ebeveyn karındaşı ve hasran vârisi sâhib-i arzuhâl Mehmed Efendi mahfil-i şer‘iyyâtda li-ebeveyn karındaşları olan Feyzullah ve Mustafa ve Mehmed nâm kimesneler mahzarlarında hasran vârisi olduğum li-ebeveyn karındaşım müteveffâ-yı mezbûr Molla İbrahim’in mahalle-i mezbûrede vâki‘ bir tarafdan el-Hâc Ahmed veresesi mülkleri ve bir tarafdan ba‘zan Mehmed Çelebi ve ba‘zan Ali Beşe mülkleri ve bir tarafdan İsmihan Hatun menzili ve bir tarafdan tarîk-i hâs ile mahdûd mülk menzili ile yine Kasımpaşa’da mahalle-i mezbûrede vâki‘ bir tarafdan mezbûrûn Feyzullah ve Mustafa ve Mehmed menzilleri ve bir tarafdan Mehmed Beşe menzili ve bir tarafdan selhhâne ve bir tarafdan tarîk-i hâs ile mahdûd cem‘an iki bâb mülk menzillerini mezbûrûn Feyzullah ve Mustafa ve Mehmed bi-gayr-ı hakkın müstakıllen zabt etmeleriyle bana mevrûs olmağın kasr-ı yedlerine tenbîh olunmak matlûbumdur deyü da‘vâ ve mezbûrûn Feyzullah ve Mustafa ve Mehmed cevâblarında menzileyn-i mezkûreyn müteveffâ-yı mezbûr Molla İbrahim hayatında işbu yedimizde olan iki kıt‘a mübâya‘a hüccetleri nâtıka olduğu üzere bizim üçümüze ale’l-iştirâki’s-seviy beş yüz seksen guruşa bâtten ve sahîhan bey‘ ve semenleri olan meblağ-ı mezkûr beş yüz seksen guruşu bizlerden ahz ve bizde aslâ hakkı olmadığını ikrâr dahi etmiş idi deyü müdde‘î-i mezbûrun ber-minvâl-i muharrer müdde‘âsını her biri ba‘de’d-def‘ ve’l-inkâr dâfi‘ûn-ı mezbûrûn Feyzullah ve Mustafa ve Mehmed ber-minvâl-i muharrer def‘lerini mahalle-i mezbûre müezzini Ömer Efendi b. Mehmed ve es-Seyyid Derviş Hüseyin Ağa b. Mustafa ve Ali Beşe b. Hüseyin nâm üç nefer kimesneler şehâdetleriyle muvâcehesinde vech-i şer‘î üzere ba‘de’l-isbât ve’t-tezkiye şehâdetleri makbûle olmağın mûcebiyle müdde‘î-i mezbûr Mehmed Efendi husûs-ı mezkûr için mezbûrûn Feyzullah ve Mustafa ve Mehmed’e bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 13 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42429"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42431"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b279"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o552"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>