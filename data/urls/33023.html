﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 158<br>Hüküm no: 125<br>Orijinal metin no: [29b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Ağa b. Mehmed Sadık’ın habbaz fırını ve değirmenini İplikçizade Hacı Ahmed Ağa b. Süleyman’a sattığı</b><br><br>Kasaba-i Hasköy’de iki bâb değirmen<br><br>Mahmiye-i İstanbul’da vâki‘ Kapan-ı dakīk tüccârından Sadık Ağazâde Ali Ağa b. Mehmed Sadık nâm kimesne meclis-i şer‘-i hatîr-i lâzımü’t-tevkīrde yine kapan-ı merkūm tüccârından işbu bâ‘isü’l-kitâb İplikçizâde el-Hâc Ahmed Ağa b. el-Hâc Süleyman nâm kimesne mahzarında ikrâr-ı tam ve takrîr-i kelâm edip Havâss-ı Refî‘a kazâsına muzâfe kasaba-i Hasköy’de Kızılminâre mahallesinde kâin ma‘lûmü’l-hudûd bir bâb habbâz fırını ve ona merbût ittisâlinde vâki‘ sekiz horos bir bâb habbâz değirmeni derûnunda mevcûde beyne’l-esnâf gedik ta‘bîr olunur otuz iki re’s bârgir ve sâir âlât-ı lâzıme-i ma‘lûmeden sekiz re’s bârgir ve onlara isâbet eden sâir âlât-ı lâzıme-i ma‘lûme vâlidem müteveffât Âişe Hatun bt. Halil veresesinin ve mâ‘adâ yirmi dört re’s bârgir ve onlara isâbet eden sâir âlât-ı lâzıme-i ma‘lûme benim ve yine değirmen-i merkūm ittisâlinde kâin ma‘lûmü’l-hudûd üç horos bir bâb uncu değirmeni derûnunda mevcûde beyne’l-esnâf gedik ta‘bîr olunur on iki re’s bârgir ve sâir âlât-ı lâzıme-i ma‘lûmeden dört re’s bârgir ve onlara isâbet eden sâir âlât-ı lâzıme-i ma‘lûme yine vâlidem müteveffât-i mezbûre veresesinin ve mâ‘adâsı sekiz re’s bârgir ve onlara isâbet eden sâir âlât-ı lâzıme-i ma‘lûme benim yedimde mâlım ve mülküm olmağın akd-i âti’z-zikrin sudûruna değin zikr olunan habbâz değirmeni âlât-ı lâzıme-i ma‘lûmesinden ber-i‘tibâr-ı merkūm yedimde mâlım olan yirmi dört re’s bârgirden sekiz re’s bârgir ve onlara isâbet eden sâir âlât-ı lâzıme-i ma‘lûmeyi dahi bey‘ içün yedimde ibkā etmemle mâ‘adâsı olan on altı re’s bârgir sâlifü’l-beyân uncu değirmeni âlât-ı lâzıme-i ma‘lûmesinden kezâlik mülküm olan sekiz re’s bârgirden iki re’s bârgir ve onlara isâbet eden sâir âlât-ı lâzıme-i ma‘lûmeyi yine âhara bey‘ içün yedimde ibkā edip mâ‘adâsı olan altı re’s bârgir ki cem‘an iki bâb değirmenden yirmi iki re’s bârgir ve onlara isâbet eden sâir âlât-ı lâzıme-i ma‘lûmeyi tarafeynden îcâb ve kabûlü hâvî şurût-ı müfsideden ârî bey‘-i bât-ı sahîh-i şer‘î ve safka-i vâhide ile yirmi yedi bin beş yüz guruşa merkūm İplikçizâde el-Hâc Ahmed Ağa’ya bey‘ ve temlik ve vech-i lâyıkı üzere teslîm eylediğimde ol dahi ber-vech-i muharrer yedimden iştirâ ve temellük ve tesellüm ve kabz ü kabûl edip semenleri olan meblağ-ı merkūm yirmi yedi bin beş yüz guruşun yedi bin beş yüz guruşunu bundan akdem iştirâ ve kabz eylediğim zehâir semeninden cânib-i mîrîye zimmetinde deynim olan meblağ-ı ma‘lûmü’l-mikdâr mahsûben kabzına memûra emrimle edâ ve teslîm etmekle mâ‘adâsı olan yirmi bin guruşu dahi bana def‘ ve teslîm ben dahi yedinden tamamen ahz ve kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı [30a] sahîh-i şer‘î ile ibrâ ve iskāt dahi etmemizle fîmâ-ba‘d zikr olunan iki bâb değirmenden cem‘an yirmi iki re’s bârgir onlara isâbet eden sâir âlât-ı lâzıme-i ma‘lûmede benim kat‘a alâka ve medhalim kalmayup merkūm İplikçizâde el-Hâc Ahmed Ağa’nın mâl-ı müşterâsı ve hakk-ı sırfı olmuşdur dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 10 Ra sene [1]238.<br><br>Şühûdü’l-hâl: Ekmekçiler Kethudâsı Mehmed Efendi b. Ali, Uncular Kethudâsı el-Hâc Mehmed Ağa b. el-Hâc İbrahim, Kebecizâde es-Seyyid el-Hâc Mehmed Ârif Ağa b. es-Seyyid el-Hâc İsmail, es-Seyyid el-Hâc Veliyüddin Ağa b. Ali, Kırımîzâde es-Seyyid el-Hâc Musa Ağa b. el-Hâc İsmail, es-Seyyid Mustafa Ağa b. el-Hâc es-Seyyid Mehmed Emin, Hatîbzâde es-Seyyid el-Hâc Hasan Ağa b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=33022"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33024"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b158"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o446"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>