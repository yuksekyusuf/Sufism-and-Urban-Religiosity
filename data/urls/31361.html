﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 515<br>Hüküm no: 607<br>Orijinal metin no: [91a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tütüncü Artin v. Mesrob’un, İmamoğlu Salih b. Veliyüddin ile bedel-i sulh karşılığında anlaştığı</b><br><br>560 guruş murâbaha da‘vâsından 250 guruşa sulh<br><br>Ma‘rûz<br><br>Derun-ı arzuhâlde merkūmü’l-ism Tütüncü Artin v. Mesrob nâm zimmî meclis-i şer‘-i hatîrde sâhib-i arzuhâl habbâz tâifesinden İmâmoğlu Salih b. Veliyüddin muvâcehesinde mezbûr Salih zimmetinde bâ-temessük cihet-i karzdan üç yüz yirmi guruşdan bâkī üç yüz iki guruş alacak hakkım olmağla meblağ-ı bâkī-i mezbûru merkūm Salih’den taleb ve da‘vâ eylediğimde ol dahi cevâbında meblağ-ı merkūmun yüz doksan guruşu karz mâ‘adâsı bilâ-devr ribâ olduğundan gayrı murâbaha nâmıyla sana ceste ceste malımdan beş yüz altmış guruş verdim deyü benden istirdâd da‘vâsına tasaddî ve ol vechile beynimizde ba‘de vukū‘ı’l-münâza‘a bâ-vesâtet-ı muslihîn ben da‘vâ-yı mezkûremden merkūm Salih ile bi’t-tav‘ ve’r-rızâ iki yüz elli guruşa ba‘de akdi’l-musâlahati ve’l-kabûl bedel-i sulh-i mezkûrdan mâ‘adâ üç yüz iki guruşa varınca ziyâdesi olan elli iki guruşa ol dahi benden tasaddî eylediği murâbaha istirdâdına müte‘allika âmme-i de‘avîden her birimiz âharın zimmetini şürût-ı müfside ve uhûd-ı mübtileden âri ve cebr ve kerhden hâli ibrâ-i âmm-ı sahîh-i şer‘î ile kabûlü hâvi ibrâ ve iskāt eylediğimizden sonra sâlifü’l-beyân ibrâdan istisnâ olunan bedel-i sulh-ı merkūm iki yüz elli guruşun yüz guruşunu târih-i i‘lâm günü mezbûr Salih’den iştirâ ve kabz eylediğim bir re’s doru bârgir semeni olan yüz guruşa bi’t-terâzi takās ve mahsûb ile istîfâ etmemle bâkīsi olan yüz elli guruşu dahi târih-i i‘lâmdan sekiz ay tamamına değin ceste ceste bana edâ ve îfâ etmek üzere istimhâl etmekle ben dahi rızâmla medyûnum mezbûru vech-i meşrûh üzere imhâl ve te’cîl eyledim deyü zimmî-i mersûmun bi’l-cümle takrîr-i meşrûhunu mezbûr Salih tasdîk eylediği İstanbul mahkemesinde tescîl ve huzûr-ı âlîlerine i‘lâm olundu.<br><br>Fî-18 min Za sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31360"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31362"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b515"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o572"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>