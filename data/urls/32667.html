﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 137 Numaralı Sicil (H.1236-1238 / M 1821-1822)<br>cilt: 86,&nbsp;sayfa: 264<br>Hüküm no: 241<br>Orijinal metin no: [47a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Küçük Yani v. Yaşto ile ortağı Hüseyin Ağa b. Hasan’ın zeytinyağı semeninde sulh oldukları</b><br><br>Revgan-ı zeyt semeninden 4.099 guruş hüküm tarafeynin yedlerinde olan tulum ve yedeği dahi taksîm<br><br>Ma‘rûz[-ı dâ‘î-i devlet-i aliyyeleridir ki]<br><br>Revgan-ı zeyt tüccârından sâhib-i arzuhâl Movlovalı Küçük Yani v. Yaşto nâm zimmî meclis-i şer‘-i hatîrde şerîki derûn-ı arzuhâlde mastûrü’l-ism Yağcıbaşı Movlovalı el-Hâc Hüseyin Ağa b. Hasan nâm kimesne muvâcehesinde ben bin iki yüz otuz altı senesi Muharremi’l-harâmı gurresinde mâlımdan on beş bin guruş ve mezbûr el-Hâc Hüseyin Ağa dahi mâlından yedi bin beş yüz guruş ifrâz ve birbirine halt ile fâide-i hâsılanın sülüsânı benim ve sülüsü mezbûr el-Hâc Hüseyin Ağa’nın olmak üzere revgan-ı zeyt ve sabun ve üzüm ve çam kabuğu bey‘ u şirâsına akd-i şirket-birle işbu târihe gelince şerîkler olup bu def‘a fesh-i akd-i şirket-birle hesâbımızı mahallinde tüccâr huzûrunda ma‘rifet-i şer‘le yegān yegān sahîhan rü’yet eylediğimizde ruûs-ı mâl-ı mezkûra sekiz bin yedi yüz yirmi sekiz guruş on sekiz para zarâr terettüb etmekle meblağ-ı mezkûrdan benim re’s-i mâl-i mezkûruma göre sülüsân hisseme beş bin sekiz yüz on sekiz guruş otuz dokuz para ve mezbûr el-Hâc Hüseyin Ağa’nın kezâlik re’s-i mâlına göre sülüs hissesine iki bin dokuz yüz dokuz guruş on dokuz para isâbet edüp lâkin lede’l-muhâsebe benim şerîkim mezbûr el-Hâc Hüseyin Ağa zimmetinde re’s-i mâl-i mezkûrumdan dört bin dokuz yüz dokuz guruş sahîhan alacağım zuhûr [47b] etmekle meblağ-ı mezkûr dört bin dokuz yüz dokuz guruşu bana edâya ve tarafeyn yedlerinde mâl-ı şirketden ma‘lûmü’l-aded tulum ve yedek mevcûd olmağla âhara füruht olundukta yine beynimizde islâsen iktisâm olunmak üzere mezbûr el-Hâc Hüseyin Ağa ta‘ahhüd etmekle meblağ-ı mezbûr dört bin dokuz yüz dokuz guruş ve zikr olunan tulum ve yedekden mâ‘adâ ancak husûs-ı şirkete ve hesâbda galat vukū‘una müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve iskāt eyledik dediğini mezbûr el-Hâc Hüseyin Ağa tasdîk ve ber-vech-i meşrûh kabûlü hâvî ibrâ eylediğini ibrâdan müstesnâ olunan meblağ-ı mezkûr dört bin dokuz yüz dokuz guruş zimmetinde sahîhan el-yevm deyni olduğunu tâyi‘an ve kat‘iyyen ikrâr u i‘tirâf ve meblağ-ı mezkûr dört bin dokuz yüz dokuz guruşu çend rûz zarfında müdde‘î-i mesfûra edâya ve tarafeyn yedlerinde olan tulum ve yedeği dahi ba‘de’l-bey‘ beynlerinde islâsen taksîm etmek üzere müte‘ahhid olduğu İstanbul Mahkemesi’nden huzûr [-ı âlîlerine i‘lâm olundu.]<br><br>Fî-gurre-i C sene 1237</p>          <br><a title="Önceki sayfa" style="text-decoration:none" href="./ayrmetin.php?idno=32666"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32668"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist137&bsm=ist137b264"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist137&bsm=ist137o543"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>