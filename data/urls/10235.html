﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 95<br>Hüküm no: 73<br>Orijinal metin no: [22a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Manolaki v. Kostantin’in Rus asıllı cariyesi Eneste’yi azad ettiği</b><br><br>Mahmiye-i Galata muzâfâtından kasaba-i Beşiktaş’a tâbi‘ Orta nâm karye sâkinlerinden Manolaki v. Kostantin nâm zimmî tarafından ıtk-ı âti’l-beyânı ikrâra vekîl olup mezbûru ma‘rifet-i şer‘iyye ile ârifân olan Manol v. Yorgi ve Zafiri v. Angili nâm zimmîler şehâdetleriyle şer‘an vekâleti sâbit olan Todori v. Yorgi nâm zimmî meclis-i şer‘-i şerîf-i lâzımü’t-teşrîfde müvekkilim mezbûr Manolaki’ye rıkkı mu‘terife olan orta boylu açık kaşlı gök gözlü ve sol kaşı üstünde eser-i cerhi olup Moskoviyyetü’l-asl işbu râfi‘atü’s-sifr Eneste bt. ( ) nâm câriye muvâcehesinde bi’l-vekâle ikrâr ve takrîr-i kelâm edüp evsâf-ı mezkûre ile mevsûfe olan merkūme Eneste’yi müvekkilim mezbûr Manolaki lâ li-vazin âcil velâ li-garazin âcil mülkünden ihrâc ve silk-i harâir-i asliyyîne idrâc eyledi ba‘de’l-yevm merkūme Eneste sâir harâir-i asliyyât gibi hürre olup üzerinde hakk-ı velâdan gayrı hakkı kalmadı dedikde mukırr-ı mezbûr Todori’nin bi’l-vekâle cârî ve sâdır olan ikrârı mezbûre Eneste talebiyle ketb olundu.<br><br>Fi’l-yevmi’l-hâmis aşer min-Saferi’l-hayr li-sene isneyn ve sittîn ve elf.<br><br>Şühûdü’l-hâl: Arslan Beşe b. Hasan, Nasûh Çelebi b. Musa, Mehmed Beşe b. Hasan, Zülfikār b. Mehmed, Halil b. Haydar, Receb Tellâk, Ahmed Beşe [b.] Abdullah, Ömer b. Hasan, Mustafa Muhzır, Mehmed Muhzır ve gayruhüm.<br><br>Beyâz sahh, beyâz sahh.</p>          <br><a title="Önceki sayfa" style="text-decoration:none" href="./ayrmetin.php?idno=10234"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10236"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b095"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o359"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>