﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 221<br>Hüküm no: 174<br>Orijinal metin no: [71-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Artan kurbanlık koyunlara ait etlerden dolayı fiyatların düşürülmesi için kasap ve celeplerin anlaştıkları</b><br><br>Lahm tevzî‘i<br><br>[Ma‘rûz]<br><br>İşbu îd-i adhâda ibâdullâh için celeb tâifesinin getirdiği ve kasab esnâfının yedlerinde kurbanlık ağnâmdan bâ-defter-i müfredât zuhûr eden fazla henüz sarf olunmadığına ve lahmın narh-ı cârîsinin tenezzülü matlûb bulunduğuna binâen İhtisâb nâzırı sa‘âdetlü beyefendi ve Ağnâm müdîri ile kasab esnâfı ve bu tarafda bulunan celeb tâifesi hâzır oldukları hâlde narh husûsunun tesviye ve icrâsıyla keyfiyetin ifâdesine himmet eyleyesin deyü bu dâ‘îlerine hitâben beyaz üzerine şeref-rîz-i sudûr olan fermân-ı âlîlerine imtisâlen ecille-i ricâl-i Devlet-i aliyyeden hâlâ İhtisâb Nâzırı Osman Beyefendi ve Istabl-ı âmire Müdîrliği pâyelülerinden hâlâ Ağnâm müdîri Mustafa Ağa hâzır oldukları hâlde celeb tâifesinden Yaşar Ağa ve Sinan Ağa ve Mehmed Tâhir Ağa ve Hasan Ağa ve Abbas Ağa ve Malik Ağa ve Bektaş Ağa ve diğer Abbas Ağa nâm kimesneler ve Tekfurdağlı Nikola ve Filibeli Todori ve Edirneli Kançu ve Lin? Şoşola ve Mihal ve Maydi ve Filibeli Lasaki nâm zimmîler meclis-i şer‘a celb ile Yedikule ve Eğrikapı Kasablar müdîri es-Seyyid Mehmed Ali Bey ve ustalarından el-Hâc Hasan Ağa ve Mehmed Ağa ve Ali Ağa ve diğer Mehmed Ağa ve el-Hâc Mahmud Ağa ve el-Hâc İsmail Ağa ve Ömer Ağa ve el-Hâc Hüseyin Ağa ve Ahmed Efendi ve sâir mazbûtü’l-esâmî kimesneler hâzır oldukları hâlde bundan mukaddem celeb tâifesi yedlerinde olan ağnâmın beher kıyyesini doksanar paraya kassâbâna verip onlar dahi altışar para ticâret zammıyla doksan altışar paraya kanadârlarına kanadârları dahi dörder para zamla yüzer paraya ibâdullâha bey‘ etmeleriyle lahmın narh-ı cârîsi bu vechile ise de mazmûn-ı fermân-ı âlî-i mezkûr celeb tâifesi ve kasab esnâfı mezbûrûna tefhîm olundukda onlar dahi sem‘an ve tâ‘aten merâsimini ba‘de’l-edâ kasab esnâfı mezbûrûn celeb tâifesi mezbûrûndan ağnâmın kıyyesini kaç paraya alırlar ise sonra mükâfât istid‘âsıyla ancak üçer para fâide zammıyla kanadârlarına onlar dahi ancak ikişer para zammıyla ibâdullâha bey‘e ve yedlerinde olan ağnâmın dahi beher kıyyesi seksen beşer para hesâbı üzere ber-vech-i muharrer üçer para fâide zammıyla kanadârlarına onlar dahi ikişer para zammıyla ibâdullâha bey‘e râzı olmuşlar ise de lâkin celeb tâifesi mezbûrûna doksanar paradan noksâna verdiğimiz sûretde mutazarrır oluruz deyü narh-ı cârîsinin tenzîl olunmaması husûsunu istid‘â ve istirhâm etmeleriyle ber-vech-i muharrer lahmın narh-ı cârîsinin tenezzülü husûsu matlûb-ı âlî ve tenzîli rızâya mütevakkıf bulunduğuna binâen husûs-ı mezkûra iki gün sa‘y ü gayret olunarak hâh nâ-hâh ber-vech-i âtî kat‘-ı fiyâta karâr verilip celeb tâifesi mezbûrûn dahi rızâlarıyla mâh-ı hâlin yirminci Salı gününden bed’ ile sene-i âtîyede duhûl edecek rûz-ı Hızır ibtidâsına değin ağnâm lahmının beher kıyyesini seksen beşer paraya ve koyun sakatlarını fiyât-ı sâbıkāsı olan seksener para üzerine bi’r-rızâ otuzar para zammıyla yüz onar paraya kasab esnâfı mezbûrûna vermeye ta‘ahhüd onlar dahi ba‘de’l-kabûl ber-vech-i muharrer mükâfât niyâzıyla ancak üçer para ticâret zammıyla lahmın beher kıyyesini seksen sekizer paraya kanadârlarına onlar dahi ancak ikişer para zammıyla doksanar paraya ibâdullâha bey‘e ve kasab esnâfı mezbûrûn kendi ağnâmları luhûmunu dahi yevm-i mezkûrdan ibtidâr rûz-ı Hızır’a değin beher kıyyesi seksen beşer para hesâbı üzere üçer para fâide zammıyla kanadârlarına onlar dahi ikişer para zamla kezâlik doksanar paraya ibâdullâha bey‘e ta‘ahhüd ve yevm-i kabzdan otuz gün tamamında mikdâr ve fiyâtlarını mübeyyin celeb tâifesi mezbûrûna ve yâftelerini vermeğe hâzır …? esnâf-ı mezbûrûna ve altmış bir gün tamamında iktizâ eden esmânını edâya ve ibâdullâha lahmı fiyât-ı mukarrere-i mezkûresinden ziyâdeye bey‘ etmeyip ve lahmın beher yevm sabahdan ahşâma değin kasab dükkânlarında bulunmasına esnâf-ı hâzırûn-ı mezbûrûn müte‘ahhid olmalarıyla husûs-ı mezkûr minvâl-i meşrûh üzere icrâ ve i‘lân buyurulmak bâbında iktizâ edenlere hitâben beyaz üzerine fermân-ı âlîleri sudûru menût-ı re’y-i âlîleri idiği İstanbul Mahkemesi’nden huzûr-ı [âlîlerine i‘lâm olundu]<br><br>Fî 17 Z sene [1]257</p>          <br><a title="Önceki sayfa" style="text-decoration:none" href="./ayrmetin.php?idno=34826"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34828"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b221"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o615"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>