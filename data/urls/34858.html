﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 252<br>Hüküm no: 205<br>Orijinal metin no: [81-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hıristafiz v. Kalos’un İsmail Ağa’dan alacaklı olduğu yolundaki iddiasını ispatlayamadığı</b><br><br>26375 [guru]ş men‘<br><br>[Ma‘rûz]<br><br>Anadolu’da medîne-i Van re‘âyâsından ve arzuhâl sâhiblerinden Hıristafiz v. Kalos zimmî li-ebeveyn er karındaşı Markar zimmî hâzır olduğu hâlde Çarşamba günü huzûr-ı hazret-i Fetvâ-penâhî’de ma‘kūd meclis-i şer‘-i hatîrde derûn-ı arzuhâlde ismi mezkûr İranlı el-Hâc İsmail Ağa b. Mehmed muvâcehesinde tercümânı Abdullah Ağa hâzır olduğu hâlde hâlâ diyâr-ı İran’da Hoy şehri karyelerinden Salahyan karyesinde sâkin tüccârdan Hacı Ali Penâh b. el-Hâc Mehmed b. Abdullah nâm kimesne sâlifü’z-zikr medîne-i Van’da li-ecli’t-ticâre mukīm ve karındaşım hâzır-ı mersûm Markar zimmî medîne-i mezkûrede bu dahi Âsitâne-i aliyye’de mütemekkinler iken işbu târih-i i‘lâmdan yedi sene mukaddem mezbûr el-Hâc İsmail Ağa bana gelip gāib-i mezbûr Hacı Ali Penah senden bi-tarîki’l-poliçe kabz etmek için medîne-i mezkûrede karındaşın mersûm Makar zimmîye mâlından kırk iki bin guruş karz verip ol dahi kabz ve istihlâk ve meblağ-ı merkūm cihet-i mezkûreden zimmetinde gāib-i mezbûr Hacı Ali Penah’a deyni olduğunu ikrâr ve ber-vech-i meşrûh ikrârını müştemil gāib-i mezbûr yedine verdiği Ermeniyyü’l-imlâ bir kıt‘a poliçe temessüğünü gāib-i mezbûr bana irsâl ve meblağ-ı merkūmu senden kabza tarafından beni kabûlüme mukārin tevkîl etmişdir deyü benden poliçe temessüğünü irâe birle meblağ-ı merkūm kırk iki bin guruşu bi’l-vekâle mütâlebe eylediğinden ben dahi mezbûr el-Hâc İsmail Ağa’yı tasdîk ve poliçeyi kabûl ve karındaşım hâzır-ı mersûmun emri üzere mâlımdan meblağ-ı merkūm kırk iki bin guruşu mezbûr el-Hâc İsmail Ağa’ya tamamen edâ ve teslîm eylediğimde ol dahi ahz u kabz ve gāib-i mezbûr Hacı Ali Penah’a irsâl etmiş idim lâkin karındaşım hâzır-ı mersûm Markar zimmî gāib-i mezbûr Hacı Ali Penah’dan benden bi-tarîki’l-poliçe kabz etmek için ancak on beş bin altı yüz yirmi beş guruş karz alıp ziyâde almamağla öyle olucak mezbûr el-Hâc İsmail Ağa’nın ziyâde aldığı yirmi altı bin üç yüz yetmiş beş guruşu bana zâmin olmak üzere kendine cebr olunmak murâdımdır deyü karındaşı hâzır-ı mersûm Markar zimmî tasdîkiyle inkârına mukārin tasaddî eylediği da‘vâsı takrîr-i meşrûhu üzere meşrû‘a ve iltifâta şâyân olmayıp ve hâzır-ı mersûmun yedinde olup huzûr-ı hazret-i müşârün-ileyhde ibrâz eylediği bin iki yüz elli dört senesi evâil-i Zilhiccetü’ş-şerîfe târihiyle müverrah Van Nâibi es-Seyyid Mehmed Hidayetullah Efendi’nin husûs-ı mezkûra dâir verdiği bir kıt‘a i‘lâmın dahi mazmûnu şer‘-i şerîfe mutâbık olmadığından ihticâca sâlih olmamağla mûcebince müdde‘î-i mersûm Hıristafiz zimmî da‘vâ-yı mezkûresiyle mezbûr el-Hâc İsmail Ağa’ya bî-vech-i şer‘î mu‘ârazadan men‘ olunduğu İstanbul mahkemesinde huzûr-ı [âlîlerine i‘lâm olundu]<br><br>Fî 19 M sene 1258</p>          <br><a title="Önceki sayfa" style="text-decoration:none" href="./ayrmetin.php?idno=34857"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34859"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b252"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o610"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>