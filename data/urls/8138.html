﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 239<br>Hüküm no: 327<br>Orijinal metin no: [43b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Papasoğlu Ananya’dan nakliye bedelinden usulsüz şekilde para alan Katırcı Hasan’ın parayı iade etmesi</b><br><br>552 guruş hüküm<br><br>Ma‘rûz<br><br>Anadolu’da medîne-i Konya sancağında Sille kazâsı re‘âyâsından Papasoğlu Ananya v. Papa Sefero nâm zimmî İstanbul Bâb Mahkemesi’nde meclis-i şer‘-i hatîrde Katırcı Hasan b. Hüseyin nâm kimesne muvâcehesinde bundan akdem Mudanya kazâsında mevcûd mâlım olan ma‘lûmü’l-vezn çekirdek kahvemi kazâ-i mezbûrdan medîne-i merkūmeye götürmek içün beher vakiyyesine otuz beşer para kirâ tesmiyesiyle merkūmun mâlı olan dokuz re’s katırlarını istîcâr ve tahmîl birle medîne-i mezbûre cânibine isrâ edip esnâ-i tarîkde Eskişehir kazâsında [vu]sûlünde zikr olunan kahveyi âhara bey‘ ile tebdîl ve yerine ol mikdâr pirinç iştirâ eylediğimden sonra merkūm Hasan mâlımdan bi-gayri hakkın ziyâde beş yüz elli iki guruşumu ahz u kabz etmekle meblağ-ı mezkûr beş yüz elli iki guruşu merkūm Ahmed’den istirdâd ederim deyü da‘vâ ettikde ol dahi cevâbında ber-vech-i muharrer ikrâr ü i‘tirâf lâkin mücerred müdde‘î-i mezbûr zikr olunan Eskişehir kazâsında pirince tebdîl etmekle ol vechile ben ber-vech-i muharrer mukāveleme nâdim ve peşîmân olmağla öyle olacak meblağ-ı mezkûr beş yüz elli iki buçuk guruş zikr olunan katırları ziyâde kirâlarına takās ve mahsûb olunsun deyü takrîr-i meşrûhu üzere tasaddî eylediği da‘vâsı def‘e sâlih cevâb-ı şer‘î olmadığı kendiye tefhîm ve da‘vâ-yı mezkûresiyle mersûm Ananya zimmîye bî-vech-i şer‘î mu‘ârazadan ba‘de’l-men‘ merkūm Hasan’ın sâlifü’l-beyân ikrârıyla lâzım gelen meblağ-ı mezkûr beş yüz elli iki guruşu mersûm Ananya zimmîye redd ü teslîme merkūm Hasan’a tenbîh olunduğu huzûr-ı [âlîlerine i‘lâm olundu]<br><br>Fî 2 Zilhicce sene [12]55</p>          <br><a title="Önceki sayfa" style="text-decoration:none" href="./ayrmetin.php?idno=8137"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8139"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b239"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o427"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>