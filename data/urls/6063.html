﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 290<br>Hüküm no: 309<br>Orijinal metin no: [72b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Azerya v. Yasef’in Evliyahanı’nda bulunan odasından çerçi malını Agop’un çaldığı</b><br><br>Ma‘rûz.<br><br>Kapıkethudâsı Salih Beşe mübâşeretiyle meclis-i şer‘a ihzâr olunan Agop v. Hokaz zimmînin hasmı Azerya v. Yasef nâm Yahûdî merkūm Agop târih-i i‘lâmdan altı gün mukaddem Evliyâhanı’nda vâki‘ odamı açıp işbu mu‘âyene ve müşâhade olunan üç kutnî ve derûnunda olan çerçi metâ‘ını hufyeten ihfâ eyledi deyü da‘vâ eyledikde merkūm Agop ismi ma‘lûmum olmayan bir Yahûdî’den semen-i ma‘lûma iştirâ eyledim deyü inkâr edip mezbûr Azerya Yahûdî getirdiği Ali b. Mustafa nâm şâhidi mezbûr Agop zimmî müdde‘î-yi mezbûrun odasına girip işbu kutnîler ile çıkarken gördüm ve suâl eylediğimde oda sahibi hastadır beni kutnîlerini almağa irsâl eyledi deyü şehâdet edip odaya duhûlünde şâhid-i âhar ityânından âciz oldukdan sonra Yahûd tâifesinden Yasef v. Yako ve Mosi v. Averya nâm Yahûdiler işbu mu‘âyene ve müşâhade olunan üç kutnî içinde olan çerçi metâ‘ıyla müdde‘î-yi mezbûr Azerya Yahûdî’nin mülküdür deyü şehâdet-i şer‘iye edip ve merkūm Azerya Yahûdî’ye vech-i şer‘î üzere yemîn dahi vermekle kutnîleri eşyayla merkūm Azerya Yahûdî’ye teslîme tenbîh olunup ve Ali b. Mustafa’nın şehâdeti üzere vesâirin haberi üzere merkūm Agop zimmî müttehem olduğu huzûr-ı âlîlerine i‘lâm olundu.<br><br>Fî 2 Zilhicce sene [1]143.</p>          <br><a title="Önceki sayfa" style="text-decoration:none" href="./ayrmetin.php?idno=6062"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6064"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b290"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o400"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>