﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 100<br>Hüküm no: 86<br>Orijinal metin no: [24b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Müteveffa İbrahim Beşe’nin mirasçılarının emlâk hisselerini aldıkları</b><br><br>Husûs-ı âti’l-beyânın mahallinde ketb ü tahrîri için savb-ı şer‘-i enverden me’zûnen irsâl [olunan] Ahmed Efendi b. el-merhûm Hüseyin Efendi medîne-i Üsküdar’a muzâfe Adalar nâhiyesine tâbi‘ Tuzla karyesine varıp zeyl-i vesîkada muharrerü’l-esâmî [Müslimîn] huzûrlarında akd-i meclis-i şer‘ ettikde karye-i mezbûrede sâkin iken bundan akdem fevt olan İbrahim Beşe b. İlyas’ın verâseti zevce-i menkûha-i metrûkesi Fâtıma bt. Hüseyin nâm hatuna ve sulbî sagīr oğlu Hüseyin’e ve sulbiye kebîre kızları Saime ve Hanife nâm hatunlara ve zevce-i mezbûre batnında zâhir hamle isâbeti tahakkukundan sonra zevce-i mezbûre Fâtıma kendi tarafından asıl ve haml-i mezkûr ile sagīr-i mezbûrun vasiyesi olmağla vesâyeten meclis-i ma‘kūd-ı mezkûrda işbu râfi‘atü’yyi’l-vesîka mezbûretân Hanife ve Saime nâm hatunlar mahzarında ikrâr ve takrîr-i kelâm edip müteveffâ-yı mezbûrun terekesi ma‘rifet-i şer‘le tahrîr ve defter ve düyûn-ı [25a] müsbetesi ve mesârif-i techîz ve tekfin ba‘de’l-ihrâc ber-mûceb-i defter-i kassâm-ı askerî mezbûretândan her birine yedişer bin ikişer yüz elli beşer akçeden cem‘an on dört bin beş yüz on akçe hisseleri mukābelesinde karye-i mezbûrda vâki‘ bir tarafdan Ümmügülsüm mülkü ve bir tarafdan müteveffâ-yı mezbûrun yeni menzili ve iki tarafdan tarîk-i âm ile mahdûd büyût-ı adîdeyi müştemil eski menzil ve yine karye-i mezbûrede vâki‘ bir tarafdan Kahraman oğlu Ali Beşe ve bir tarafdan Manol mülkü ve iki tarafdan tarîk-i âm ile mahdûd menzil yeri ve Değirmen Bayırı’nda vâki‘ iki tarafdan Hasan Ağa tarlası ve bir tarafdan Mavridi tarlası ve bir tarafdan İmâm Efendi tarlası ile mahdûd ve bir kıt‘a bağ mezbûretân Hanife ve Saime’ye iştirâken hisseleri mukābelesinde teslîm eylediğimde onlar dahi ber-vech-i muharrer tesellüm ve kabûl ve kabz etmeleriyle husûs-ı mezkûra müte‘allıka bi’l-asâle mezbûretân Hanife ve Saime’nin zimmetlerini ibrâ ve iskāt edip ve bi’l-vesâye fâriğa oldum dediği gıbbe’t-tasdîkı’ş-şer‘î vâki‘ hâli mevlânâ-yı [mezbûr] mahallinde tahrîr ba‘dehû ma‘an mürsel Çukadâr Osman ve Mehmed ile meclis-i şer‘a gelip alâ-vukū‘ihi inhâ ve ihbâr etmeğin mâ hüve’l-vâki‘ bi’t-taleb ketb olundu.<br><br>Fî 6 [Zilka‘de] sene 1150<br><br>Şuhûdü’l-hâl: Eş-şâhidûnü’s-sâbikūn [ve] gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=52395"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52397"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b100"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o314"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>