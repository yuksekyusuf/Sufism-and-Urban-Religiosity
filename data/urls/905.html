﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 42<br>Hüküm no: 2<br>Orijinal metin no: [1b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Burdur Mahkemesi Kâtipliğine tayin olunmuş olan Hüseyin’in azledilerek yerine eski kâtip Müftüzade Ahmed Efendi’nin tayin edilmesi</b><br><br>Ma‘rûz-ı dâ‘îleridir ki,<br><br>Sâdır olan emr-i âlîlerine imtisâlen işbu arzuhâl ve hâmişinde mastûr derkenâra nazar olundukda bâ-berât-ı âlîşân Burdur kazâsı mahkemesinde kitâbet cihetine mutasarrıf olup on dokuz seneden mütecâviz edâ-i hizmetde kusûrum yoğiken bundan akdem Hüseyin Efendi nâm kimesne ba‘zı mahallere istinâdı hasebiyle bi-gayr-ı hakkın yedimde olan cihet-i mezbûr berâtını cebren ahz ve bir takrîb üzerine berât etdirip gadr etmekle sâhib-i evvel olduğumdan berât kaydı ba‘de’l-ihrâç bu kullarına tevcîh ve berât-ı âlîşân inâyet buyurulmak bâbında sâhib-i arzuhâl Ahmed kulları istid‘â-yı inâyet eylediği meâl-i arzuhâl-i mezkûrdan müstefât ve Burdur kazâsı mahkemesinde kâtib olan mezbûr Müftüzâde Ahmed’in ferâğından bin iki yüz kırk altı Şa‘bânı’nın sekizinci günü kazâ-i mezbûr nâibi Kādızâde Mustafa Raşid Efendi arzıyla kazâ-i mezbûr ahâlîsinden Hüseyin Efendi’ye tevcîh ve berât olunduğu kaydı derkenârından müstebân oldukdan sonra sâhib-i arzuhâl mezbûr Ahmed bin iki yüz kırk altı senesinde kazâ-i mezbûrda bulunan Ârif Ağa merhûm Ahmed’i tazyîk ve cebren cihet-i mezkûr berâtını yedinden alıp kazâ-i mezbûrda nâib bulunan Kādızâde Mustafa Raşid Efendi’ye hilâf-ı vâki‘ olarak arz etdirmiş olduğunu kazâ-i mezbûr ahâlîsinden Dersa‘âdet’de müsâfiren sâkinûn Hasan b. Ali ve İsmail b. Selim ve Ahmed b. Mustafa nâm kimesnelerin alâ-tarîkı’ş-şehâde ihbârlarından nümâyân olmağla bu sûretde kâtib-i mezkûrun cihetine bâ-berât-ı âlîşân mutasarrıf olan merkūm Hüseyin’in ref‘inden sâhib-i evveli olan merkūm Ahmed’e ber-mûceb-i ihbâr tevcîh ve yedine berât-ı şerîf-i âlîşân sadaka ve ihsân buyurulmak muvâfık-ı re’y-i âlîleri buyurulur ise ol bâbda ve her hâlde emr ü irâde hazret-i men-lehü’l-emrindir.<br><br>Fî 19 C sene [12]51.</p>          <br><a title="Önceki sayfa" style="text-decoration:none" href="./ayrmetin.php?idno=904"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=906"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b042"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o364"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>