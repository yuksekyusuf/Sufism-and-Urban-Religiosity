﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 528<br>Hüküm no: 462<br>Orijinal metin no: [181-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Gedik yumurtacı dükkânının kullanımında anlaşma sağlandığı</b><br><br>Yumurtacı gediği muhâyâsı<br><br>[Ma‘rûz]<br><br>Sâhibetü- arzuhâl Cemile Kadın bt. Abdullah ve hurresi Şerife Âdile Rafia Hanım bt. Es-Seyyid Osman’ın hâlâ zevcleri ve ve taraflarından husûs-ı âti’l-beyânda vekîlleri olduğu zâtlarını ârifân İsmail Efendi b. Mehmed ve Veliyüddin Efendi [b.] Mustafa nâm kimesneler şehâdetleriyle ber-nehc-i şer‘î sâbit olan Mâliye Hazîne-i celîlesinde Rumeli mukayyidi Mustafa Nuri Efendi b. Ali bi’l-ma‘iyye rü’yete memûr evkāf müfettişi izzetlü fazîletlü es-Seyyid Mehmed Emin Âsaf Beyefendi tarafından meb‘ûs Mehmed İzzet Efendi hâzır olduğu hâlde meclis-i şer‘-i münîrde yumurtacı esnâfından derûn-ı arzuhâlde mezkûrü’l-ism Ali Ağa b. İbrahim muvâcehesinde esnâf-ı mezkûre Kethudâsı Ömer ve esnâf-ı mezkûreden sâir mazbûtü’l-esâmî kimesneler hâzır oldukları hâlde İstanbul hısnı ebvâbından Hatabkapısı hâricinde keresteci dükkânı karşısında kebeci ve duhâncı dükkânları beynlerinde vâki‘ bir bâb yumurtacı dükkânı derûnunda mevcûde beyne’l-esnâf gedik ta‘bîr olunur Haremeyn-i Muhteremeyn evkāfı müstegallâtından âlât-ı lâzıme-i ma‘lûmenin nısf hisse-i şâyi‘ası zevcelerim ve müvekkilelerim mezbûretân Cemile Kadın ve Şerife Âdile Rafia Hanım’ın seviyyen ve nısf hisse-i şâyi‘a-i âharı dahi mezbûr Ali Ağa’nın müstakıllen bâ-temessük-i mütevellî bi’l-icâreteyn taht-ı tasarruflarında olup ben mezbûr Ali Ağa ile ber-vech-i muharrer mutasarrıf oldukları âlât-ı lâzıme-i merkūmu işbu târih-i i‘lâmdan i‘tibâr ile evvelen bir sene tamamına değin mezbûr Ali Ağa müstakıllen ve ba‘dehû bir sene dahi müvekkilelerim mezbûretân bi’l-ma‘iyye müstakılleten zabt u tasarruf etmek üzere bi’t-terâzî asâleten ve vekâleten akd-i muhâyât edip her biri âharın nevbet-i tasarrufuna müdâhale ve ta‘arruz etmemek üzere tarafeynden her birimiz bi’l-asâle ve bi’l-vekâle ta‘ahhüd edip bu vechile kat‘-ı münâza‘a eyledik deyü ikrâr ve tasdîkleri tescîl ve İstanbul Mahkemesi’nden huzûr-ı [âlîlerine i‘lâm olundu]<br><br>Fî 8 Receb sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35114"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35116"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b528"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o560"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>