﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 520<br>Hüküm no: 456<br>Orijinal metin no: [177-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dülger kalfası Kiragos’un alacak iddiasıyla Hayriye tüccarından Şahinzade Ahmed Ağa’ya açtığı davanın hukuksuz bulunduğu</b><br><br>Kavli tahakkuk etmedikçe da‘vâsı meşrû‘a olmadığı<br><br>[Ma‘rûz]<br><br>Dülger kalfalarından Kiragos v. Bedros zimmî meclis-i şer‘-i hatîrde hayriye tüccârından bâ‘isü’l-i‘lâm Şahinzâde el-Hâc Ahmed Ağa b. el-Hâc Abdürrezzak muvâcehesinde mezbûr el-Hâc Ahmed Ağa’nın mutasarrıf olduğu İstanbul’da Mercan civârında vâki‘ Pastırmacı Hanı demekle arîf bir bâb han mukaddemâ muhterik oldukda ben arsası üzerine mezbûr el-Hâc Ahmed Ağa’nın bi-şarti’r-rücû‘ emriyle [178] mâlımdan on altı bin guruş harc ü sarfla sene-i sâbıkā yani bin iki yüz elli yedi senesi hilâlinde fevkānî ve tahtânî yedi bâb odayı müştemil bir bâb han binâ ve inşâ ve tekmîl ve kendine teslîm ol dahi meblağ-ı mezkûr on altı bin guruşun iki bin guruşu ile beni cihet-i deyn-i şer‘îden ol-mikdâr guruşu medyûnu İstanbul’da Laleli Câmi‘-i şerîf’i müezzinlerinden gāib ani’l-meclis Mustafa Efendi b. İsmail nâm kimesne üzerine deyn-i mezkûrdan edâ etmek üzere havâle-i mukayyede-i sahîha-i şer‘iye ile havâle ve her birimiz havâle-i mezkûreyi kabûl eylediğimizden sonra bâkīsi olan on dört bin guruşu dahi mezbûr el-Hâc Ahmed Ağa ceste ceste bana edâ ve teslîm ben dahi yedinden ahz u kabz edip işbu sene-i mübâreke Muharremi’l-harâmının yirmi beşinci günü mezbûr el-Hâc Ahmed Ağa zimmetinde aslâ hakkım yokdur deyip mezbûru âmme-i de‘âvîden kabûlünü hâvî ibrâ ve iskāt ve târih-i merkūm ile müverrah yedine bir kıt‘a ibrâ senedi dahi vermiş idim lâkin gāib-i mezbûr Mustafa Efendi meblağ-ı muhâlün-bih-i merkūm iki bin guruşu bana edâda mümâtale etmekle binâen-aleyh meblağ-ı mezkûru [ve]kîl-i merkūm el-Hâc Ahmed Ağa’dan hâlâ taleb ederim deyü takrîr-i meşrûhu üzere ba‘de tamami’l-havâle -muhtâlün-aleyh olan gāib-i mezbûrun mücerred mümâtalesiyle henüz kavli mütehakkık değil iken muhill-i mezbûrdan tasaddî eylediği rücû‘ da‘vâsı meşrû‘a ve iltifâta şâyân olmadığı müdde‘î-i mersûm Kiragos zimmîye tefhîm ve mûcebince da‘vâ-yı mezkûresiyle mezbûr el-Hâc Ahmed Ağa’ya bî-vech-i şer‘î mu‘ârazadan men‘ olunduğu İstanbul Mahkemesi’nden huzûr[-ı âlîlerine i‘lâm olundu]<br><br>Fî 9 L sene 1258</p>          <br><a title="Önceki sayfa" style="text-decoration:none" href="./ayrmetin.php?idno=35108"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35110"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b520"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o562"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>