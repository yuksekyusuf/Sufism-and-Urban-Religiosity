﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 17 Numaralı Sicil (H.956-963/ M.1549-1556)<br>cilt: 6,&nbsp;sayfa: 77<br>Hüküm no: 46<br>Orijinal metin no: [5b-5]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Fâtih Sultan Mehmed Camii evkafından bazı yerlerin mukataasının Kantoz b. Yani’ye kiralandığı</b><br><br>Vech-i tahrîr-i sicil [budur ki] Merhûm ve mağfûrun-leh Sultan Mehmed mahrûse-i İstanbul’da cedîd binâ olunan câmi‘- i şerîfine hâliyâ mütevellî olan fahru’l-emâsil ve’l-akrân câniblerinden vekîl olan Haydar Çelebi ve hâliyâ evkāf-ı mezbûra câbi olan Ahmed Çelebi meclis-i şer‘a hâzırân olduklarında takrîr-i kelâm kılıp eyitti ki kazâ-i mezbûrda karye-i Maltepe ve Akkilise ve kazâ-i Marmara’dan Kızıl Ada ve Heybeli ve Burgazlu ve Kınalu nâm adalar ile sene 953 Yenarı âhirinden üç sene vakfa âid öşr-i şer‘iyye ve rüsûm-ı örfiyyesin harâcdan gayrı cüz’î ve küllî Mehmed nâm kimesneye yüz yirmi bin beş yüz akçeye mukāta‘aya verilmiş idi. Hâliyâ karye-i Maltepe’den Fotinoz b. Yani nâm zimmî beş yüz akçe ziyâde edip ibtidâ-i târihten verdik dediklerinde mezbûr Fotinoz dahi ibtidâ-i târihten üç yıla yüz yirmi bir bin akçeye kabûl ettim, mültezim oldum deyicek ve zarar-ı mâl[ına] Papa Yorgi b. Plakide kefîl bi’l-mâl olup mezbûrânlar dahi kefâleti kabûl edip sıhhat-i mukāta‘a mukarrer olup bi’t-taleb sicil olundu. Vaka‘a’t-tahrîr fî evâili Muharremi’l-harâm sene 956.<br><br><br>Şuhûdü’l-hâl: Ramazan b. Hüseyin, Ali b. Hacı, Mahmud b. Abdullah er-râcil ve Kosta Kethüdâ Bu husûsa Fotinoz ma‘rifetiyle tâlib-i iştirâk mezbûr tâliblerin zarar[ına] İlya nâm yahudi kefîl olup bi’t-taleb kayd olundu.</p>          <br><a title="Önceki sayfa" style="text-decoration:none" href="./ayrmetin.php?idno=47823"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=47825"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk017&bsm=usk017b077"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk017&bsm=usk017o450"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>