﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 345<br>Hüküm no: 383<br>Orijinal metin no: [56a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ümmühâni bt. Mehmed’in menzilini Zührab Ağa b. Abdullah’a sattığı</b><br><br>Mahrûse-i Galata muzâfâtından kasaba-i Tophane’de Firuzağa mahallesinde sâkine Ümmühâni bt. Mehmed b. el-Hâc Mustafa nâm hâtunun sadriye kebîre kızı ve tarafından bey‘-i âti’z-zikre vekîli olduğu zât-ı mezbûreyi ma‘rifet-i şer‘iyye ile ârifân sadriye kebîre oğlu Halil Beşe b. Mehmed ve Ahmed Çelebi b. Süleyman nâm kimesneler şehâdetleriyle sâbit olan Saliha bt. Yahya nâm hâtun meclis-i şer‘de işbu sâhibü’l-kitâb Zührab Ağa b. Abdullah nâm kimesne mahzarında bi’l-vekâle ikrâr ve takrîr-i kelâm edip anam müvekkile-i mezbûre Ümmühâni Hâtun’un akd-i âtî sudûruna değin silk-i mülkümde münselik olup mahrûse-i mezbûre muzâfâtından İstinye nâhiyesine tâbi‘ Boğazkesen hisârı’nda Bey mahallesinde vâki‘ bir tarafdan müşterî-i mezbûr Zührab Ağa mülkü ve bir tarafdan el-Hâc Mehmed Reis kızı mülkü ve bir tarafdan Kırmızılı Ali mülkü ve bir tarafdan tarîk-i âm ile mahdûd tahtânî iki harâb oda ve bir kenîf ve bi’r-i mâ ve eşcâr-ı müsmire ve gayr-i müsmireli bahçeyi müştemil mülk menzilini mezbûr Zührab Ağa’ya tarafeynden îcâb ve kabûlü hâvî bey‘-i bâtt-ı sahîh-i şer‘î ile yüz guruşa bey‘ u teslîm edip ol dahi ber-vech-i muharrer iştirâ ve tesellüm ve kabûl eyledikden sonra semeni olan meblağ-ı mezbûr yüz guruşun elli guruşunu mukaddemâ ve elli guruşunu dahi hâlâ yedinden bi’t-tamâm ve’l-kemâl ahz u kabz eyledim ba‘de’l-yevm menzil-i mahdûd-ı mezkûr bi-cümletin mâ yeştemilühû ve yahvîhi mezbûr Zührab Ağa’nın mülk-i müşterâsı olup anam müvekkile-i mezbûrenin kat‘an alâka ve medhali kalmamışdır keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-vaka‘a bi’l-ibtigā ketb olundu.<br><br>Fi’l-yevmi’s-sâdis min-Muharremi’l-harâm sene 1138.<br><br>Şuhûdü’l-hâl: İmâm Salih Efendi, Müezzin Ömer Çelebi, Mehmed Ağa b. Osman, Ahmed Efendi b. Süleyman, Abdullah Çelebi b. el-Hâc Ahmed ve es-sâbıkūn. </p>          <br><a title="Önceki sayfa" style="text-decoration:none" href="./ayrmetin.php?idno=22121"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22123"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b345"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o426"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>