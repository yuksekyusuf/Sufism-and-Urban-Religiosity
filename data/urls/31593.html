﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 216<br>Hüküm no: 185<br>Orijinal metin no: [23b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Manol v. Mitro’nun tütüncü dükkânı gediğini Gümülcineli Praşkova ve ortağı İskeçeli Karyako’ya satması</b><br><br>Galata’da tütüncü gediği<br><br>Ma‘rûz<br><br>Mahrûse-i Galata’da Karaki kapısı dâhilinde Haffâflar köşesi nâm mahâlde kâin Ma‘den Kalemi’nde mukayyed ve mu‘teber bir bâb tütüncü dükkânı derûnunda mevcûde beyne’l-hıref gedik ta‘bîr olunur âlât-ı lâzımeye tedâvül-i eyâdî ile mâlik olan Boğça Adalı Manol v. Mitro nâm zimmî meclis-i şer‘-i münîrde tütün tüccârından Gümülcineli Praşkova v. Duka ve şerîki İskeçeli Kiryako v. Yorgi nâm zimmîler muvâcehelerinde kethudâ İbrahim Ağa ve esnâfından Şehremînli Mustafa Efendi ve es-Seyyid el-Hâc Mehmed Emin Efendi ve Kurbancızâde Ali Efendi ve es-Seyyid el-Hâc Mustafa Ağa ve İmâmzâde Ahmed Ağa ve Alemdar Musa Ağa ve sâir mazbûtü’l-esâmî kimesneler hâzır oldukları hâlde kalem-i mezkûrda Galata’da Sandıkçılar başında mahâll-i mezbûrda Manas Yahûdî üzerinde deyü mukayyed bâ-hüccet ve bâ-temessük mâlik olduğum gedik ta‘bîr olunur âlât-ı lâzıme-i ma‘lûme-i mezkûremi tarafeynden bi’l-îcâb ve’l-kabûl bâtten ve sahîhan üç bin elli guruş semen-i medfû‘ ve makbûza mersûmân Praşkova ve Kiryako zimmîlere ale’l-iştirâki’s-seviyy esnâf-ı hâzırûn-ı merkūmûn ma‘rifetleriyle bey‘ ü temlik ve teslîm, onlar dahi iştirâ ve temellük ve tesellüm ü kabûl edip mebî‘-i mezkûrun tağrîr ve gabnine müte‘allika âmme-i de‘âvîden herbirimiz âharın zimmetini kabûlü hâvî ibrâ ve iskāt eyledik. Fîmâ-ba‘d gedik-i mezkûrda benim kat‘a alâka ve medhalim kalmayıp mersûmân Praşkova ve Kiryako zimmîlerin ale’l-iştirâki’s-seviyy mülk-i müşterâları ve hakk-ı sırfları olmuşdur deyü ba‘de’l-ikrâr ve’t-tasdîk gedik-i mezkûr kaydı mahâllinde mesfûr Manas Yahûdî isminden ref‘ ve terkīn ve müşteriyân-ı mersûmân Praşkova ve Kiryako zimmîler ismi tasrîhiyle kayd olunup zabt ve tasarruflarını nâtık yedlerine sûret i‘tâ olunması bâbında istid‘â-yı inâyet eyledikleri İstanbul Mahkemesi’nden huzûr-ı âlîlerine i‘lâm olundu.<br><br>Fî 19 min-Zilhicceti’ş-şerîfe sene 1222.</p>          <br><a title="Önceki sayfa" style="text-decoration:none" href="./ayrmetin.php?idno=31592"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31594"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b216"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o649"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>