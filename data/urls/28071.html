﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 81<br>Hüküm no: 46<br>Orijinal metin no: [11a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ekmekçi taifesinden Secaven v. Arakil v. Markos’un Hamet v. Aleksan’a ortak oldukları bargirler ile aletlerdeki hissesini satması</b><br><br>Ekmekçi tâifesinden olup mahmiye-i İstanbul’da Havuzlu Hamam kurbünde sâkin Secaven v. Arakil v. Markos nâm Ermeni meclis-i şer‘-i şerîf-i enverde işbu bâ‘isü’s-sifr şerîki Hamet v. Aleksan nâm zimmî muvâcehesinde ikrâr-ı tâm ve takrîr-i kelâm edip hâlâ kurb-ı mezbûrda mevcûd olan yirmi yedi re’s bârgir ve sâir beynimizde ma‘lûme tekne ve bakurân? ve âlât-ı lâzımenin sülüs-i şâyi‘i benim ve sülüsânı mezbûr Hamet’in olup beynimizde eslâsen müşterek mülkümüz olmağla târih-i kitâbdan yirmi gün mukaddem vekîlim işbu Mıgırdıç v. Haço’ya mârru’z-zikr yirmi yedi bârgirden ve sâir âlât-ı mezbûreden sülüs hissemi bi-cümleti’t-tevâbi‘ mezbûr Hamet’e beş yüz guruşa vekâleten bey‘ ve teslîm ol dahi iştirâ ve kabûl ve tesellüm edip lâkin semen-i mezbûr müşterî-i merkūmun zimmetinde kalmışdı, hâlâ semen-i merkūmun iki yüz elli guruş için dâyinim işbu el-Hâc Mustafa b. Mehmed’i ve bâkī iki yüz elli guruş için âhar dâyinim işbu Ömer Ağa b. İbrahim’i mezbûr Hamet üzerine cümlemiz bir mahalde iken havâle-i sahîha-i şer‘iyye ile havâle edip ve her biri dahi havâle-i mezbûreyi kabûl etmeleriyle semen-i merkūm beş yüz guruşdan merkūm Hamet zimmetinde bir akçe ve bir habbe hakkım bâkī kalmayıp ve ba‘de’l-yevm bârgirler ve âlât-ı mezkûrede bir vechile alâka ve medhalim kalmamışdır dedikde gıbbe’t-tesâdukı’l-vicâhî mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ ve’l-ışrîn min Zilka‘de li-sene tis‘a ve tis‘în ve elf.<br><br>Şuhûdü’l-hâl: el-Hâc ali b. Abdi, el-Hâc Mustafa b. Hüseyin, İbrahim Çelebi b. Ahmed, Mehmed Çelebi b. Derviş.</p>          <br><a title="Önceki sayfa" style="text-decoration:none" href="./ayrmetin.php?idno=28070"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28072"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b081"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o389"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>