﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 105<br>Hüküm no: 102<br>Orijinal metin no: [15b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>el-Hâc Mehmed’in oğulları Ahmed ve Mahmud ile kız kardeşi İsmihan’dan başka vârisleri olmadığı</b><br><br>Vilâyet-i Anadolu’da Karaman Ereğlisi nâm kasaba ahâlîsinden Ahmed ve Mahmud ibney Ali nâm kimesnelerden vech-i âtî üzere istişhâd-ı şer‘î sudûrundan sonra yine kasaba-i mezbûre sükkânından Mehmed Bey b. Ali el-cündî ve diğer Mehmed Bey b. veledân-ı el-cündî meclis-i şer‘-i şerîfe hâzırân olup mahmiye-i İstanbul’da Pertev Paşa Hanı’nda müteveffâ olup terekesi medîne-i İzmir’de kız karındaşı İsmihan Hatun yedinde ve sâir kimesneler tasarrufunda olan el-Hâc Mehmed b. Hamza’nın müsteşhidân-ı mezbûrân li-ebeveyn ammi oğulları ve usûbet-i nesebiye cihetinden vârisleri olup müsteşhidân-ı mezbûrânın babaları merkūm Ali ile müteveffâ-i mezbûrun babası mezkûr Hamza li-ebeveyn karındaşlardır, babaları ismi yine el-Hâc Mehmed ve anaları ismi Havvâ Hatun ve maskat-ı re’sleri kasaba-i mezbûre olup müteveffâ-i mezbûrun mezbûre İsmihan ile müsteşhidân-ı mezbûrân Ahmed ve Mahmud’dan gayrı vârise ve terekesine müstehık olduğu ma‘lûmumuz değildir, bu husûsa şâhidleriz şehâdet dahi ederiz deyü herbiri edâ-yı şehâdet-i şer‘iyye eylediklerinde ba‘de ri‘âyeti şerâyiti’l-kabûl şehâdetleri hayyiz-i kabûle vusûl bulmağın mâ-hüve’l-vâki‘ bi’t-taleb sebt ü ketb olundu.<br><br>Yevmü’s-sânî ve’l-ışrîn min-Şevvâli’l-mükerrem min-şühûr li-sene selâse ve sittin ve elf.<br><br>Şuhûdü’l-hâl: Şeyh Mehmed Çelebi b. Musa Efendi, Seyyid Bey b. Hüseyin, Mehmed Çelebi b. Hüseyin, İbrahim Çelebi b. Davud, Kara Halil Beşe b. Lütfullah ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=284"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=286"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b105"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o427"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>