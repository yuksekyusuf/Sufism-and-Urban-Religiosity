﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 624<br>Hüküm no: 658<br>Orijinal metin no: [100b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sâliha bt. Mustafa’nın Rus asıllı cariyesi Şehbaz’ı Gevher bt. Abdullah’a altı bin akçeye sattığı</b><br><br>Mahmiye-i Edirne’de Hasan Paşa mahallesinde sâkin olup bundan akdem tarîk-ı ticâretde vefât eden Ali Çelebi b. Musa’nın li-üm kız karındaşı ve hasran vârisesi olan Sâliha bt. Mustafa nâm hâtun tarafından husûs-ı âti’l-beyâna vekîl olup hasm-ı münkir-i şer‘î mahzarında Mustafa Bey b. Mehmed ve Zülfikar Beşe b. Abdullah şehâdetleriyle şer‘an vekâleti sâbite olan Ahmed Çelebi b. Abdullah mahmiye-i mezbûrede meclis-i şer‘-i hatîrde müteveffâ-yı mezbûrun zevce-i menkûhası olup ba‘de vefâtihî şeref-i İslâm ile müşerrefe olan Gevher bt. Abdullah mahzarında bi’l-vekâle ikrâr ve takrîr-i kelâm edip müteveffâ-yı mezbûrun ile’l-vefât mülkü olup ba‘de vefâtihî irsen mezbûre Sâliha’ya intikāl eden işbu açık kaşlı elâ gözlü uzun boylu Rusiyyetü’l-asl Şehbaz bt. Abdullah nâm câriye-i memlûke-i mevrûsesini vekâletim hasebiyle mezbûre Gevher’e bâtten altı bin akçeye bey‘ ve teslîm ol dahi iştirâ ve tesellüm ve kabz eyledikden sonra semeni olan meblağ-ı mezbûr altı bin akçeyi mezbûre Gevher’in zevci müteveffâ-yı mezbûr zimmetinde mütekarrir ve ma‘kūdun-aleyh olan altı bin akçe mehr-i müeccele takās edip ol dahi vech-i muharrer üzere mukāssa ve kabûl eyledi hâlâ câriye-i mevsûfe-i mezbûre-i merkūme Gevher’in mülk-i müşterâsıdır dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’t-târihi’l-mezbûr.<br><br>Şühûdü’l-hâl: İbrahim Efendi el-kādî, İsmail Efendi b. ( ), Mustafa Çelebi b. Mehmed, es-Seyyid Mehmed elebi b. Ali, İbrahim Bey b. ( ).</p>          <br><a title="Önceki sayfa" style="text-decoration:none" href="./ayrmetin.php?idno=40936"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40938"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b624"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o812"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>