﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 126<br>Hüküm no: 81<br>Orijinal metin no: [29b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şahin Odabaşı kızı Ayşe’nin terekesinin taksimi ile babasından kalan menzilin annesine devri</b><br><br>Medîne-i hazret-i Ebâ Eyyüb el-Ensârî -radıye anhu Rabbühü’l-Bârî-’de Câmi‘ mahallesinde sâkin iken bundan akdem vefât eden Şahin Odabaşı b. Abdullah b. Abdurrahman’ın verâseti sulbî sagīr oğlu Mustafa ile sulbiye kızları Âişe ve Fâtıma’ya münhasıra ve tashîh-i mes’elesi dört sehimden olup sihâm-ı mezbûrdan iki sehmi sagīr-i mezbûr Mustafa’ya ve birer sehmi mezbûretân Âişe ve Fâtıma’dan her birine isâbeti tahkīkinden sonra mezbûre Âişe dahi vefât edip verâseti zevc-i metrûku Mustafa Bey b. Receb ile vâlidesi Ümmü Gülsüm bt. Abdullah ve li-ebeveyn er karındaşı mezbûr Mustafa’ya ve li-ebeveyn kız karındaşı mezbûre Fâtıma’ya münhasıra ve tashîh-i mes’elesi on sekiz sehimden olup sihâm-ı mezbûreden dokuz sehmi zevc-i mezbûr Mustafa Bey’e ve üç sehmi vâlidesi Ümmü Gülsüm’e ve iki sehmi mezbûre Fâtıma’ya ve dört sehmi mezbûr Mustafa’ya isâbeti tahkīkinden sonra müteveffâ-yı mezbûr Şahin odabaşının terekesinden olup mahalle-i mezbûrede vâki‘ bir tarafdan ba‘zan Şatır Halil Çelebi ve ba‘zan Mehmed Çelebi mülkü ve bir tarafdan Abdi Çavuş bahçesi ve bir tarafdan tarîk-ı hâs ve bir tarafdan tarîk-ı âm ile mahdûd tabaka-i ulyâsında nîm sofalı bir bâb oda ve dehlîz ve tahta-pûş ve bir matbah ve vustâsında bir bâb oda ve dehlîz ve tahtında bir dükkân ve bir kenîf ve bi’r-i mâ ve bahçeyi müştemil mülk menzilden ber-mûceb-i tashîh-i evvel mezbûre Âişe’ye isâbet eden rub‘ hissesinden tashîh-i sânî üzere merkūm Mustafa Bey’e isâbet ve intikāl eden dokuz sehm hissesini bâ-hüccet-i şer‘iyye bundan akdem Mustafa Bey yetmiş guruşa kayın vâlidesi mezbûre Ümmü Gülsüm’e bey‘ ve temlîk ve teslîm ol dahi ber-minvâl-i muharrer iştirâ ve temellük ve tesellüm eyledikden sonra semeni olan mezbûr yetmiş guruşu mezbûre Ümmü Gülsüm yedinden tamâmen ahz u kabz edip mezbûre Ümmü Gülsüm menzil-i mezkûrun üç sehmine irsen ve dokuz sehmine şirâen mâlik oldukdan sonra mezbûre Fâtıma Hatun tarafından dahi husûs-ı âti’z-zikr ve vekîli olduğu zât-ı mezbûru ma‘rifet-i şer‘iyye ile ârifân el-Hâc Ali Efendi b. Receb ve Mehmed Çelebi b. Hüseyin nâm kimesneler şehâdetleriyle sâbit olan Mustafa Çelebi b. Mehmed nâm kimesne meclis-i şer‘-i hatîr-i lâzımü’t-tevkīrde müvekkilesi mezbûrenin vâlidesi işbu sâhibetü’l-kitâb mezbûre Ümmü Gülsüm Hatun mahzarında bi’l-vekâle ikrâr ve takrîr-i kelâm edip müvekkilem mezbûre Fâtıma’ya menzil-i mezkûrdan tashîh-i evvel üzere babası müteveffâ-yı [mezbûrdan] isâbet ve intikāl eden rub‘ hissesiyle kız karındaşı müteveffât-ı mezbûre Âişe’nin rub‘ hissesinden tashîh-i sânî üzere isâbet ve intikāl eden on sekiz sehimden iki sehm hisse-i irsiyye-i şer‘iyyesini tarafından îcâb ve kabûl[ü] hâvî ve şurût-ı müfsideden ârî bey‘-i bâtt-ı sahîh-i şer‘î ile vâlidesi mezbûre Ümmü Gülsüm’e safka-i vâhide ile yüz guruşa bey‘ ve temlîk ve teslîm ol dahi ber-vech-i iştirâ ve temellük ve tesellüm ve kabûl eyledikden sonra semeni olan meblağ-ı merkūm yüz guruşu merkūm Fâtıma Hatun vâlidesi mezbûre Ümmü Gülsüm’den cihâzına sarf için bundan akdem istikrâz ve kabz [30a] edip hâlâ zimmetinde vâcibü’l-edâ yüz guruş deyne takās eylediğinde mezbûre Ümmü Gülsüm dahi mukāsa ve kabûl edip mezbûre Fâtıma menzil-i mezkûr ve semen ve merkūma müte‘allıka âmme-i de‘âvî ve mutâlebât ve eymân ve muhâsamâtdan vâlidesi mezbûre Ümmü Gülsüm’ün zimmetini ibrâ-i âmm-ı kātı‘u’n-nizâ‘la ibrâ ve ıskāt eyledi ba‘de’l-yevm menzil-i mahdûd-ı mezkûrda müvekkilem mezbûre Fâtıma’nın vechen mine’l-vücûh ve sebeben mine’l-esbâb alâka ve medhali kalmayıp vâlidesi mezbûre Ümmü Gülsüm’ün mülk-i müşterâsı ve hakk-ı sırfı olmuşdur keyfemâ-teşâ ve hasbemâ-tahtâr mutasarrıfe olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketbolundu.<br><br>Fi’l-yevmi’l-hâmis min-Zilhicceti’ş-şerîfe li-sene tis‘a ve ışrîn ve mi’e ve elf.<br><br>Şuhûdü’l-hâl: Celeb Hasan Çelebi b. Abdülmennan, Molla Mehmed b. Ali Efendi, Hüseyin Çelebi b. Mehmed, es-Seyyid Mustafa b. Sefer Hoca, Mehmed Çelebi b. Hasan Efendi, es-Seyyid Abdurrahman Çelebi b. Receb, Berber Osman Çelebi b. Halil, Ahmed Çelebi b. Abdullah, Hüseyin Çelebi b. Mahmud, Abdurrahman Efendi b. Abdürrezzak ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=16238"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16240"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b126"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o308"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>