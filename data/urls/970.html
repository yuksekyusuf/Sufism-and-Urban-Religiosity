﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadâreti Mahkemesi 2 Numaralı Sicil (H. 1251-1257/ M. 1835-1841)<br>cilt: 94,&nbsp;sayfa: 94<br>Hüküm no: 67<br>Orijinal metin no: [12a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mühtedi Ali’nin kardeşi Andon ile olan miras davasında anlaşma sağlanması</b><br><br>Ma‘rûz,<br><br>Sâhib-i arzuhâl mühtedî Ali b. Abdullah nâm kimesne bi’l-ma‘iyye rü’yete memûr Evkāf-ı hümâyûn müfettişi mevâlî-i i‘zâmdan fazîletlü es-Seyyid Mehmed Emin Âsaf Beyefendi hâzır olduğu hâlde Salı günü huzûr-ı Hazret-i Fetvâ-penâhî’de ma‘kūd meclis-i şer‘-i münîrde li-ebeveyn hâli derûn-ı arzuhâlde mastûrü’l-ism Andon v. Mıgırdıç nâm zimmî muvâcehesinde nezâreti Hazîne-i celîle-i Evkāf’a mülhak evkāfdan Ali Ağa Vakfı’nın bi’l-meşrûta mütevellîsi Süleyman Ağa b. Salih hâzır olduğu hâlde anam olup medîne-i Üsküdar mahâllâtından Selami mahallesinde mütemekkin iken işbu târîhden iki ay mukaddem mahrûse-i Galata’da Tersâne-i âmire Kethüdâsı esbak Mustafa Bey’in konağında cemî‘ edyân-ı bâtıladan teberrî ve ityân-ı kelimeteyn-i şehâdeteyn edip şeref-i İslâmla müşerrefe ve talebiyle Âişe tesmiye olundukdan bir gün mürûrunda anam merkūme Âişe mahalle-i mezkûrede vâki‘ vakf-ı mezkûr musakkafâtından bâ-temessük-i mütevellî bi’l-icâreteyn müstakılleten mutasarrıfe olduğu ma‘lûmü’l-hudûd bir bâb menzil derûnunda mevcûde bi’l-cümle eşyâ-i ma‘lûmesini Müslim mahallesinde bir âhar menzile nakil esnâsında iken menzil-i mezkûrda Müslime olduğu hâlde füc’eten vefât edip ol vechile beynimizde şer‘an mâni‘-i irs mevcûd olmadığına binâen bi’l-cümle terekesi hasran bana mevrûs ve menzil-i mezkûre dahi âdiyen bana intikāl etmiş iken mersûm Andon zimmî anam müteveffât-ı merkūmeyi benim haberim olmaksızın bir takrîb âyin-i Nasârâ üzere kefere maşadlığına ilkā etdirdiğinden mâ‘adâ vâris olmak zu‘muyla menzil-i mezkûr derûnunda mevcûde bi’l-cümle terekesini ahz u kabz ve menzil-i mezkûru dahi bilâ-veled mahlûlünden olmak üzere cânib-i vakf-ı mezkûrdan icâre-i mu‘accele-i ma‘lûme ile istîcâr ve tesellüm birle bi-gayr-ı hakkın vaz‘-ı yed eder. Suâl olunup tereke-i müteveffât-ı mezbûre ile menzil-i mezkûrdan keff-i yed birle bana teslîme mersûm Andon zimmîye tenbîh olunmak bi’l-verâse matlûbumdur deyü da‘vâ eylediğimde ol dahi cevâbında eşyâ-i muharrere-i mezkûreyi bi’l-verâse kabzını ve menzil-i mezkûru minvâl-i muharrer üzere cânib-i vakf-ı mezkûrdan mahlûlen istîcâr edip el-yevm vaz‘-ı yedini ikrâr, lâkin kız karındaşı anam müteveffât-ı mezbûrenin ber-minvâl-i muharrer şeref-i İslâmla müşerrefe olduğunu külliyen inkâr, ol vechile beynimizde münâza‘ât-ı kesîre cereyân etmiş idi. El-hâletü hâzihî ben da‘vâ-yı mezkûreme kat‘an şâhidim olmayıp kavl-i mücerredimle nesne sâbit olmadığı kıbel-i şer‘-i şerîfden bana ba‘de’t-tefhîm ancak mersûm Andon zimmî rızâsıyla bana malından teberru‘an beş yüz guruş def‘ ü teslîm ve umûruma sarfla istihlâke emr eylediğinde ben dahi yedinden ahz u kabz ve emriyle umûruma sarfla istihlâk etmemle meblağ-ı müstehlek-i merkūmun istirdâdına ve bi’l-cümle beynimizde cereyân eden cemî‘ hukūk-ı şer‘iyyeye müte‘allika âmme-i de‘âvîden tarafeynden her birimiz âharın zimmetini ibrâ-i âmm-ı sahîh-i şer‘î ile ibrâ ve iskāt ve her birimiz minvâl-i muharrer âharın ibrâsını kabûl eyledik deyü ikrâr ve tasdîkleri huzûr-ı âlîlerine i‘lâm olundu.<br><br>Fî 6 M sene [1]256.</p>          <br><a title="Önceki sayfa" style="text-decoration:none" href="./ayrmetin.php?idno=969"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=971"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana002&bsm=ana002b094"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana002&bsm=ana002o354"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>