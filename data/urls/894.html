﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 168<br>Hüküm no: 177<br>Orijinal metin no: [33a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Divriği kazasında Sarı Mustafa Mescidi Vakfı’nın tevliyet ve mescidde tilavet-i Kur’ân ciheti hissesine mutasarrıf İsmail b. İbrahim’in vefatıyla hissesinin hak sahiplerine tevcihi</b><br><br>Sâdır olan fermân-ı âlîlerine imtisâlen işbu arzuhâl ve derkenâra nazar olundukda Divriği kazâsında vâki‘ Sarı Mustafa nâm sahibü’l-hayrın binâ eylediği mescid-i şerîfi vakfının tevliyeti evlâdiyet ve meşrûtiyet üzere tevliyet-i mezkûrun nısf hissesini ve mescid-i mezbûrda tâlî-i Kur’ân-ı azîmü’ş-şân cihetinin nısf hissesi cihetleri bâ-berât-ı âlî mutasarrıfları İsmail ve Ömer b. İbrahim nâm karındaşların iştirâken üzerlerinde iken mezbûr İsmail bilâ-veled fevt oldukda hissesi batn-ı evvelde olan müşterekleri sahib-i arzuhâller el-Hâc Mustafa ve Mehmed Emin b. Abdünnebi ve Ebûbekir b. Ebûbekir nâm müşterekler hisselerine ilhâkan tevcîh olunacak iken müteveffâ-yı merkūmun hissesi karındaşı mezbûr Ömer hilâf-ı şart-ı vâkıf bir-takrîb kendi hissesine tevcîh ettirtip kendilerine gadr-i küllî olduğundan bahisle merkūm Ömer ile sahib-i arzuhâller mahâllinde bi’l-muvâcehe terâfu‘-i şer‘-i şerîf olunmak bâbında bir kıt‘a emr-i âlî niyâzında oldukları arzuhâl-i mezkûrdan müstefâd olup fi’l-hakīka evlâdiyet ve meşrûtiyet üzere tevliyet-i tâlî-i Kur’ân-ı azîmü’ş-şân cihetinin nısf hissesi mezbûr Ömer b. İbrahim’in ve nısf-ı âhar sülüs ve sülüs-i âhar nısfı mezbûr Ebûbekir b. Ebûbekir’in bâkīsi dahi mezbûrân Mustafa ve Mehmed Emin b. Abdullah nâm müştereklerin başka başka beratıyla üzerlerinde olduğu derkenârdan müstebân ve sahib-i arzuhâllerin yedlerinde bulunan sicilden muhrec vakfiye hüccet-i şer‘iyesi aklâmdan kaydı olunup tescîli sâbit olmayan evkāf-ı kadîmde şer‘an amel-i kadîm mu‘teber olup bu âna kadar ne vechile tasarruf olunageldi ise ol vechile olmak şer‘an lâzım geldiğinden sahib-i arzuhâller ile merkūm Ömer bi’l-muvâcehe mürâfa‘aya muhtâc oldukları ma‘lûm-ı devletleri buyruldukda mahâllinde meclis-i şer‘-i şerîfde tarafeyn bi’l-muvâcehe ber-nehc-i şer‘î mürâfa‘aya havâle buyurulmak bâbında bâlâsı tuğrâ-yı garrâ ile mu‘anven bir kıt‘a emr-i âlîşân [i‘tâsı] iktizâ eylediği huzûr-ı âlîlerine i‘lâm olundu.<br><br>Fî 21 Z sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=893"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=895"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b168"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o177"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>