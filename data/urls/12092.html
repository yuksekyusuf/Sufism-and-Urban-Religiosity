﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 231<br>Hüküm no: 174<br>Orijinal metin no: [114-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Keresteci David’in ölümüyle kızına kalan keresteci âletlerinin satılmasına izin verilmesi</b><br><br>Aziz Efendi, izin: kıt‘a<br><br>Numara: 287, 120 guruş<br><br>Mahrûse-i Galata’ya tâbi‘ kasaba-i Beşiktaş’da Yenimahalle’de mütemekkin iken bundan akdem fevt olan Devlet-i aliyye teba‘asının Ermeni milletinden Keresteci David v. Artin’in sulbî sagīr oğlu Artin ve sulbiye sagīre kızı Bağsan’ın li-ebin karındaşları ve tesviye-i emirlerine bâ-hüccet-i şer‘iye vasîyy-i mansûbları teba‘a-i Devlet-i aliyye ve millet-i merkūmeden Dersaâdet Telgraf Tahrîrât-ı Ecnebiye Mümeyyizlerinden işbu hâmilü’r-rakīm Melkon v. el-merkūm David’e bi’l-vesâye takrîr-i kelâm ve ta‘bîr ani’l-merâm edüp Nezâret-i Evkāf-ı hümâyûna mülhak evkāfdan merhûm Mimâr Sinanağa Mescid-i şerîfi Vakfı müsakkafâtından mahmiye-i İstanbul’da Ayazma kapısı kurbünde Sarı Timur mahallesinde Karanlık sokağında vâki‘ ma‘lûmü’l-hudûd on yedi numara ile murakkam şehriye yetmiş beş akçe icâre-i müeccelelü bir bâb keresteci dükkânının yüz yirmi sehm i‘tibârıyla otuz altı sehmi derûnunda mevcûde cennet-mekân Sultan Mahmud Hân-ı sânî -tâbe serâhû- hazretlerinin evkāf-ı şerîfeleri müstegallâtından beyne’l-esnâf keresteci gediği ta‘bîr olunur şehriye doksan akçe icâre-i müeccelelü âlât-ı lâzıme-i ma‘lûmenin yüz yirmi sehm i‘tibârıyla otuz altı sehm sagīrân-ı merkūmânın bâ-sened-i hâkānî bi’l-icâreteyn taht-ı tasarruflarında olup lâkin dükkân-ı mezkûr harâb ve gedik-i mezkûrun âlâtı mürûr-ı eyyâm ile telef ve zâyi‘ olduğu zâhir ve bedîdâr olup ol-vechile bekāsı sagīrân-ı merkūmân haklarında muzır ve gayr-ı müfîd olduğundan mâ‘adâ sagīrân-ı merkūmânın nafakaya kâfi mâlları olmayıp nafaka ve kisveye şiddet-i ihtiyâçları olmağla sagīrân-ı merkūmânın dükkân ve âlât-ı gedik-i mezkûrda olan otuz altışar sehm hisselerini bedel-i misli ve mütevellîleri re’yleriyle âhara ferâğ ve bedeli ahz ü kabz birle i‘mâl ve istirbâh olunup hâsıl olan nemâsıyla infâk ve iksâ olunmak sagīrân-ı merkūmân haklarında her vechile enfa‘ ve evlâ olduğuna binâen işbu yedimde olup hâlâ kassâm-ı askerî fazîletlü Mehmed Emin Efendi ile Birinci Dâire-i Belediye tarafından i‘tâ olunan memhûr bir kıt‘a tahmîn-i bedel pusulası mantûkunca sagīrân-ı merkūmânın hisse-i şâyi‘a-i mezkûreleri bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla yirmi dört bin guruş mukābelesinde âhara ferâğa izin taleb şüd.<br><br>Fî 2 Ca sene [1]301<br><br>Şühûdü’l-hâl: Mehmed Ağa b. Mustafa, Ömer Ağa b. Kadri ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=12091"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12093"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b231"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o313"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>