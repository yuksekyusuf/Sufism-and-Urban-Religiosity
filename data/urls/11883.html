﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 609<br>Hüküm no: 552<br>Orijinal metin no: [178b-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Bey b. Abdülmennan’ın vakfiyesi</b><br><br>Mâ hüve’l-muharrer fîhi min-asli’l-vakfi ve şerâitihî ve kuyûdihî ve zavâbitihî sahha ledeyye fe-vaddaha beyne yedeyye ve innî hakemtü bi-sıhhatihî ve lüzûmihî fî-husûsihî ve umûmihî alâ-kavli men yerâhu mine’l-eimmeti’l-müctehidîn rıdvânullâhi teâlâ aleyhim ecma‘în ve ene’l-fakīrü ibâdi’l-bârî Abdülfettâh b. Siyâmi el-müvellâ hilâfeten bi-medîneti İzmid -afâ anhümü’r-rabbü’l-kadîr-<br><br>Yuzamminü mâ-yu‘teberu inde’s-sübûti’l-mu‘teber harrerehü’l-abdü’l-fakīr Mustafa b. Halil el-müvellâ bi-İzmid -ufiye anhümâ-<br><br>Elhamdülillâhi’l-vâkıfü alâ-külli hâl el-muttali‘u alâ-mâ-lâha bi’l-bâl ve’s-salâtü ve’s-selâmü alâ-seyyidinâ Muhammedin ve alâ-âlihî ve ashâbihî hayrü’l-ashâb ve’l-âl ammâ ba‘d. İşbu mazmûnunda vakıf ikrârından bahseden sahîh ve şer‘î bir hüccettir. Mahrûse-i Üsküdar mahallâtından Tenbel mahallesinde sâkin Ali Bey b. Abdülmennan nâm kimse meclis-i şer‘-i şerîf ve mahfil-i dîn-i münîfe hâzır olup şöyle ikrâr ve i‘tirâf eyledi ki, işbu vakıf ikrârının kendisinden sudûruna kadar mâliki olduğu ve taht-ı tasarrufunda bulundurduğu, mahalle-i mzbûrede vâki‘, bir tarafından Hekim Ahmed mülkü, bir tarafından Hadice Hatun bt. Bahşı vakfı, bir tarafından Fâtıma Hatun bt. Mehmed vakfı, bir tarafından tarîk-ı âm ile mahdûd, muhavvateyni hâvî, muhavvata-i dâhiliyesi aralarında iki sofa bulunan fevkānî iki bâb hâneyi, mutfağı, kileri, kenîfi, cüneyneyi ve su kuyusunu müştemil, muhavvata-i hâriciyesi üç odayı, ahırı ve kenîfi müştemil bulunan cemî‘ menzilini cümle tevâbi‘i ve levâhıkı ve kâffe-i menâfi‘i ve merâfıkı ile niyet-i sâfiye ve taviyyet-i vâfiye üzere habs ve vakfetti. Tasarrufu mâdâm ki hayâtda ola nefs-i nefîsesine, sonra evlâdına, neslen ba‘de neslin evlâd-ı evlâdına şart etti. Menzil-i mezbûrda süknâyı sonra mâdâm ki hayâtda ola Âişe Hatun bt. Ebîbekir nâm zevcesine, sonra evlâdına, karnen ba‘de karnin evlâd-ı evlâdına, sonra utekāsına, sonra ulemâdan sâlih bir kimseye her gün Yâsin-i şerîfi okuyup sevâbını vâkıf-ı mezbûrun rûhuna hediye etmesi üzere şart etti. Ba‘de’l-inkırâzi’l-kül Medîne-i Münevvere fukarâsına şart etti. Menzilin ta‘mîrini, güçleri yetiyorsa içinde sâkin olanlara kendi mallarıyla şart etti. Güçleri yetmiyorsa menzilin icâreye verilip hâsıl olan ücret-i kirâ ile ta‘mîr edilmesini şart etti. Tevliyeyi müddet-i hayâtınca kendisine, sonra mezbûre zevcesine, sonra utekāsının eslahına şart etti. Nezâret-i hasbiyyeyi ahâlî-yi mahalle-i mezbûreye şart etti… Vâkıf-ı mezbûr sonra menzil-i mezkûru tescîl maksadıyla mütevellî nasbettiği Mustafa b. Ebîbekir’e teslîm etti. O dahi tesellüm edip sâir mütevellîler evkāfda nasıl tasarruf ettiler ise öyle tasarruf eyledi. Mütevellî-i mezbûr vâki‘ ikrârı vicâhen ve şifâhen tasdîk etti. Emr-i vakf-ı mezbûr vech-i mastûr üzere tamâm olduğunda vâkıf-ı mezkûr İmâm-ı a‘zam Ebû Hanîfe katında vakfın adem-i lüzûmuna mütemessiken vakfiyyetten rücû‘ edip menzilin mülk-i sahîhine ilhâkını talep ve istirdâd eyledi. Mütevellî, imâmeyn-i hümâmeynin re’ylerine tevfîkan redden imtinâ‘ edince hâkim-i muvakki‘ü’l-kitâb huzûrunda murâfa‘a edip tarafeynden hüküm taleb ettiklerinde hâkim-i mûmâ-ileyh, cânib-i vakfı ihtiyâr edip menzil-i merkūmun vakfiyetinin lüzûmuna -âlimen bi’l-hilâf beyne’l-eimmeti’l-eşrâf- hükmetmekle vakf-ı mezbûr müseccel, müebbed bir vakıf olarak bi’l-ittifâk evkāf-ı lâzimeden oldu. Fe-men beddelehû ba‘de mâ-semi‘ahû fe-innemâ ismühû ale’llezîne yübeddilûnehû inna’llâhe semî‘un alîm. Ve ecrü’l-vâkıf ale’l-hayyi’l-cevâdi’l-kerîm.<br><br>Cerâ zâlike ve hurrire fî-evâili şehri Rebî‘i’l-evvel li-sene tis‘a ve ışrîn ve elf.<br><br>Şühûdü’l-hâl: Zübdetü’l-kuzât Yakub Efendi b. Şa‘bân, Mehmed Çelebi b. Halil el-el-mülâzım, Abdurrahman Çelebi el-müsta‘id, Musa Efendi b. Hüdâverdi, Muharrem Ağa ser-muhzırân, Turgud Bey b. Hasan, Abdülkerim b. Abdurrahim, Memi Bey b. İbrahim, Kara Hüseyin hâdim-i mahkeme, Pîr Ali Çelebi el-müderris, Gülâbi Efendi el-mülâzım, Hüseyin b. Mustafa es-serrâc, Bâli Reis b. Mustafa ve gayrühüm</p>          <br><a title="Önceki sayfa" style="text-decoration:none" href="./ayrmetin.php?idno=11882"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11884"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b609"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o648"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>