﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 167<br>Hüküm no: 175<br>Orijinal metin no: [32b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ruha kazası Suruç nâhiyesindeki Şeyh Müslim Zaviyesi’nde loğkeşlik hissesine sahip Seyyid Ali’nin vefatıyla hissesinin Şeyh Ömer, Şeyh Hüseyin, Şeyh Müslim ve Şeyh Ahmed’e tevcihi</b><br><br>Ma‘rûz,<br><br>Sâdır olan fermân-ı âlîlerine imtisâlen işbu istid‘â ve derkenâra nazar olundukda Ruha kazâsına tâbi‘ Suruç kazâsında medfûn Şeyh Müslim Zâviyesi’nin yedi buçuk akçe vazîfe ile rub‘ hisse cihetine mutasarrıf olan es-Seyyid Ali bilâ-veled fevt olup mahlûlünden rub‘ hisse-i loğkeşlik-i mezkûre vazîfe-i mezkûresiyle kendülere tevcîh olunmasını sahib-i arzuhâller Şeyh Ömer ve Şeyh Hüseyin ve Şeyh Müslim ve Şeyh Ahmed dâ‘îleri işbu arzuhâlleriyle istid‘â ederler, loğkeşlik-i mezkûr vazîfe-i mersûmeleriyle el-yevm bâ-berât-ı âlî mezbûr es-Seyyid Ali ve es-Seyyid Müslim b. es-Seyyid İbrahim nâm karındaşların bâ-berât-ı âlî nısf hisse üzerlerinde olduğu askerî rûznâmçesi derkenârından müstebân ve husûs-ı mezkûr kazâ-i mezbûr ahâlîsinden Der-aliyye’de müsâfiren sâkinler Hâfız Ahmed b. Ali ve Şeyh Hüseyin b. Abbas nâm kimesnelerden istihbâr olundukda merkūm es-Seyyid Ali’nin fevti vâki‘ ve karındaşı ve müştereki Şeyh Müslim müteveffâ-yı merkūmun hissesine rağbet etmeyip ve sahib-i arzuhâller merkūmûn her vechile loğkeşlik-i mezkûrenin uhdesinden gelmeğe kādir ve mahâll-i merhamet olduklarını merkūmândan herbiri alâ-tarîkı’ş-şehâde haber vermeleriyle rub‘ hisse loğkeşlik-i mezbûre vazîfe-i mersûmeleriyle müteveffâ-yı merkūmun bilâ-veled mahlûlünden ve karındaşı ve müştereki merkūmun adem-i rağbetinden sahib-i arzuhâller merkūmûn Şeyh Ömer ve Şeyh Hüseyin ve Şeyh Müslim ve Şeyh Ahmed dâ‘îlerine iştirâken tevcîh ve yedlerine berat-ı şerîf-i âlîşân sadaka ve ihsân buyurulmak husûsu re’y-i sâmîlerine menût idiği huzûr-ı âlîlerine i‘lâm olundu.<br><br>Fî 25 Z sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=891"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=893"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b167"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o177"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>