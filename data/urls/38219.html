﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 59 Numaralı Sicil (H. 1143 / M. 1730-1731)<br>cilt: 64,&nbsp;sayfa: 489<br>Hüküm no: 414<br>Orijinal metin no: [93a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa’nın vefat eden Sandalcı İbrahim’de alacağı olduğu</b><br><br>Husûs-ı âti’l-beyanın mahâllinde ketb ü tahrîri için bi’l-iltimâs savb-ı şer‘-i şerîf-i enverden Mevlânâ el-Hâc İbrahim Efendi irsâl olunup ol dahi mahmiye-i İstanbul’da Esirci Kemâl mahâllesinde sâkin es-Seyyid el-Hâc Mehmed Ağa b. es-Seyyid Abdüsselam’ın menziline varıp zeyl-i kitâbda muharrerü’l-esâmi Müslimîn huzûrlarında akd-i meclis-i şer‘-i şerîf ettikde bâ‘isü’l-kitâb mezbûr es-Seyyid el-Hâc Mehmed Ağa meclis-i ma‘kūd-ı mezkûrda mahmiye-i mezbûrede Saraç İshak mahâllesinde sâkin iken bundan akdem vefât eden Sandalcı es-Seyyid el-Hâc İbrahim b. es-Seyyid Abdüsselam’ın verâseti zevce-i menkûha-i metrûkesi Âişe Hatun bt. el-Hâc Mehmed ile sulbî kebîr oğulları es-Seyyid Evliyâ Mehmed ve es-Seyyid Halil ve sulbiye kebîre kızı Şerîfe Fahri Hatun’a münhasıra olduğu şer‘an zâhir ve mukarrer oldukdan sonra zâtları ta‘rîf-i şer‘î ile mu‘arrefe olan mezbûretân Âişe Hatun ve Şerîfe Fahri Hatun ile mezbûr es-Seyyid Evliyâ Mehmed mahzarlarında üzerlerine da‘vâ ve takrîr-i kelâm edip müteveffâ-yı mezbûr Sandalcı es-Seyyid el-Hâc İbrahim b. es-Seyyid Abdüsselam b. Yusuf zimmetinde beynimizde ma‘lûm yedinden müşterâ ve makbûz eşyâ-i mütenevvi‘a semeninden ba‘de-külli’l-hesâb [93b] üç yüz guruş hakkım olmağla meblağ-ı mezbûru tereke-i müteveffâ-yı mezbûrdan taleb ederim, suâl olunsun dedikde gıbbe’s-suâl mezbûrûn Âişe ve Şerîfe Fahri ve es-Seyyid Evliyâ Mehmed cevâblarında fi’l-vâki‘ mezbûr es-Seyyid el-Hâc Mehmed Ağa’nın müteveffâ-yı mezbûr Sandalcı es-Seyyid el-Hâc zimmetinde beynlerinde ma‘lûm yedinden müşterâ ve makbûz eşyâ-i mütenevvi‘a semeninden ba‘de-külli’l-hesâb üç yüz beş guruş hakkı olduğunu her biri bi-tav‘ihim ikrâr ve i‘tirâf etmeleriyle alâ-mûceb-i i‘tirâfihim meblağ-ı mezbûr üç yüz beş guruşdan hisselerine göre tereke-i müteveffâ-yı mezbûrdan mezbûr es-Seyyid el-Hâc Mehmed Ağa’ya edâ ve teslîme mezbûrûn Âişe Hatun ve Şerîfe Fahri Hatun ve es-Seyyid Evliyâ Mehmed’e tenbîh eylediğini mevlânâ-yı mezbûr mahâllinde tahrîr, ba‘dehû ma‘an irsâl olunan Hüseyin b. Mustafa ve Ahmed b. Mehmed ile meclis-i şer‘a gelip alâ-vuku‘ihî inhâ ve takrîr etmeğin mâ vaka‘a bi’t-taleb ketb olundu.<br><br>Fî 15 min-Şa‘bân sene 1143.<br><br>Şuhûdü’l-hâl: Ali Ağa b. Abdurrahman, el-Hâc Ali b. Osman, el-Hâc Mehmed b. Hüseyin, Yasin Efendi b. Ahmed, Hasan b. Mustafa</p>          <br><a title="Önceki sayfa" style="text-decoration:none" href="./ayrmetin.php?idno=38218"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38220"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm059&bsm=ksm059b489"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm059&bsm=ksm059o515"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>