﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 489<br>Hüküm no: 559<br>Orijinal metin no: [80b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Pîrî mahallesinden Naile bt. Abdullah ile Osman Ağa’nın boşanması</b><br><br>Muhâla‘a, vekâleten<br><br>Mahmiye-i İslâmbol’da el-Hâc Pîrî mahallesinde sâkine Nâile bt. Abdullah nâm hatun tarafından husûs-ı âti’l-beyânı ikrâra vekîl olduğu zât-ı mezbûreyi ârifân Ömer Ağa b. Ali ve Yakub Ağa b. Ebûbekir nâm kimesneler şehâdetleriyle şer‘an sâbit olan mahalle-i mezbûre imâmı İshak Efendi b. el-Hâc Mustafa meclis-i şer‘-i hatîr-i lâzımü’t-tevkīrde müvekkile-i mezbûrenin zevc-i muhâlı‘ı işbu bâ‘isü’l-kitâb es-Seyyid Osman Ağa b. es-Seyyid Osman mahzarında bi’l-vekâle ikrâr ve takrîr-i kelâm edip müvekkilem mezbûre Nâile Hatun’un zevci mezbûr es-Seyyid Osman Ağa ile beynlerinde hüsn-i mu‘âşeretleri olmayıp müvekkilem mezbûre hul‘a tâlibe olduğu ecilden zevci mezbûr es-Seyyid Osman Ağa zimmetinde mütekarrer ve ma‘kūdun-aleyh olan yüz guruş mehr-i müecceli ve nafaka-i iddet-i ma‘lûmesi üzerlerine ve meûnet-i süknâsı dahi müvekkilem mezbûrenin kendi üzerine olmak üzere mahalle-i mezbûrede sâkine olduğu menzilinde işbu târih-i kitâb günü zevci mezbûr es-Seyyid Osman Ağa ile muhâla‘a-i sahîha-i şer‘iye ile hul‘ olduğunda ol dahi ber-vech-i muharrer hul‘-ı mezbûru ba‘de’l-kabûl hukūk-ı zevciyete ve ibtidâ-i zevciyetden târih-i kitâba gelince beynlerinde cârî hukūk-ı sâireye müte‘allika âmme-i de‘âvî ve kâffe-i mutâlebâtdan müvekkilem mezbûre Nâile Hatun zevci mezbûr es-Seyyid Osman Ağa’nın zimmetini ibrâ-i âmm-ı kātı‘u’n-nizâ‘la ibrâ ve ıskāt eylediğinde ol dahi kezâlik hukūk-ı zevciyete ve sâire müte‘allika âmme-i de‘âvîden zevcesi müvekkilem mezbûre Nâile Hatun’un zimmetini ibrâ ve ıskāt edip her biri ber-minvâl-i muharrer âharın ibrâsını kabûl eylediler dedikde mezbûr es-Seyyid Osman Ağa dahi mukırr-ı vekîl-i mezbûr İshak Efendi’yi cemî‘ kelimât-ı meşrûhasında vicâhen ve şifâhen tahkīk ve tasdîk etmeğin mâ-vaka‘a bi’t-taleb.<br><br>Fî 9 min-B sene 1197<br><br>Şühûdü’l-hâl: Ömer Ağa b. Ali, Yakub Ağa b. Ebûbekir, Molla Ali b. Halil, Salih b. Halil, Molla Mustafa b. Mustafa, Hacı Hasan b. Osman, Molla Mehmed b. Mustafa ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=11101"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11103"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b489"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o615"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>