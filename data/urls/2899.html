﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 473<br>Hüküm no: 581<br>Orijinal metin no: [106M/a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kefaletten dolayı olan borcunu ödemesi hususunda İbrahim Ağa’ya tenbihte bulunulması</b><br><br>Mahmiye-i İstanbul’da vâkı‘a Hadîka-i hâssa bostancılarının çavuşu olup gallesi hadîka-i mezbûrede vâki‘ câmi‘-i şerîfin huddâmına meşrûta vakf-ı nukūda bi’l-fi‘il mütevellî olan işbu râfi‘ü’l-kitâb el-Hâc Hasan Bey b. Yusuf nâm kimesne meclis-i şer‘-i şerîfde İbrahim Ağa b. Abdullah nâm kimesne mahzarında üzerine da‘vâ ve takrîr-i kelâm edip bin yetmiş altı senesi Ramazani’l-mübâreki’nin yirminci günü asl-ı mâl-ı vakf-ı mezbûrdan iki yüz kırk esedî guruşu mezbûr İbrahim [106b] Ağa’nın kaynatası olan Marmaralı Hüseyin Ağa’ya idâne ve teslîm, mezbûr Hüseyin Ağa dahi istidâne ve kabz etdikde mezbûr İbrahim Ağa meblağ-ı mezbûra tarafeynden emr ü kabûlü hâviye kefâlet-i sahîha ile kefîl olmuş idi, suâl olunup kefâletine binâen meblağ-ı mezbûrun merkūm İbrahim Ağa’dan alıverilmesi matlûbumdur dedikde, gıbbe’s-suâl ve’l-inkâr müdde‘î-i mezbûrdan müdde‘âsını mübeyyine beyyine taleb olundukda hadîka-i mezbûre bostancılarından Solak Odalı Mehmed Bey b. Musa ve mahmiye-i mezbûrede Vezir Hanı’nda sâkin bâzergân tâifesinden Ali Beşe b. Ahmed nâm kimesneler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka mütevellî-i mezbûr asl-ı mâl-ı vakf-ı mezbûrdan iki yüz kırk esedî guruşu bu sene Ramazani’l-mübâreki’nin yirminci günü bizim huzûrumuzda mezbûr İbrahim Ağa’nın kaynatası olan merkūm Hüseyin Ağa’ya idâne ve teslîm, merkūm Hüseyin Ağa dahi istidâne ve kabz etdiğinde mezbûr İbrahim Ağa meblağ-ı mezkûr iki yüz kırk esedî guruşu tarafeynden emir ve kabûlü hâviye kefâlet-i sahîha-i şer‘iyye ile kefîl olmuş idi, biz bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye etdiklerinde ba‘de’t-ta‘dîl ve’t-tezkiye şehâdetleri makbûle olmağın mûcebince meblağ-ı mezbûr iki yüz kırk esedî guruşu müdde‘î-i mezbûra edâ ve teslîme kefâletine binâen İbrahim Ağa’ya tenbîh olunmağın mâ-vaka‘a bi’t-taleb ketb olundu.<br><br>Fi’l-yevmi’r-râbi‘ ve’l-ışrîn min-şehri Ramazani’l-mübârek li-sene ihdâ ve semânîn ve elf.<br><br>Şuhûdü’l-hâl: Süleyman Çavuş b. Mahmud el-mübâşir, Mehmed Bey b. Ali el-Bostânî, Nuh Bey b. Ahmed el-bostanî, el-Hâc Mehmed b. Hüseyin el-bostânî Ebubekir Bey b. Abdullah el-bostânî, Mustafa Efendi el-imâm, Mustafa Çelebi b. Ömer</p>          <br><a title="Önceki sayfa" style="text-decoration:none" href="./ayrmetin.php?idno=2898"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2900"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b473"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o517"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>