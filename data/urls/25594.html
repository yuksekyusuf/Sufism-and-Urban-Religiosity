﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 614<br>Hüküm no: 707<br>Orijinal metin no: [90M/a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa b. Abdullah’ın boşadığı karısı Alime ile mehir ve nafaka ve kayını Hüseyin ile alacak hususlarında sulh olduğu</b><br><br>Mahmiye-i İstanbul’da Şeyh Vefa mahallesinde sâkin Mustafa b. Abdullah nâm kimesne mahfil-i kazâda Âlime ve Hüseyin ibney Abdülalim mahzarında ikrâr ve takrîr-i kelâm edip mezbûre Âlime bundan akdem zevcem olup tatlîk eylediğimde dört bin akçe mehr-i mü’ecceli ve nafaka-i iddet ve me’ûnet-i süknâsını benden da‘vâ ve taleb eylediğinde beynimizde münâza‘ât-ı kesîre cereyân etmekle iki bin akçe üzerine sulh olup ve bedel-i sulhu yedimden ahz u kabz edip bâkīsi olan akçeden zimmetimi ibrâ ve ıskāt eyledikden sonra yine mezbûre Âlime sekiz yüz [akçe] kıymetli bir kebe ve bir yorgan ve bir köhne velensemi ahz eyledin deyü benden da‘vâ ve taleb eyledikde onu dahi benimle dört yüz akçeye sulh olup ben dahi sulh-ı mezbûru kabûl ve bedel-i sulh olan meblağ-ı mezbûr dört yüz akçemi mezbûre Âlime yedimden ahz u kabz edip ve mezbûr Hüseyin bundan akdem fevt olan evlâdım Mehmed ve Hadice’nin techîz ve tekfînine emrim ile harc u sarf eylediği dokuz yüz elli akçeyi dahi mezbûr Hüseyin’e def‘ ü teslîm eyledim suâl olunup takrîrleri tahrîr olunması matlûbumdur dedikde gıbbe’s-suâl mezbûrân Âlime ve Hüseyin cevâblarında fi’l-vâki‘ kazıyye minvâl-i muharrer üzere olduğunu bi-tav‘ihimâ ikrâr ve i‘tirâf etmeğin mâ-vaka‘a bi’t-taleb ketb olundu.<br><br>Fi’s-sâlis min-Zilka‘deti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: Abdi Çelebi b. Hüseyin, Rasûl b. Rıdvan, Mustafa b. Mehmed el-muhzır, diğer Mustafa b. ( ) el-muhzır, Veli b. Mahmud, Mehmed b. el-Hâc Süleyman, Mehmed Çelebi b. Mehmed, Hasan Ağa b. ( ), Emirali b. ( )</p>          <br><a title="Önceki sayfa" style="text-decoration:none" href="./ayrmetin.php?idno=25593"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25595"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b614"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o976"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>