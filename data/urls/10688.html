﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 179<br>Hüküm no: 145<br>Orijinal metin no: [21b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Uzun Yusuf mahallesinden Saliha bt. Abdullah’ın başka memlekete gidip dönmeyen kocasından koşulan şart gereği boşanmış sayılması</b><br><br>İstihbâr-ı tatlîk<br><br>Mahmiye-i İslâmbol’da Uzun Yusuf mahallesinde sâkine ve zâtı vech-i şer‘î üzere mu‘arrefe olan işbu bâ‘isetü’l-vesîka Saliha bt. Abdullah nâm hatundan meclis-i şer‘de ber-vech-i âtî istihbâr-ı şer‘î sudûrundan sonra udûl-ı ahrâr-ı ricâl-i Müslimînden ve mahalle-i mezbûre sükkânından es-Seyyid Mustafa b. es-Seyyid Abdullah nâm kimesne ile nisâ tâifesinden Zeyneb bt. Mustafa ve Fatıma bt. İbrahim nâm hatunlar zât-ı müstahbireyi ârifûn oldukları hâlde li-ecli’l-ihbâr meclis-i şer‘a hâzırûn olup istihbâr olundukda fi’l-hakīka işbu müstahbire-i mezbûre Saliha Hatun’un zevci gāib ani’l-beled es-Seyyid Abdullah b. Abdullah nâm kimesne bin yüz seksen dokuz senesi mâh-ı Muharremi’l-harâm’ının beşinci günü diyâr-ı âhara gider oldukda mahalle-i mezbûrede vâki‘ menzilinde eğer ben târih-i mezbûrdan bir seneye dek gelmez isem zevcem mezbûre Saliha Hatun benden boş olsun deyü şart ve ta‘lîk ve bizi işhâd ve târih-i mezbûrdan beri mahmiye-i mezbûreye geldiği ma‘lûmumuz değildir, biz bu husûsa bu vech üzere şâhidleriz ve inde’l-hasm şehâdet dahi ederiz deyü herbiri meclis-i şer‘de alâ-tarîki’ş-şehâde haber vermeleriyle vâki‘ü’l-hâl hıfzen li’l-makāl bi’t-taleb ketb olundu.<br><br>Fî 2 min-Muharremi’l-harâm sene 1197<br><br>Şühûdü’l-hâl: Müezzin Halil Efendi b. Mustafa, Selim Ağa b. Mustafa, es-Seyyid Mustafa b. es-Seyyid Abdullah, Hacı Hasan b. Osman, Molla Ali b. Halil ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=10687"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10689"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b179"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o674"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>