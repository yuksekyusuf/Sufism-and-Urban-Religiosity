﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 40 Numaralı Sicil (H. 1033-1034 / M. 1623-1624)<br>cilt: 46,&nbsp;sayfa: 299<br>Hüküm no: 316<br>Orijinal metin no: [61b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Âmine bt. Mustafa’nın kocası Mehmed b. Hüseyin ile sarhoş ve küfürbaz tavırlarından dolayı karı-koca ilişkisine girmediği</b><br><br>Mahmiye-i Kostantıniyye’de Yedikule kurbünde Mirahor mahallesi sükkânından Mehmed b. Hüseyin nâm kimesne mahfil-i kazâda zevcesi Âmine bt. Mustafa nâm hatun mahzarında da‘vâ eyleyip mezbûre Âmine benim zevcem ve menkûham iken yedi günden beri nefsini bana teslîmden imtinâ‘ edip izdivâc mu‘aşereti gibi mu‘âşeret eylemez suâl olunup nefsini teslîme tenbîh olunmak matlûbumdur dedikde gıbbe’s-suâl mezkûre Âmine cevâbında zevcim merkūm Mehmed şâribü’l-hamr olup dâimâ şurb-ı hamr edip küfr îcâb eder kelimât-ı şenî‘a tekellüm etmekden hâlî olmamağla târih-i kitâbdan yedi gün [mukaddem] mahallemiz cemâ‘atinden olan müslimîne şikâyet eylediğimde onlar dahi mezbûr Mehmed’e niçin dâimâ şurb-ı hamr edip küfür îcâb eder kelimât-ı şenî‘a tekellüm edersin kâfir olmağa rızâ verirsin dediklerinde mukābelede ol dahi iyi ederin şarâb icerin kâfir olurun Yahudi olurun deyip kendi küfrüne râzı olmağla kâfir olup tecdîd-i îmân ve nikâh lâzım gelmişdir ona binâen nefsimi teslîmden imtinâ‘ ederin dedikde gıbbe’s-suâl ve akībe’l-inkâr merkūme Âmine’den beyyine taleb olundukda udûl-i müslimînden mahalle-i merkūmede vâki‘ mescid-i şerîfin bi’l-fi‘l imâmı olan Mehmed Halife b. Süleyman ve Ali Bey b. Abdullah el-cündî ve es-Seyyid Abdi Çelebi b. Yusuf ve Mehmed Bey b. Mustafa el-bevvâbü’s-sultânî ve Nuh Çelebi b. Yusuf Ağa ve el-Hâc Pîrî b. Hasan ve Hızır Beşe b. Abdullah er-râcil li-ecli’ş-şehâde hâzırûn olup fi’l-vâki‘ târih-i kitâbdan yedi gün mukaddem mezbûre Âmine mahalle-i merkūme cemâ‘atinden olan müslimîne ve bize şikâyet eylediğinde onlar ve biz dahi mezbûr Mehmed’e niçin dâimâ şurb-ı hamr edip küfür îcâb eder kelimât-ı şenî‘a tekellüm edersin kâfir olmağa rızâ verirsin dediğimizde mukābelede ol dahi huzûrumuzda iyi ederim şarâb içerim kâfir olurum Yahudi olurum dedi bu husûsa şâhidleriz şehâdet dahi ederiz deyü edâ-i şehâdet-i şer‘iyye eylediklerinde gıbbe’t-ta‘dîl ve’t-tezkiye şehâdetleri makbûle olmağın mâ vaka‘a gıbbe’t-taleb ketb olundu.<br><br>Tahrîren fî-selhi Zilhicceti’ş-şerîfe li-sene selâse ve selâsîn ve elf .<br><br>Şuhûdü’l-hâl: el-Hâc Hüseyin Efendi b. Veli el-imâm, Mustafa Çelebi b. Yusuf Ağa, Ali b. Abdullah, el-Hâc İsa b. Mehmed, Ahmed Ağa b. Receb.</p>          <br><a title="Önceki sayfa" style="text-decoration:none" href="./ayrmetin.php?idno=39607"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=39609"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm040&bsm=rsm040b299"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm040&bsm=rsm040o376"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>