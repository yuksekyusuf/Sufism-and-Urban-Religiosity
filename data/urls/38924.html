﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 460<br>Hüküm no: 544<br>Orijinal metin no: [84b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Esma Hatun’un kardeşi Seyyid Ahmed Ağa’ya borcu olduğunu ikrar etmesi</b><br><br>Husûs ile ikrâr-ı deyn 4125 guruş<br><br>Husûs-ı âti’l-beyânın mahâllinde ketb ü tahrîri için savb-ı şer‘-i enverden bi’l-iltimâs irsâl olunan Mevlana es-Seyyid Numan Efendi mahmiye-i İstanbul’da Tarakçılar Çarşısı kurbünde Dâyehatun mahallesinde vâki‘ es-Seyyid Ahmed Ağa b. es-Seyyid Abdulkadir’in menziline varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i âlî ettikde merkūm es-Seyyid Ahmed Ağa’nın kız karındaşı olup menzil-i mezkûrda misâfireten sâkine ve zâtı Müslimûn-ı merkūmûn ta‘rîfleriyle mu‘arrefe olan Şerife Esma Hatun bt. el-mezbûr es-Seyyid Abdulkadir meclis-i ma‘kūd-ı mezkûrda işbu bâ‘isü’l-vesîka merkūm es-Seyyid Ahmed Ağa mahzarında ikrâr-ı tam ve takrîr-i kelâm edip ben bundan akdem karındaşım merkūmun malından ceste ceste dört yüz yirmi beş guruş ikrâz ve kabz ve umûruma sarfla istihlâk edip ol-vechile meblağ-ı mezbûr dört bin yüz yirmi beş guruş zimmetimde karındaşım merkūm es-Seyyid Ahmed Ağa’ya vâcibü’l-edâ ve lâzımü’l-kazâ sahîhan deynimdir dedikde, gıbbe’t-tasdîki’ş-şer‘î vâki‘ hâli mevlana-yı merkūm mahâllinde ketb ü tahrîr ve ma‘an mürsel ümenâ-i şer‘le meclis-i şer‘a gelip alâ-vukū‘ihî inhâ ve takrîr etmeğin mâ-vaka‘a [bi’t-taleb ketb olundu.]<br><br>Fî 26 L sene [1]242.<br><br>Şühûdü’l-hâl: el-Hâc Mehmed Efendi b. İbrahim, Mehmed Emin b. Ahmed, es-Seyyid Abdülgani Ağa b. es-Seyyid Osman, Mehmed Ağa b. Mahmud, Mehmed Çelebi el-muhzır, Muhzır Feyzullah Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38923"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38925"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b460"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o487"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>