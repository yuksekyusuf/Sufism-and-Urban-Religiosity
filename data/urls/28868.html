﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 592<br>Hüküm no: 452<br>Orijinal metin no: [151a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail b. Ali’nin çuka parasından olan borcunu Validehanı’nda oturan Nami v. İsa’ya ödemesi gerektiği</b><br><br>Mahmiye-i İstanbul’da Validehanı’nda sâkin işbu râfi‘u’l-kitâb Nami v. İsa nâm zimmî meclis-i şer‘-i şerîfde bundan akdem Bağdad vâlîsi olan el-Hâc Ahmed Paşa’nın kapıcılar kethudâsı olup hâlâ mahmiye-i mezbûrede İshak Paşa mahallesinde sâkin el-Hâc İsmail b. Ali nâm kimesne mahzarında üzerine da‘vâ ve takrîr-i kelâm edip bundan akdem mezbûr el-Hâc İsmail zimmetinde beher zirâ‘ı dörder guruşa olmak üzere yedimde müşterâ ve makbûz yüz zirâ‘ mahûd? elvan çuka bahâsından dört yüz guruş hakkım olup meblağ-ı mezbûrun iki yüz guruşunu yedinden ahz u kabz edip iki yüz guruş hakkım bâkī kalmağın hatta zikrolunan çuka bahâsından bâkī iki yüz guruş zimmetinde bana lâzımü’l-edâ deyni olduğunu bin yüz yedi senesi Muharremi’l-harâmının on sekizinci günü mezbûr el-Hâc İsmail alâ ruûsi’l-işhâd ikrâr ve i‘tirâf edip hat ve hatmini hâvî yedime işbu deyn temessükü dahi vermiş idi, hâlâ taleb eylediğimde bana edâda imtinâ‘ eder, suâl olunup meblağ-ı bâkī-i mezbûr iki yüz guruşu dahi bana edâya mezbûr el-Hâc İsmail’e tenbîh olunmak matlûbumdur dedikde gıbbe’s-suâl mezbûr el-Hâc İsmail cevâbında meblağ-ı mezbûr dört yüz guruş paşa-yı mûmâ-ileyhin deyni olmağla meblağ-ı mezbûrûn iki yüz guruşunu paşa-yı mûmâ-ileyhin ibrâsıyla müdde‘î-i mezbûra ben malımdan edâ ve teslîm edip mâ‘adâ iki yüz guruşu yedinden müşterâ ve makbûz çuka bahâsından işbu müdde‘î-i mezbûr Nami’ye zimmetinde lâzımü’l-edâ deynimdir deyü ikrâr ve i‘tirâf edip hat ve hatmini hâvî işbu temessükü vermiş idim, lâkin müdde‘î-i mezbûra deynim olmamağla ikrâr-ı mezkûremde kâzibim deyücek mezbûr el-Hâc İsmail ikrâr-ı mezkûrunda kâzib ve kendi da‘vâ-yı meşrûhasına mubtil olmadığına müdde‘î-i mezbûr Nami’ye şer‘an tahlîf lâzım gelip mezbûr el-Hâc İsmail tahlîfe dahi tâlib olmamağın mûcebiyle meblağ-ı bâkī-i mezbûr iki yüz guruşu müdde‘î-i mezbûra edâ ve teslîme mezkûr el-Hâc İsmail’e tenbîh olunup mâ-hüve’l-vâki‘ bi’t-taleb ketb olundu.<br><br>Fî 2 min-Saferü’l-hayr sene [1]108.<br><br>Şuhûdü’l-hâl: Uşşâkīzâde? es-Seyyid İbrahim Efendi el-müderris, es-Seyyid Hüseyin Çelebi b. es-Seyyid Hasan, Mustafa Efendi nâib-i recül, Mehmed Çavuş el-Mübâşir, el-Hâc Halil b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=28867"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28869"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b592"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o765"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>