﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 245<br>Hüküm no: 262<br>Orijinal metin no: [36a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgi v. Yani’nin, Çelebi Ağa vakfından kiraladığı dükkanın üzerindeki iki odayı tamir için tahliyye etmesi gerektiği</b><br><br>Bahçekapısı hâricinde bakkāl<br><br>Ma‘rûz<br><br>İslâmbol’da Çelebi Ağa vakfının ber-vech-i meşrûta mütevellîsi olan zâtı mu‘arrefe Fâtıma bt. Mustafa nâm Hatun meclis-i şer‘-i münîrde Bakkāl Yorgi v. Yani zimmî muvâcehesinde mütevelliyesi olduğum vakf-ı mezkûr musakkafâtından İslâmbol’da Bahçekapısı hâricinde vâki‘ bir bâb bakkāl dükkânı ve üzerinde olan iki odadan mâ‘adâ tabaka-i ulyâsında olan odaya mersûm Yorgi zimmî nakil-i eşyâ vaz‘ etmekle oda-i mezkûre dükkân-ı mezkûr mülhakātından olmamağla oda-i mezkûreyi ifrâz ve ittisâlinde olan hâna ilhâk murâd eylediğimde mersûm Yorgi zimmî bi-gayr-ı vechin mümâna‘at etmekle suâl olunup mümâna‘atı men‘ ü def‘ olunması bi’t-tevliye murâdımdır deyü da‘vâ ettikde ol dahi cevâbında dükkân-ı mezkûr başmuhâsebede karaçukur dükkânı demekle mukayyed ve üzerinde olan fevkānî iki bâb oda ve süflâda bir sagīr oda dükkân-ı mezkûr mülhakātından olmak üzere işbu yedimizde olan müdde‘iye-i mezbûrenin bir kıt‘a gedik temessükü nâtık olduğu üzere kadîmden beri zabt ve tasarruf oluna gelmişdir deyip ve fi’l-hakīka oda-i mezkûre dükkân-ı mezkûrun mülhakātından olduğunu ve temessük-ı mezkûrun mazmûnunu bakkālân esnâfının Yiğitbaşısı es-Seyyid Ahmed b. Mustafa ve Kayıkçı es-Seyyid Mehmed b. Hasan nâm kimesneler alâ-tarîkı’ş-şehâde haber verdiklerinde müdde‘iye-i mezbûre dahi ben oda-i mezkûreyi ta‘mîr murâd ederim dedikde müstecir-i mersûm dahi oda-i mezkûreyi teberru‘an li’l-vakf ta‘mîre rızâsıyla müte‘ahhid oldukda müdde‘iye-i mezbûre dahi tasarrufuna râziye olduğu İslâmbol Mahkemesi’nden huzûr-ı âlîlerine i‘lâm olundu.<br><br>Fî-9 min-Zilhicce sene 1216</p>          <br><a title="Önceki sayfa" style="text-decoration:none" href="./ayrmetin.php?idno=31015"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31017"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b245"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o627"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>