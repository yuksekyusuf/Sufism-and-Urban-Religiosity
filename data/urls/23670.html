﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 325<br>Hüküm no: 442<br>Orijinal metin no: [246-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Ahmed Çelebi b. Mehmed’in mülk evini Râbia Hâtun bt. Hasan’a sattığı</b><br><br>Medîne[-i] Ebî Eyyûbi’l-Ensârî -radiye anhü Rabbühi’l-Bârî- kazâsına tâbi‘ Hasköy mahallâtından Kiremitçi Ahmed Çelebi mahallesi sükkânından Ahmed Çelebi b. Mehmed nâm kimesne meclis-i şer‘-i şerîf-i râsihü’l-erkân ve mahfil-i münîf-i şâmihü’l-beyânda işbu hâfızet-i hâze’l-kitâb zevci Râbia Hâtun bt. Hasan nâm hâtun [mahzarında] bi’t-tav‘i’s-sâf ikrâr ve i‘tirâf edip mahalle-i mezbûrede vâki‘ bir tarafı Defterdâroğlu Mahmud Çelebi mülküne ve bir tarafı Belkıs Hâtun mülküne ve bir tarafı el-Hâc Mustafa mülküne ve bir tarafı tarîk-i âm ile mahdûd [ve] mümtâz olan mülk-i mevrûsumu bi-cümleti’t-tevâbi‘ ve’l-levâhık mezbûre Râbia Hâtun’a râyic fi’l-vakt kırk bin akçeye bey‘-i bâtt-ı sahîh-i şer‘î ile [bey‘] edip teslîm-i mebî‘ [ve] kabz-ı semen eyledim dedikde, mezbûre Râbia Hâtun mukırr-ı mezkûrun vech-i muharrer üzre vâki‘ olan ikrârını bi’l-müşâfehe tahkīk ve bi’l-muvâcehe tasdîk etmeğin hâzihi’l-vesîkatü’l-enîka bi’t-taleb ketb olundu. Tahrîren fî gurreti Zilhicceti’l-harâm sene 1050.<br><br><br>Şuhûdü’l-hâl: Mehmed Efendi b. Mustafa el-İmâm, Mehmed Halîfe b. İbrahim el-Müezzin, fahrü’l-akrân Osman Ağa, Mahmud Çelebi b. Mehmed serrâc-ı sultânî, Ahmed Çelebi [b.] Mustafa el-Hammâmî, Osman Bey serrâc-ı sultânî, Rıdvan Bey b. Abdullah, el-Hâc Mustafa b. ( ), Ali Beşe b. Mehmed, Mehmed Çelebi b. Bilal, Mustafa Çelebi b. Abdullah, Ali b. Abdullah, el-muhzır ve gayruhüm mine’l-huzzâr </p>          <br><a title="Önceki sayfa" style="text-decoration:none" href="./ayrmetin.php?idno=23669"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23671"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b325"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o446"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>