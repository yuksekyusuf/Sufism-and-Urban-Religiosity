﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 260<br>Hüküm no: 211<br>Orijinal metin no: [83-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fatıma Hatun’un boşandığı kocası Abdullah Ağa ile menzil hissesi alışverişi ve sair konularda anlaştığı</b><br><br>10000 [guru]ş tecîl<br><br>[Ma‘rûz]<br><br>Mübârek ve mes‘ûd rikâb-ı kamer-tâb-ı merâhim-nisâb-ı şâhâneye takdîm-i arzuhâl eden mu‘arrefetü’z-zât Şerife Fatıma Hatun bt. Mustafa Yümnî meclis-i şer‘-i münîrde zevc-i mutallıkı sâbıkā Istabl-ı âmire başhademesi derûn-ı arzuhâlde mezkûrü’l-ism Abdullah Ağa b. Salih muvâcehesinde mezbûr Abdullah Ağa yüz guruş mehr-i müeccel tesmiyesiyle zevc-i dâhilim iken şehr-i sâbık Muharremi’l-harâmının ikinci günü beni bâyinen tatlîk etmekle el-hâletü hâzihî mezbûr Abdullah Ağa ile bâ-temessük-i mütevellî bi’l-icâreteyn münâsafeten taht-ı tasarrufumuzda olan merhûm Ağrıbozî el-Hâc Ahmed Ağa Vakfı müsakkafâtından İstanbul’da Demirkapı civârında Dâyehatun mahallesinde kâin ma‘lûmü’l-hudûd hâricen ve dâhilen fevkānî ve tahtânî büyût-ı adîde ve müştemilât-ı sâire-i ma‘lûmeyi muhtevî bir bâb vakıf menzil-i kebîrde olan nısf hisse-i şâyi‘amı hüsn-i rızâ ve tayyib-i hâtırım ve ferâğ-ı mu‘teber-i kat‘î ile on bir bin beş yüz guruş bedel mukābelesinde mezbûr Abdullah Ağa’ya bâ-re’y-i mütevellî ferâğ ve tefvîz eylediğimde ol dahi ber-vech-i muharrer tefevvüz ve kabûl ettikden sonra yine kendi ile bi’l-icâreteyn münâsafeten mutasarrıf olduğumuz Kapudan-ı deryâ esbak merhûm Sinan Paşa Vakfı müsakkafâtından mahrûse-i Galata’ya muzâfe kasaba-i Beşiktaş’da Abbas Ağa mahallesinde kâin ma‘lûmü’l-hudûd fevkānî ve tahtânî iki bâb odayı müştemil bir bâb vakıf menzil-i sagīrde olan nısf hissesini hüsn-i rızâ ve tayyib-i hâtırı ve ferâğ-ı mu‘teber-i kat‘î ile bin beş yüz guruş bedel mukābelesinde bana bâ-izn-i mütevellî ferâğ ve tefvîz ben dahi tefevvüz ve kabûl ve bedel-i merkūm bin beş yüz guruşu sâlifü’l-beyân on bir bin beş yüz guruşdan bi’t-terâzî takasan tenzîl ettiğimizden sonra bâkīsi olan on bin guruş ve zimmatinde mütekarrir ve ma‘kūdun-aleyh olan mehr-i müeccel-i mezkûr yüz guruş ve bakıye-i nafaka-i iddet ve meûnet-i süknâm için dahi beynimizde bi’t-terâzî ta‘yîn olunan yüz guruş ki cem‘an on bin iki yüz guruşu mezbûr Abdullah Ağa işbu târih-i i‘lâmdan bir hafta mürûrunda bana tamamen def‘ ü teslîme ta‘ahhüd etmekle meblağ-ı mecmû‘-ı merkūmdan mâ‘adâ hukūk-ı zevciyete ve ibtidâ-i zevciyetimizden târih-i i‘lâm-ı merkūma gelince sâir cemî‘ hukūk-ı şer‘iyeye müte‘allika âmme-i de‘âvîden tarafeynden her birimiz âharın zimmetini kabûlümüzü hâvî ibrâ-i âmm-ı sahîh-i şer‘î ile ibrâ ve iskāt edip bu vechile kat‘-ı münâza‘a eyledik deyü ikrâr ve tasdîkleri tescîl ve İstanbul Mahkemesi’nden huzûr-ı [âlîlerine i‘lâm olundu]<br><br>Fî 2 S sene [12]58</p>          <br><a title="Önceki sayfa" style="text-decoration:none" href="./ayrmetin.php?idno=34863"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34865"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b260"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o609"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>