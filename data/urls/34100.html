﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 154 Numaralı Sicil (H. 1237-1246 / M. 1822- 1831)<br>cilt: 88,&nbsp;sayfa: 371<br>Hüküm no: 193<br>Orijinal metin no: [68a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Rusya ile savaş halinde olunduğundan seferberlik göstergesi olarak herkesin başına şal sarması ve şalvar giymesi</b><br><br>Şâl yasağı<br><br>İstanbul kādısı fazîletli efendi<br><br>Cümleye ma‘lûm olduğu üzere düşman-ı dîn-i mübîn ve mühîn-i Devlet-i aliyye-i ebed-rehin olan Moskovlu gâvuru ümmet-i Muhammed aleyhine taraf taraf mütecâsir olduğu ihânet ve mel‘anet cihetiyle bi-havli’llâhi te‘âlâ def‘-i şürûr ve mekîdet ve hıyânetleri zımnında sû be-sû Ordu-yı Hümâyûn ve asâkir-i nusret-makrûn sevk ve i‘zâm olunmuş ve hattâ şevket-meâb-ı kerâmet-nisâb -eyyede’llâhu umrehû ve satvetehû ilâ-yevmi’l-hesâb- efendimiz hazretleri dahi mücâhedât-ı seferiyeyi ihtiyâr ile bi’ş-şevketi ve’l-iclâl Rami Çiftliği’ne sâye-i bahş-i devlet ve ikbâl buyurmuş olduklarına binâen mecmû‘-ı ümmet-i Muhammed’in dahi vakt ü hâl iktizâsınca hazariyeti bi’l-külliye terk ile esbâb-ı bedeviyeti istihsâl ve ikmâl eylemek garazıyla herkesin başlarına şal sarmaları ve şalvar giymeleri husûsuna irâde-i seniyye-i şâhâne ta‘alluk ederek ol vechile cümlemiz usûl-i seferiyeyi icrâ eylemiş isek de el-hâletü hâzihî ketebeden ve sâir efrâd-ı nâsdan ba‘zı süfehâ işbu irâde-i hayriyeyi kendi mezâkları icrâsına ser-rişte ittihâzıyla hâric ez-tavr-ı edeb sefîhâne hey’et ve kıyâfetle cübbe ve binişsiz esvâk ve pazarlarda geşt ü güzâr etmekde oldukları meşhûd olup hâlbuki cemî‘-i zamânda sefîhâne tavır ve kıyâfet mehâzîr-i müte‘addideyi müstelzim olduğu zâhir ve âşikâr ve bu irâde-i hayriyeden aksâ-yı murâd mücerred hazariyeti terk ile bedeviyet ve seferiyeti ihtiyâr ve iltizâmdan ibâret idüğü müsellem ve bedîdâr olmağın siz bi’l-cümle eimme-i mahallât ve sâir îcâb edenleri nezdinize celb ve istihzâr ile fîmâ-ba‘d yine mecmû‘-ı nâs ber-minvâl-i muharrer hey’et-i seferiyede oldukları hâlde sefîhâne tavır ve kıyâfet ile gezmemelerini mahalleri ahâlîsine ifâde eylemelerini yegān yegān beyân ve tenbîhe dikkat ve siz dahi dâimâ bu husûsa ikdâm ve nezâret eyleyesiz deyü<br><br>Fî 15 R sene 1244</p>          <br><a title="Önceki sayfa" style="text-decoration:none" href="./ayrmetin.php?idno=34099"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34101"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist154&bsm=ist154b371"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist154&bsm=ist154o493"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>