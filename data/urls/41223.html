﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 113<br>Hüküm no: 73<br>Orijinal metin no: [19a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden İbrahim Efendi’nin Hasan Paşa’daki alacağının varislerince tahsil edildiği</b><br><br>Mahmiye-i İstanbul’da ( ) Mahallesi ahâlîsinden olup hâlâ Trabzon muhâfazasına ta‘yîn olunan emirü’l-ümerâi’l-kirâm Hasan Paşa’nın sâbıkā dîvân efendisi iken Diyarbekir’de vefât eden İbrahim Efendi’nin verâseti zevce-i metrûkesi Âişe Hatun bt. Mustafa ile sulbî sagīr oğulları İsmail ve Mustafa’ya münhasıra olduğu şer‘an sâbit ve zâhir oldukdan sonra mezbûre Âişe Hatun kendi tarafından asâleten ve sagīrân-ı mezbûrânın tesviye-i emirlerine kıbel-i şer‘den mansûbe vasîleri olmağla vesâyeten meclis-i şer‘-i hatîr-i lâzımü’t-tevkīrde işbu kitâb-ı sıhhat-nisâbın sahibi olan mûmâ-ileyh Hasan Paşa tarafından husûs-ı âti’l-beyâna vekîl olduğu Müezzin Mehmed Halîfe b. İsa ve Ömer b. Hasan nâm kimesneler şehâdetleri ile şer‘an sâbit olan Mehmed Efendi b. Ali nâm kimesne mahzarında ikrâr ve takrîr-i kelâm edip müvekkil-i mûmâ-ileyh [19b] Hasan Paşa bundan akdem Diyarbekir beylerbeyisi iken zevcim mezbûr İbrahim Efendi müvekkil-i mûmâ-ileyhin dîvân efendisi olduğu hâlde vefât eyledikde yanında mevcûde olan eşyâsı ber-mûceb-i defter-i kassâm ba‘de’l-bey‘ beş yüz yetmiş beş esedî guruşa bâliğ olmağla meblağ-ı mezbûr beş yüz yetmiş beş esedî guruşu [mü]vekkil-i mûmâ-ileyh Hasan Paşa kendi mesârifine sarfla istihlâk edip bize vâcibü’l-edâ zimmetinde deyni oldukdan sonra meblağ-ı mezbûru müvekkil-i mûmâ-ileyh Hasan Paşa bundan akdem hâkim-i muvakki‘-i sadr-ı kitâb -tûbâ-lehû ve hüsnü-meâb- hazretleri huzûrunda da‘vâ eylediğimde ol dahi ber-vech-i muharrer meblağ-ı mezbûr zimmetinde bize deyni olduğunu ikrâr ve yedime hüccet-i şer‘iye dahi vermekle hâlâ meblağ-ı mezbûr beş yüz yetmiş beş esedî guruş ile müteveffâ-yı mezbûrun muhallefâtından bir tîrkeş ve bir sîm kılıç ve üç mühür ve bir zilpûşu müvekkil-i mûmâ-ileyh Hasan Paşa yedinden asâlet ve vesâyetim hasebiyle tamamen ahz ü kabz eyledim min-ba‘d müvekkil-i mûmâ-ileyh Hasan Paşa yedinde ve zimmetinde zevcim müteveffâ-yı mezbûrun terekesinden bir akçe ve bir habbe bâkī kalmamışdır dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fi’l-yevmi’s-sâmin min-Zilhicceti’ş-şerîfe li-sene tis‘în ve elf.<br><br>Şuhûdü’l-hâl: Arslan Bey tâbi‘-i Hasan Paşa, Bostancı Hasan Bey, Hüseyin Efendi el-kâtib, (...) Çelebi b. Haydar, Ahmed Çelebi b. ( ) el-Muhzır.</p>          <br><a title="Önceki sayfa" style="text-decoration:none" href="./ayrmetin.php?idno=41222"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41224"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b113"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o482"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>