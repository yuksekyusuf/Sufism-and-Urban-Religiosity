﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 405<br>Hüküm no: 493<br>Orijinal metin no: [91b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Rahime’nin varislerinden eşi Hasan’nın kendisine intikal eden menzil hissesini diğer varis Sefer Beşe’ye satması</b><br><br>Mahmiye-i istanbul’da Debbâğ Yunus mahallesinde sâkin iken bundan akdem vefât eden Rahime bt. Kasım nâm hatunun verâseti zevc-i metrûku el-Hâc Hasan b. Abdullah ile li-ebeveyn er karındaşı Sefer Beşe’ye münhasıra olduğu şer‘an sâbit oldukdan sonra mezbûr el-Hâc Hasan Meclis-i şer‘-i şerîfde bâ‘isü hâze’l-kitâb mezbûre Sefer Beşe mahzarında bi’t-tav‘i’s-sâf ikrâr ve takrîr-i kelâm edip müteveffât-ı mezbûrenin terekesinden olup mahalle-i mezbûrede vâki‘ bir tarafdan tarîk-i âm ve iki tarafdan Zeyni Hatun Vakfı ve bir tarafdan müteveffât-ı mezbûrenin hayâtında hîbe-i sahîha-i şer‘iyye ile mezbûre Sefer Beşe’ye hîbe ve teslîm, mezbûr Sefer Beşe dahi ittihâb ve tesellüm etdiği bahçe ile mahdûd iki bâb fevkānî oda ve tahtânî bir oda ve bir su kuyusu ve kenîfi müştemil menzilden iki sehmden hissem olan bir sehm-i şâyi‘ini mezbûr Sefer Beşe’ye tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîhi şer‘î ile yüz eli guruşa bey‘ ve teslîm, ol dahi iştirâ ve tesellüm etdiğinden sonra semen-i mezbûr yüz elli esedî guruşu yedinden tamâmen ahz u kabz eyledim, min-ba‘d menzil-i mahdûd-ı mezbûrun iki sehmden bir sehm-i şâyi‘i irsen ve bir sehm-i şâyi‘i şirâen mezbûr Sefer Beşe’nin mülk-i müşterâsıdır, keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Fî 5 min-Şehri Ramazani’l-mübârek sene 1081.<br><br>Şuhûdü’l-hâl: Abdullah Efendi b. Mehmed el-imâm, İbrahim Halîfe b. Abdullah el-müezzin, el-Hâc Mustafa b. Mehmed Ağa, İsmail Ağa b. Mehmed Efendi, Sinan Beşe b. Mehmed, Yorgancı Mustafa Çelebi b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=2810"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2812"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b405"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o532"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>