﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 50<br>Hüküm no: 5<br>Orijinal metin no: [1b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Bey b. İbrahim’in Çadırcı Ahmed Mahallesi’ndeki menzilini Eskisaray Teberdarlar Kethudası Süleyman Ağa’ya üç bin guruşa sattığı</b><br><br>Mübâya‘a-i menzil 3000<br><br>Mahmiye-i İslâmbol’da Kadırga Limanı kurbünde Çadırcı Ahmed Mahallesi sâkinlerinden İbrahim Bey b. İbrahim nâm kimesne meclis-i şer‘-i hatîr-i lâzımü’t-tevkīrde hâlâ Saray-ı atîk teberdârlar kethudâsı olan mefharu’l-emâsil ve’l-akrân bâ‘is-i hâzihi’l-vesîka es-Seyyid el-Hâc Süleyman Ağa b. el-Hâc Ali tarafından husûs-ı âti’l-beyânda ber-vech-i câ’î tasdîka ve def‘-i semen ve ibrâya vekîl olduğu Teberdâr Ali Ağa b. İsmail ve Teberdâr Hasan Ağa b. Mehmed nâm kimesneler şehâdetleriyle şer‘an sâbit ve sübût-ı vekâletine hükm-i şer‘î lâhık olan Saray-ı atîk Kâtibi İsmail Efendi b. Ali mahzarında ikrâr-ı tâm ve takrîr-i kelâm edip arsası Behram Çavuş Vakfı’na senede bin yüz altmış akçe ve Ali Efendi Vakfı’na yedi-yüz yirmi akçe mukāta‘a-i kadîme ile taht-ı tasarrufumda ve üzerinde kâin bi’l-cümle ebniyesi iki kıt‘a hüccet-i şer‘iyye mantûklarınca akd-i âti’z-zikrin sudûruna dek yedimde mülküm olup zikrolunan Çadırcı Ahmed Mahallesi’nde vâki‘ bir tarafdan ba‘zan el-Hâc Ömer menzili ve ba‘zan mîrî bostan ve bir tarafdan Behram Çavuş Câmi‘-i şerîfi ve ba‘zan Ahmed Bey menzili ve bir tarafdan imâma meşrûta sagīr menzil ve bir tarafdan tarîk-i hâs ile mahdûd hâriciyede fevkānî üç bâb oda ve bir sofa ve dîvânhâne ve tahte’s-semâ ve ahur ve havlu ve mârrü’z-zikr mîrî bostanına açılur bir kapu ve dâhiliyede fevkānî ve tahtânî dört bâb oda ve tahta-pûş ve kiler ve bir kârgir hamam ve matbah ve câmekân ve eşcâr-ı müsmire ve gayrı müsmireli bağçe ve derûn-ı bağçede bir bi’r-i mâ’ ve bir ekmek fırını ve etrâf-ı erba‘adan taş dîvâr ve müştemilât-ı sâire-i ma‘lûmeyi hâvî bir bâb menzilin ebniye-i memlûke-i mezkûresini bi-cümleti’t-tevâbi‘ ve’l-levâhık ve kâffetü’l-hukūk ve’l-merâfık tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile üç bin guruşa müvekkil-i mûmâ-ileyh es-Seyyid el-Hâc Süleyman Ağa’ya bey‘ ve temlîk ve arsa-i merkūmesini dahi mütevellîleri ma‘rifetleriyle tefvîz ve teslîm eylediğimde, ol dahi ber-vech-i muharrer iştirâ ve temellük ve tefevvüz ve tesellüm ve kabûl eyledikden sonra semeni olan meblağ-ı mezbûr üç bin guruşu vekîl-i mezbûr İsmail Efendi müvekkil-i mûmâ-ileyhin mâlından olmak üzere işbu meclis-i şer‘de bana def‘ ü teslîm eylediğinde, ben-dahi yedinden tamamen tesellüm ve ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan her birimiz âharın zimmetini [2a] bi’l-asâle ve bi’l-vekâle ibrâ-i âm ile ibrâ ve ıskāt edip ve herbirimiz âharın ibrâsını kabûl eyledik. Ba‘de’l-yevm benim asla alâka ve medhalim kalmayup menzil-i mahdûd-ı mezkûrun ebniye-i memlûke-i mezkûresi müşteri-i müvekkil-i mûmâ-ileyh es-Seyyid el-Hâc Süleyman Ağa’nın mülk-i müşterâsı ve arsa-i merkūmesi dâhil-i havza-i tasarrufu olmuşdur, keyfe mâ yeşâ’ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 4 min-Rebî‘ülevvel sene 1193.<br><br>Şuhûdü’l-hâl: İmâm-ı mahalle Hâfız Hüseyin Efendi b. Hasan, el-Hâc Ahmed b. Ahmed Müezzin-i mahalle-i merkūm, Feyzullah b. Mehmed, Kayyım es-Seyyid el-Hâc Ahmed b. Osman, Mehmed Emin b. Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=30206"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30208"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b050"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o356"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>