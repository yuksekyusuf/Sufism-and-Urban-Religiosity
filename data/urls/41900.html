﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 378<br>Hüküm no: 370<br>Orijinal metin no: [89a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Çelebi’nin evini Ali Ağa’ya satması</b><br><br>Bâ-imzâ-i hazret efendi<br><br>Mahmiye-i İstanbul’da Karabaş mahâllesi ahâlîsinden Mustafa Çelebi b. Ahmed Mahmiye-i mezbûrede meclis-i şer‘de hâssa cerrâhlarından işbu râfi‘ü’l-vesîka Ali Ağa b. Mehmed mahzarında ikrâr-ı tam ve takrîr-i kelâm edip akd-i âti’z-zikrin sudûruna değin yedimde mülk ve hakkım olup mahmiye-i mezbûrede mahâlle-i merkūmede vâki‘ etrâf-ı erba‘adan mahâlle-i mezbûre mescid-i şerîfi ve el-Hâc Mehmed ve Berber Hüseyin Çelebi ve Ahmed Çelebi mülkleri ve tarîk-i âm ve tarîk-i hâs ile mahdûd fevkānî üç bâb oda ve bir sofa ve bir kilâr ve matbâh ve bahçe ve bi’r-i mâ ve mahzen ve kenîfi müştemil mülk menzilimi âmme-i tevâbi‘ ve levâhıkı ile işbu mezbûr Ali Ağa’ya üç yüz altmış beş kıt‘a esedî guruşa tarafeynden îcâb ve kabûlü hâvî ve şurût-ı müfsideden ârî bey‘-i kat‘î ile bey‘ ve temlîk ve teslîm, ol dahi iştirâ ve temellük ve tesellüm ve kabûl etdikden sonra semen olan meblağ-ı mezbûr üç yüz altmış beş guruşu yedinden tamâmen ahz u kabz eyledim, fîmâ-ba‘d menzil-i mahdûd-ı mezbûr merkūm Ali Ağa’nın mülk-i müşterâsıdır, keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ vaka‘a bi’t-taleb ketb olundu.<br><br>Fi’l-yevmi’s-sâdis min-Cumâdelûlâ li-sene sitte aşere ve mi’e ve elf.<br><br>Şuhûdü’l-hâl: Umdetü’l-ulemâi’l-izâm Nuh Efendi, Hasan b. Mehmed, Mehmed Efendi müezzin, Mehmed Efendi imam, Mustafa Çelebi b. Mehmed, Ahmed Beşe b. Ömer, Mehmed Bey b. Ali, Ahmed Bey b. Abdullah, es-Seyyid İbrahim Çelebi b. es-Seyyid Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=41899"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41901"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b378"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o604"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>