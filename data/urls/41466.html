﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 127 Numaralı Sicil (H. 1090-1091 / M. 1679-1680)<br>cilt: 55,&nbsp;sayfa: 345<br>Hüküm no: 317<br>Orijinal metin no: [95b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mehmed’in İsmail Çelebi b. Süleyman’a olan borcunun terekesinden ödenmesi</b><br><br>Mahmiye-i İstanbul’da Üsküp Mahallesi’nde sâkin işbu bâ‘isü(...)[‘l-kitâb] İsmail Çelebi b. Süleyman nâm kimesne meclis-i şer‘-i şerîfde mahmiye-i mezbûrede Uzun Yusuf Mahallesi’nde sâkin iken bundan akdem vefât eden Mehmed nâm kimesnenin verâseti zevce-i metrûkesi Fâtıma bt. Abdullah nâm hatuna ve babası Ali Efendi b. Mehmed’e ve vâlidesi Fâtıma bt. İbrahim nâm hatuna münhasıra olduğu şer‘an zâhir ve sâbit oldukdan sonra müteveffâ-yı mezbûrun babası ve terekesine bi’l-vesâye vâzı‘u’l-yed olan mezbûr Ali Efendi mahzarında üzerine da‘vâ ve takrîr-i kelâm edip müteveffâ-yı mezbûr Mehmed’e hayatında bin doksan senesinde iki yüz on esedî guruşumu ikrâr [ikrâz] ve teslîm ol dahi iktirâz ve kabz ve tesellüm edip meblağ-ı mezbûr zimmetinde bana deyn oldukdan sonra hatta hayatında huzûr-ı Müslimînde cihet-i mezbûreden zimmetinde bana vâcibü’l-edâ ve lâzımü’l-kazâ iki yüz on esedî guruş deyni olduğunu ikrâr ve işhâd edip kable’l-edâ vefât etmekle meblağ-ı mezbûr zimmetinde kalmağın hâlâ mezbûr Ali Efendi’ye suâl olunup meblağ-ı mezbûru oğlu müteveffâ-yı mezbûrun tereke-i vâfiyesinden bana edâ ve teslîme tenbîh olunmak matlûbumdur dedikde gıbbe’s-suâl ve akībe’l-inkâr müdde‘î-i mezbûrdan müdde‘âsını mübeyyine beyyine taleb olundukda udûl-i ahrâr-ı ricâl-i Müslimînden olup mahmiye-i mezbûre hısnı ebvâbından Silivri kapısı dâhilinde vâki‘ Arabacı Bâyezid Mahallesi’nde sâkin Mehmed Efendi b. Ahmed ve Mahmudpaşa Mahallesi’nde sâkin diğer Mehmed Efendi b. Ömer nâm kimesneler li-ecli’ş-şehâde meclis-i şer‘a hâzırân olup [istişhâd] olunduklarında fi’l-hakīka müteveffâ-yı mezbûr Mehmed hayatında bin doksan senesinde müdde‘î-i mezbûr İsmail Çelebi’ye cihet-i karz-ı şer‘îden zimmetimde iki yüz on esedî guruş vâcibü’l-edâ ve lâzımü’l-kazâ deynim vardır deyü ikrâr ve bizi işhâd eyledi biz bu husûsa bu vech üzre şâhidleriz şehâdet dahi ederiz deyü her biri edâ-i şehâdet-i şer‘iye etdiklerinde ba‘de’t-ta‘dîl ve’t-tezkiye şehâdetleri makbûle olup müdde‘î-i mezbûr İsmail Çelebi tahlîf-i şer‘îyle tahlîf olundukdan sonra mûcebince müteveffâ-yı mezbûr Mehmed’in tereke-i vâfiyesinden meblağ-ı mezbûr iki yüz on esedî guruşu müdde‘î-i mezbûr İsmail Çelebi’ye edâ ve teslîme mezbûr Ali Efendi tenbîh birle mâ-hüve’l-vâki‘ bi’t-taleb ketb olundu.<br><br>Fi’l-yevmi’t-tâsi‘ ve’l-işrîn min-Rebî‘i’l-evvel li-sene ihdâ ve tis‘în ve elf.<br><br>Şuhûdü’l-hâl: el-Hâc Kemâleddin Kethudâ-yı Hazret-i Efendi, Çukadâr Hasan Beşe, Mehmed Çelebi b. Haydar, Ahmed Çelebi b. el-Muhzır.</p>          <br><a title="Önceki sayfa" style="text-decoration:none" href="./ayrmetin.php?idno=41465"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41467"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm127&bsm=rsm127b345"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm127&bsm=rsm127o405"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>