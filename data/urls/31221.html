﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 401<br>Hüküm no: 467<br>Orijinal metin no: [67b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Mahmud’un, Sultan Abdülhamid Han vakfından icareli bir bab kasap dükkânı gediğinin yarım hissesini sağire Hatice’ye devrettiği</b><br><br>Kasab gediği<br><br>Ma‘rûz<br><br>Galata’ya muzâfe kasaba-i Kasıkpaşa’da Cumapazarı nâm mahalde sâkin iken bundan akdem vefât eden Kasab İbrahim b. Yusuf’un sulbiye-i kebîre kızı Hatice’nin vâlidesi ve bâ-hüccet vasîsi mu‘arrefetü’z-zât Âişe bt. Mahmud nâm Hatun meclis-i şer‘-i şerîf-i enverde Hüdâvendigâr-ı sâbık merhûm cennet-mekân firdevs-âşiyân Sultan Abdülhamid Hân hazretlerinin evkāfı mütevellîleri tarafından mürsel câbi-i vakf Halil Efendi mahzarında bi’l-vesâye ikrâr-ı tâm ve takrîr-i kelâm edip vakf-ı mezbûr musakkafâtından Yedikule hâricinde kâin altıncı selhhâneye merbût kasaba-i mezbûrede sel köprüsü üzerinde vâki‘ bir bâb kasab dükkânı derûnunda mevcûde beyne’l-esnâf gedik tâ‘bir olunur âlât-ı lâzıme-i ma‘lûmenin mecmû‘u ile yine kasaba-i mezbûrede Ada nâm mahalde Büyük câmi‘-i şerîfi kurbünde mumhâne karşısında kâin birinci selhhâneye merbût bir bâb kasab dükkânı derûnunda mevcûde kezâlik beyne’l-esnâf gedik tâ‘bir olunur âlât-ı lâzıme-i ma‘lûmenin nısf hisse-i şâyi‘asına müteveffâ-i mezbûr Kasab İbrahim hayatında bâ-temessük-ı vakf-ı müşârun-ileyh mutasarrıf [68a] iken fevt oldukda mutasarrıf olduğu zikr olunan gedikler kızı mezbûre Hatice ile ve diğer kızı Emine’ye intikāl üzerlerine tahrîr olunmaksızın mezbûre Emine dahi bilâ-veled fevt hisse-i mezkûresi mahlûl ve cânib-i vakfa âid olmağla mütevellî-i merkūm mahlûl olan hisse-i mezkûreyi lede’l-müzâyede bin yüz yirmi beş guruşda karar ve ziyâde ile tâlib-i âharı zuhûr etmemekle ben malımdan meblağ-ı mezbûr bin yüz yirmi beş guruşu cânib-i vakfa teslîm ve umûr-ı vakfa sarfla istihlâka ba‘de’l-emr mahlûl olan hisse-i mezkûreyi dahi kızım sagīre-i mezbûre için bi’l-vesâye istîcâr eylediğimde mütevellî-i vakf-ı müşârun-ileyh dahi îcâr etmekle meblağ-ı mezbûrun istirdâdına müte‘allika da‘vâdan cânib-i vakfı ve mütevellî-i vakf-ı müşârun-ileyhin zimmetini kabûlü hâvi ibrâ ve iskāt eyledim deyü ikrârını câbi-i merkūm ba‘de’t-tasdîk mârru’z--zikr âlât-ı muharrere-i mezkûreler sagīre-i mezbûre Hatice’nin babası intikālından ve kız karındaşı mezbûre Âmine mahlûlünden sagīre-i mezbûre Hatice üzerine defter-i vakfa ba‘de’l-kayd temessük i‘tâsını vasiyy-i mezbûr istid‘â eylediği İstanbul Mahkemesi’nden huzûr-ı âlîlerine i‘lâm olundu.<br><br>Fî-15 min C sene [1]217</p>          <br><a title="Önceki sayfa" style="text-decoration:none" href="./ayrmetin.php?idno=31220"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31222"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b401"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o595"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>