﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 333<br>Hüküm no: 351<br>Orijinal metin no: [51a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail Efendi’nin yanmış olan evinin arsasını İsmail Efendi’ye satması</b><br><br>Sebt-i kenâr olan arsanın mübâya‘ası<br><br>Mahmiye-i İslâmbol’da Nuri Dede mahallesinde sâkin ve hâlâ mukābele süvârî kalemi ser-halîfesi umdetü erbâbi’t-tahrîr ve’l-kalem zübdetü ashâbi’t-tastîr ve’r-rakam el-Hâc İsmail Efendi b. Abdülbâki meclis-i şer‘-i hatîr-i lâzımü’t-tevkīrde hâlâ nur? halîfesi bâ‘isü hâze’l-kitâbi’l-müstetâb İsmail Efendi b. Osman Efendi tarafından tasdîka vekîl olduğu nehc-i şer‘î ve tarîk-i mer‘î üzere sâbit olan Hasan Ağa b. Mustafa nâm kimesne mahzarında ikrâr-ı tam ve takrîr-i kelâm edip akd-i âti’z-zikrin sudûruna değin bâ-hüccet-i şer‘iye şirâen yedimde mülk ve hakkım olup mahmiye-i mezbûrede Kasab İlyas mahallesinde kâin bir tarafdan mevkūfât kalemi kîsedârı İsmail Efendi menzili arsası ve bir [tarafdan] ba‘zan sâbık piyâde kalemi ser-halîfesi merhûm Yahya Efendi veresesi arsası ve ba‘zan Ketânîzâde Ahmed Ağa menzili arsası ve bir tarafdan Âişe Hatun menzili arsası ve bir tarafdan tarîk-i hâs ile mahdûd derûnunda bir bi’r-i mâ ve bir kârgîr hamam ve sâir enkāz-ı mevcûde-i ma‘lûmeyi hâvî bir bâb muhterik mülk menzil arsamı tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ile müvekkil-i mûmâ-ileyh İsmail Efendi’ye dokuz yüz kırk beş guruşa bey‘ ve temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr dokuz yüz kırk beş guruşu müvekkil-i mûmâ-ileyh İsmail Efendi yedinden tamamen ahz ü kabz edip mebî‘-i mezkûrun gabn ve tağrîrine müte‘allika âmme-i de‘âvî ve kâffe-i mutâlebâtdan müvekkil-i mûmâ-ileyh İsmail Efendi’nin zimmetini ibrâ-i âmm-ı sahîh-i şer‘î ile ibrâ ve ıskāt eylediğimde ol dahi ibrâmı kabûl eyledi ba‘de’l-yevm arsa-i mahdûde-i mezkûre enkāz-ı mevcûdesiyle müvekkil-i mûmâ-ileyh İsmail Efendi’nin mülk-i müşterâsı ve hakk-ı sarfı olup benim kat‘a alâka ve medhalim kalmamışdır dedikde gıbbe’t-tasdîki’ş-şer‘î mâ-vaka‘a.<br><br>Fî 13 R sene 1197<br><br>Şühûdü’l-hâl: Mukābele Süvârî Kalemi Kîsedârı Memiş Efendi b. el-Hâc Ali Çavuş Ağa, Silahdâr kalemi hulefâlarından Ali Beyefendi b. el-Hâc Ali Çavuş, Ali Ağa b. Osman, Mehmed Ağa b. Osman, Molla Ali b. Halil, Mehmed Ağa b. Ali, Hüseyin Ağa b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=10893"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10895"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b333"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o645"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>