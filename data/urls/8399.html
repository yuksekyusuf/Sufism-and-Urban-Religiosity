﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 388<br>Hüküm no: 588<br>Orijinal metin no: [79a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mustafa ile hanımı Ayşe’nin varislerinin miras hisselerini alıp zimmet ibrası yaptıkları</b><br><br>Mahrûse-i Galata’ya muzâfe kasaba-i Tophâne’de el-Hâc Memi mahallesinde sâkin iken bin iki yüz kırk bir senesi hilâlinde vefât eden Mustafa b. Ahmed b. Abdullah’ın verâseti zevce-i menkûha-i metrûkesi Âişe bt. İbrahim nâm hatun ile sulbî kebîr oğulları seccâde tüccârından es-Seyyid Mehmed Ağa ve es-Seyyid Ali Efendi ve sulbiye kebîre kızı Şerife Ümmühânî Hatun’a münhasıra ba‘dehu zevce-i mezbûre Âişe Hatun dahi vefât edip verâseti sadri evlâdı mezbûrûn es-Seyyid Mehmed Ağa ve es-Seyyid Ali Efendi ve Şerife Ümmühânî Hatun’a münhasıra ve tashîh meselesi bi-tarîkı’l-münâsaha ve’l-ihtisâr beş sehmden olup sihâm-ı mezbûreden ikişer sehmden dört sehmi mezbûrân es-Seyyid Mehmed Ağa ve es-Seyyid Ali Efendi’ye ve bir sehmi mezbûre Şerife Ümmühânî Hatun’a isâbeti tahakkukundan sonra verese-i mezbûrûndan olup kendi nefsinden asıl ve hemşîresi mezbûre Ümmühânî Hatun tarafından husûs-ı âti’l-beyânda vekîl olduğu zât-ı mezbûreyi bi’l-mu‘arrefetü’ş-şer‘iyye ârifân Mehmed Ârif Ağa b. Mehmed ve el-Hâc Mustafa Ağa b. el-Hâc İbrahim nâm kimesneler şehâdetleriyle ber-nehc-i şer‘î sâbit olan merkūm es-Seyyid Ali Efendi meclis-i şer‘-i şerîf-i enverde merkūm es-Seyyid Mehmed Ağa tarafından husûs-ı âti’l-beyânda tasdîka vekîl olduğu Veliyyüddin Ağa b. İdris ve Molla Mustafa b. Ali şehâdetleriyle sâbit olan el-Hâc Hafız Ömer Efendi b. Abdullah mahzarında bi’l-verâse ve bi’l-vekâle ikrâr-ı tâm ve takrîr-i kelâm edip mûrisimiz müteveffâ-yı evvel-i merkūm Mustafa ile vâlidemiz müteveffât-ı sâniye-i mezbûrenin bi’l-cümle terekelerini bi’t-terâzî beynimizde iktisâm edip ber-mûceb-i münâsahat-i mezkûre her birimiz hisse-i irsiyelerimizi ba‘de’l-kabz ancak mûrisimiz müteveffâ-yı evvel-i mezbûrun terekesinden bâkī kalıp Vilâyet-i Anadolu’da Kütahya sancağına tâbi‘ Kula kasabasında kâin ma‘lûmü’l-hudûd bir bâb menzil arsası ile ma‘lûmü’l-hudûd kürûmu mülk bir kıt‘a bağdan mâ‘adâ ebeveynimiz müteveffiyât-ı evvel ve sâniye-i mezbûrânın kalîl ü kesîr celîl ü hakīr nükūd ve urûz bi’l-cümle ism-i mâl ıtlâkolunur terekelerine ve hukūk-ı mîrâsa müte‘allika âmme-i de‘âvîden tarafeynden her birimiz âharın zimmetini bi’l-verâse ve bi’l-vekâle ibrâ-i âmm-ı sahîh-i şer‘î ve iskāt-ı tamm-ı sarîh-i mer‘î ile ibrâ ve iskāt ve her birimiz ber-vech-i muharrer âharın ibrâsını kabûl eyledik deyü mukırr-ı asıl ve vekîl-i mezbûr es-Seyyid Ali Efendi’nin bi’l-cümle takrîr-i meşrûhunu vekîl-i merkūm el-Hâc Hafız Ali Efendi vicâhen tahkīk ve şifâhen tasdîk etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ aşer min-şehri Rebî‘ilevvel li-sene sitte ve hamsîn ve mi’eteyn ve elf.<br><br>Şuhûdü’l-hâl: Muhzır Halil Ağa b. Süleyman, Muhzır Nazif Ağa b. Osman, Muhzır İsmail Ağa b. Mehmed</p>          <br><a title="Önceki sayfa" style="text-decoration:none" href="./ayrmetin.php?idno=8398"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8400"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b388"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o392"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>