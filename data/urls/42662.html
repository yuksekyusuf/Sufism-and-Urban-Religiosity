﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 433<br>Hüküm no: 556<br>Orijinal metin no: [114a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Süleyman Paşa vakfı mütevelliliğine Ali Bey’in tayin olunması</b><br><br>Bâ-mühr-i efendi,<br><br>Ma‘rûz,<br><br>Ashâb-ı hayrâtdan sâbıkā Dergâh-ı âlî yeniçerileri ocağı kethüdâsı merhûm Süleyman Paşa’nın evlâd-ı evlâdından olup vakfının tevliyetine bâ-berât-ı âlîşân evlâdiyet ve meşrûtiyet üzere mutasarrıf olan Çorbacı Halil Ağa fevt olup tevliyet-i mezkûre mahlûle olmağla yine vâkıf-ı mezbûrun evlâd-ı evlâdından sâhib-i arzuhâl Ali Bey meclis-i şer‘-i münîrde evlâd-ı evlâd-ı vâkıfdan derûn-ı arzuhâlde mezkûrü’l-ism İsmail Ağa muvâcehesinde tevliyet-i mezkûre vâkıf-ı mezbûrun batnen ba‘de batnin aslah evlâdına meşrûta olup öteden beri mazmûnuyla amel oluna gelen işbu vakfiyesi mantûkunca batnen ba‘de batnin evlâd-ı evlâdının aslahı tevliyet-i mezkûreye şart-ı vâkıf üzere mutasarrıf olugelip ve ben mezbûr İsmail Ağa’dan bir derece mukaddem batn-ı evvelde ve mezbûr İsmail Ağa batn-ı sânîde olmağla tevliyet-i mezkûrenin nevbet-i tasarrufu şart-ı vâkıf üzere bana münhasıradır deyü da‘vâ ve mezbûr İsmail Ağa dahi mezbûr Ali Bey evlâd-ı vâkıfdan batn-ı evvelde ve kendi batn-ı sânîde olduğunu ikrâr lâkin tevliyet-i mezkûre vâkıf-ı mezbûrun mutlakan aslah evlâdına meşrûta olup ve ben aslah evlâddanım deyü da‘vâ etdikde mezbûr İsmail Ağa’nın yedinde olan mücelled vakfiyeye nazar olundukda tevliyet şartı mahâlli mahkûk ve mezbûr Ali Bey yedinde olup şer‘iyyât sicillâtından muhrec sûret-i vakfiye ile Defterhâne-i âmire kaydından muhrec arzuhâli hâmişinde mastûr sûret-i vakfiyede tevliyet-i mezkûre vâkıf-ı mezbûrun batnen ba‘de batnin aslah evlâdına meşrûta olduğu musarrah ve mukayyed ve hakīkat-i hâl mezbûr Ali Bey’in takrîr-i meşrûhu üzere olduğunu yirmi beş nefer müseccelü’l-esâmî bî-garaz Müslimîn [114b] meclis-i şer‘de mezbûr İsmail Ağa muvâcehesinde haber verip ve mahalleleri olan Çıkrıkçı Kemal ahâlîsinden on üç nefer kimesneler dahi mahâllinde mezbûr İsmail Ağa’nın gıyâbında haber verdiklerini ihtiyâten kıbel-i şer‘den mürsel Mehmed Said Efendi meclis-i şer‘a gelip inhâ eylediğinden mâ‘adâ tevliyet-i mezkûre vâkıf-ı mezbûrun batnen ba‘de batnin aslah evlâdına meşrûta olduğuna mezbûr Çorbacı Halil Ağa’nın hayatında bin yüz altmış dokuz senesi Saferi’nin on dokuzuncu gününde mezbûr Ali Bey ile tevliyet-i mezkûre nizâ‘ları esnâsında ikrârını ol vakitde İstanbul kādısı fazîletlü Halil Efendi’nin hatemini hâvî bir kıt‘a i‘lâmı nâtık olduğu ma‘lûm-ı devletleri buyuruldukda tevliyet-i mezkûre müteveffâ-yı mezbûr Çorbacı Halil Ağa’nın mahlûlünden evlâd-ı vâkıfdan mezbûr Ali Bey’e tevcîh ve yedine berât-ı şerîf-i âlîşân inâyet ve ihsân buyurulmak bâbında fermân men-lehü’l-emr hazretlerinindir.<br><br>Fî 28 Saferi’l-hayr sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42661"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42663"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b433"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o502"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>