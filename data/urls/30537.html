﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 56 Numaralı Sicil (H. 1201-1203 / M. 1786-1787)<br>cilt: 80,&nbsp;sayfa: 103<br>Hüküm no: 78<br>Orijinal metin no: [19a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>es-Seyyid Osman’ın kızkardeşlerine açtığı veraset davasından vazgeçtiği</b><br><br>Ma‘rûz<br><br>İstanbul’da Nişancı-ı Cedîd kurbünde vâki‘ bir bâb bakkâl dükkânı derûnunda mevcûde beyne’l-hıref gedik ta‘bîr olunur âlât-ı ma‘lûme-i memlûkenin mutasarrafı olup bundan akdem vefât eden Bakkâl es-Seyyid Mehmed b. Halil’in verâseti zevcesi Hanife bt. İbrahim ile sulbiye kebîre kızları Şerîfe Habîbe ve Şerîfe Hadîce’ye ve li-ebeveyn er karındaşları es-Seyyid Osman ve es-Seyyid Hüseyin ve es-Seyyid Ali’ye inhisârı tahakkukundan sonra mezbûr es-Seyyid Osman Çarşamba günü dîvân-ı âlîlerinde ba‘dehû du‘âhânemizde ma‘kûd meclis-i şer‘-i münîrde sâhibeteyyi arzuhâl zâtları mu‘arrefe mezbûretân Şerîfe Habîbe ve Şerîfe Hadîce muvâcehelerinde takrîr-i kelâm edip mûrisimiz müteveffâ-yı mezbûr es-Seyyid Mehmed maraz-ı metvinde tasarrufât-ı şer‘iyyesi nâfize değil iken âlât-ı mezkûreyi mezbûretâna munâsafaten bey‘a ve Bakkâl Yorgi zimmetinde alacak hakkı olan beş yüz guruşu dahî hîbeye tarafeynden es-Seyyid İbrahim Efendi’yi tevkîl ol dahî huzûr-ı şer‘de bi’l-vekâle âlât-ı mezkûreyi iki yüz yetmiş guruşa mezbûretâna bey‘ ve meblağ-ı mezkûru dahî ba‘de’l-hibe karındaşım mezbûr sâhib-i firâş olduğu hâlde on dört gün mürûrunda fevt ve ber-vech-i muharrer bey‘ ve hibesi gayr-ı sahîh olmağla âlât-ı mezkûre ve meblağ-ı mezkûr ber-minvâl-i muharrer bizlere mevrûs olmağın âlât ve meblağ-ı mezkûrdan hisse-i ırsiyyeyi taleb ederim deyü ba‘de’d-da‘vâ ve’l-istintâk mezbûretân cevâblarında babamız mezbûru bir seneden mütecâviz sıhhat-i hükmünde olan maraz-ı müzmine mübtelâ ve tasarrufât-ı şer‘iyyesi nâfize ve mu‘tebere olduğu hâlde ber-vech-i muharrer bey‘ ve hîbe etmişidi deyip ve ber-vech-i muharrer müdde‘âlarına Hasan Efendi b. Mehmed ve Molla Mustafa b. Osman nâm kimesneler şehâdet-i şer‘iyye edip tezkiye olunmak üzre iken müdde‘î-i mezbûr es-Seyyid Osman Ağa da‘vâ-yı mezkûresinden fâriğ olup âlât-ı mezkûre ve meblağ-ı [19b] mezkûrdan hisse-i ırsiyye mutâlebesine müte‘allika âmme-i da‘vâdan mezbûretân Şerîfe Habibe ve Şerîfe Hadîce’nin zimmetlerini ba‘de’l-ibrâ ve’l-kabûl bu vecihle kat‘-ı münâza‘a eyledikleri huzûr-ı âlîlerine i‘lâm olundu.<br><br>Fî gurre-i Ca sene 1202.</p>          <br><a title="Önceki sayfa" style="text-decoration:none" href="./ayrmetin.php?idno=30536"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30538"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist056&bsm=ist056b103"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist056&bsm=ist056o328"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>