﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 121<br>Hüküm no: 110<br>Orijinal metin no: [33b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mayer’in miras malından ölen Salomon’da alacağı olduğunu ispat ettiği</b><br><br>Zikri âtî husûsu mahallinde istimâ‘ ve fasl için kıbel-i şer‘den me’zûnen bi’l-hükm irsâl olunan Mevlânâ Ahmed Efendi b. el-merhûm Hüseyin Efendi medîne-i Üsküdar’a tâbi‘ Kuzguncuk karyesinde sâkin iken bundan akdem hâlik olan Salomon v. İsak v. Mosi nâm Yahûdinin hayâtında sâkin olduğu menzile varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i şerîf ettikde hâlik-i mezbûrun verâseti zevce-i metrûkesi Hanola bt. Mosi nâm Nasrâniyeye ve sulbî kebîr oğulları İsak ve Arslan nâm Yahûdilere ve sagīr oğulları Nesim ve Haydar’a ve sulbiye kebîre kızları Hrisni ve Lemye ve Ester nâm Yahûdilere isâbeti tahakkukundan sonra hâlik-i merkūm Salomon müstağrak bi’d-düyûn olduğu hâlde hâlik olup verese-i kibâr olan mersûmûn terekeden kasr-ı yed etmeleriyle terekesini ahz u kabz ve düyûn-ı müsbetesini edâya kıbel-i şer‘den bâ-hüccet-i şer‘iyye Yasef v. David nâm Yahûdi vasî nasb u ta‘yîn olundukdan sonra karye-i mezbûre sâkinlerinden iken bundan akdem hâlik olan Abram v. Mosi nâm Yahûdinin sulbî sagīr oğlu Mayer’in anası ve tesviye-i emrine vasiyesi olan işbu râfi‘atü’s-sifr Ebe Livarna bt. Mayer nâm Yahûdiye meclis-i ma‘kūd-ı mezkûrda vasiyy-i merkūm Yasef muvâcehesinde üzerine da‘vâ ve takrîr-i kelâm edip vasiyesi olduğum oğlum sagīr-i mezbûrun mâl-ı mevrûsundan hâlik-i merkūm Salomon v. İsak v. Mosi nâm Yahûdiye târîh-i kitâbdan üç sene mukaddem mâl-ı sagīrden sekiz yüz guruş vesâyetim hasebiyle hâlik-i mersûm Salomon Yahûdiye ikrâz ve teslîm eylediğimde ol dahi yedimden ahz u kabz eyledikden sonra meblağ-ı merkūmdan yüz guruşunu ahz u kabz edip yedi yüz guruşunu kable’l-ahz ve’l-istîfâ hâlik olmağla tereke-i vâfiyesinden taleb ederim suâl olunsun dedikde gıbbe’s-suâl vasiyy-i mezbûr cevâbında tereke-i hâlik-i mezbûra bi’l-vesâye vaz‘-ı yedini ikrâr lâkin müdde‘iyye-i mezbûrenin müdde‘âsını inkâr edicek müdde‘iyye-i mezbûreden müdde‘âsına mübeyyine beyyine taleb olundukda udûl-ı ahrâr-ı Nasârâdan olup yine karye-i mezbûre sâkinlerinden Mosi v. Siyami ve Yako v. Yasef nâm Yahûdiler li-ecli’ş-şehâde meclis-i şer‘a hâzırân olup istişhâd olunduklarında fi’l-hakīka hâlik-i merkūm Salomon v. İsak v. Mosi hâl-i hayâtında helâkinden on sene mukaddem işbu müdde‘iyye-i mezbûre Livarna Yahûdiye yedinden vasîsi olduğu sagīr oğlu Mayer’in mâl-ı mevrûsundan sekiz yüz guruş bizim huzûrumuzda hâlik-i mersûm Salomon Yahûdiye ikrâz ve teslîm eyledikde ol dahi iktirâz ve tesellüm ve kabz eyledi bizler bu husûsa bu vech üzere şâhidleriz şehâdet dahi ederiz deyü her biri edâ-i şehâdet-i şer‘iyye eylediklerinde ba‘de’t-ta‘dîl ve’t-tezkiye şehâdetleri makbûle olmağın gıbbe’t-tahlîfi’ş-şer‘î mûcebince meblağ-ı bâkī-i merkūm yedi yüz guruşu tereke-i vâfiyesinden edâya ba‘de’l-hükm ve’t-tenbîh vâki‘ hâli mevlânâ-yı mezbûr mahallinde tahrîr ba‘dehû ma‘an mürsel Çukadâr Mustafa b. Murtaza ve Muhzır Osman b. Ahmed ile meclis-i şer‘a gelip alâ-vukū‘ihi inhâ ve ihbâr etmeğin mâ-vaka‘a bi’t-taleb ketb olundu.<br><br>Fî 25 Za Sene [1]150<br><br>Şuhûdü’l-hâl: Mustafa Beşe b. Hacı Devriş Ali, Molla Mehmed Çelebi b. Süleyman, diğer Molla Mehmed b. Hâfız Mehmed, Mehmed Beşe b. Ahmed, Mustafa Çelebi b. Şa‘bân, Salih Beşe b. Ahmed, Mustafa Beşe b. Ahmed, İbrahim Beşe b. Abdullah, Baba Osman b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=52419"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52421"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b121"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o305"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>