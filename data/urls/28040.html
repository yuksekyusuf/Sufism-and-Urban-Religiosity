﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 61<br>Hüküm no: 15<br>Orijinal metin no: [4b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>El-Hac Ali Ağa b. el-Hac Musli’nin Dergah-ı Âlî Yeniçerileri 58. Ağa Bölüğüne mahsus nükud vakfına olan borcuyla ilgili kardeşi Abdulbâki Çelebi’yi vekil tayin etmesi</b><br><br>Mahmiye-i İstanbul’da Muhtesib İskender mahallesinde sâkin el-Hâc Ali Ağa b. el-Hâc Musli meclis-i şer‘de Dergâh-ı Âlî yeniçerilerinin elli sekizinci ağa bölüğüne mahsûs oda ahâlîsi mühimmâtı için mevkūf nukūda bi’l-fi‘il mütevellî olan işbu râfi‘ü’l-kitâb Ali Çelebi b. Rıdvan mahzarında ikrâr-ı tâm ve takrîr-i kelâm edip mezbûr Ali Çelebi yedinde olan mâl-ı vakf-ı mezbûrdan beş yüz esedî guruşu bana idâne ve teslîm ben dahi istidâne ve kabz etmekle zimmetimde vakf-ı mezbûr[a] beş yüz guruş deynim olmağla meblağ-ı mezbûr mukābelesinde yedimde mülküm olan mahalle-i mezbûrede vâki‘ bir tarafdan karındaşım Abdulbâki mülkü ve bir tarafdan Derviş Odabaşı menzili ve bir tarafdan odalar ve bir tarafdan tarîk-i âmla mahdûd büyût-ı adîdeyi müştemil menzilimi fâriğân ani’ş-şevâgil mütevellî-i mezbûra rehn vaz‘ ve teslîm ol dahi vech-i meşrûh üzere irtihân ve kabz u kabûl etdiğinden sonra meblağ-ı mezbûru târih-i kitâbdan yüz gün tamâmına değin edâ-yı deyn ve fesh-i akd ve fekk-i rehne ta‘ahhüd eyledim dedikde gıbbe’t-tasdîki’ş-şer‘î mezbûr el-Hâc Ali Ağa meclis-i şer‘de iâde-i kelâm edip lâkin müddet-i mukarrere tamâmında meblağ-ı mezbûr beş yüz guruşu mütevellî-i mezbûra edâ edemeyip zimmetimde kalırsa mahdûd-ı mezkûru semen-i misli ile âhara bey‘ ve kabz-ı semene ve semeninden vakf-ı mezbûra deynim olan meblağ-ı mezbûru mütevellî-i mezbûra edâya ve fazla kalır ise bana îsâle ve bunun mütevakkıf olduğu umûrun küllîsine tarafımdan karındaşım mezbûr Abdulbâki Çelebi’yi vekâlet-i devriye ile vekîl ve nâib-i menâb nasb u ta‘yîn eyledim, ol dahi vekâlet-i mezbûreyi kabûl ve hizmet-i lâzımesini edâya ta‘ahhüd etmeğin mâ-vaka‘a bi’t-taleb ketb olundu.<br><br>Fi’l-yevmi’l-ışrîn min-Zilhicceti’ş-şerîfe li-sene tis‘a ve tis‘în ve elf.<br><br>Şuhûdü’l-hâl: İbrahim Çelebi b. Mehmed, el-Hâc Mustafa b. Hüseyin, Mehmed Beşe b. Hüseyin, Hüseyin Beşe b. İbrahim, Hasan b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=28039"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28041"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b061"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o395"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>