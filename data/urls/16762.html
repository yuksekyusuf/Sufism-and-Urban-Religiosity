﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 175 Numaralı Sicil (H. 1157-1159 / M. 1745-1746)<br>cilt: 71,&nbsp;sayfa: 199<br>Hüküm no: 148<br>Orijinal metin no: [38a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çakıcı tâifesinden İbrahim Ağa’nın evini ortak olarak Hatice Hatun , Fâtıma Hatun ve Ayşe Hatun’a satması</b><br><br>Medîne-i Hazret-i Ebî Eyyüb el-Ensârî -aleyhi rahmetü rabbihi’l-bârî-’de Çömlekçiler sûkunda Çakıcı tâifesinden İbrahim Ağa b. el-Hâc Abdurrahman meclis-i [şer‘-i] şerîf-i enverde işbu râfiʻâtü’l-kitâb Hadice Hatun bt. Abdullah’ın dâmâdı ve kızı Fâtıma Hatun bt. Bahri Yusuf Bey’in zevci olup ve taraflarından husûs-ı âti’l-beyânı tasdîka vekîl-i sâbitü’l-vekâlesi olan Mehmed Efendi b. Mehmed ve Âişe Hatun bt. el-mezbûr Yusuf Bey’in zevci ve tarafından kezâlik zikri âtî husûsu tasdîka vekîl-i sâbitü’l-vekâlesi olan İbrahim Ağa b. Mehmed mahzarlarında ikrâr-ı tâm ve takrîr-i kelâm edip yedimde olan mübâya‘a hücceti mantûkunca medîne-i mezbûrede Musa Çavuş Mahallesiʼnde vâki‘ bir tarafdan baʻzan İmâm Abdullah Efendi ve baʻzan Mukāta‘acızâde menzilleri ve bir tarafdan tarîk-i hâs ile mahdûd hâriciyyesinde iki bâb fevkānî oda ve bir köşk ve zât-ı eşcâr-ı müsmire ve gayr-ı müsmire bağçe ve dâhiliyesinde üç bâb fevkānî oda ve bir havuz ve bir matbah ve üç su kuyusu ve kenîf ve zât-ı eşcâr-ı müsmire ve gayr-ı müsmireli bağçeyi muhtevî mülk menzilimi cemî‘ tevâbiʻ ve levâhıkıyla tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile sekiz yüz beş guruşa müvekkilât-ı mezbûrât Hadice ve Fâtıma ve Âişe nâm hatunlara ale’l-iştirâki’s-seviyy beyʻ ve temlîk ve teslîm eylediğimde ânlar dahi ber-vech-i muharrer iştirâ ve temellük ve tesellüm ve kabûl ve kabz eylediklerinden sonra semeni olan meblağ-ı mezbûr sekiz yüz beş guruşdan altı yüz elli beş guruşu bundan akdem bi-tarîkı’l-havâle deynim olan meblağ-ı mezbûr altı yüz elli beş guruşa takās eylediğimde müvekkilât-ı mezbûrât Hadice ve Fâtıma ve Âişe nâm hatunlar dahi mukāssa ve kabûl edip semen-i bâkī yüz elli guruşu müvekkilât-ı mezbûrân yedlerinden bi’t-tamam ahz u kabz eyledim, baʻde’l-yevm menzil-i mahdûd-ı mezkûr müvekkilât-ı mezbûrân Hadice ve Fâtıma ve Âişe nâm hatunların ale’l-iştirâki’s-seviyy mülk-i müşterâsı ve hakk-ı sırfları olmuşdur, keyfe mâ teşâʼât ve tahtârât mutasarrıflar olsun dedikde gıbbe’t-tasdîki’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-ışrîn min-Şevvâli’l-mükerrem sene semân ve hamsîn ve mi’e ve elf.<br><br>Şuhûdü’l-hâl: Mustafa Efendi b. Hüseyin, Ahmed Efendi b. Mustafa, Mehmed Said Efendi b. Mustafa, es-Seyyid Mustafa Efendi [b.] es-Seyyid Ahmed, es-Seyyid Mehmed [b.] es-Seyyid Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=16761"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16763"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp175&bsm=eyp175b199"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp175&bsm=eyp175o459"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>