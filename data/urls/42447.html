﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 292<br>Hüküm no: 341<br>Orijinal metin no: [67b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Mehmed b. Musa’nın varislerinin Çardaklı hamamının yarısını Mustafa b. Musa’nın varislerine teslim etmeleri</b><br><br>Çardaklı Hamamı veresesinden nısf hisse nizâ‘ı i‘lâmı<br><br>Ma‘rûz,<br><br>Medîne-i Ebâ Eyyûb Ensârî’de Davud Ağa mahallesinde sâkin iken bundan akdem vefât eden el-Hâc Mustafa b. Musa’nın sulbî kebîr oğulları Hafız Mehmed Emin Efendi ve Halil ve Musa ve Mesud asâleten ve sulbî sagīr oğlu Osman’ın vâlidesi ve tesviye-i umûruna vasîsi olup zâtı ta‘rîf-i şer‘î ile mu‘arrefe olan Emetullah bt. Osman vesâyeten mahfil-i şer‘iyyâtda müteveffâ-yı mezbûrun li-ebeveyn karındaşı olup İstanbul’da Hüseyin Ağa mahallesinde sâkin iken kendiden mukaddem vefât eden el-Hâc Mehmed b. el-mezbûr Musa b. Mehmed’in sulbî sagīr evlâdı olup zikri âtî hamama vaz‘-ı yedleri mütehakkık olan İsmail ve İbrahim ve Salih ve Emetullah ve Hibetullah’ın vâlideleri ve tesviye-i emirlerine vasîleri olup kezâlik mu‘arrefeler olan Fâtıma bt. Mehmed ile sulbiye kebîre kızı Âişe mahzarlarında Küçük Ayasofya mütevellîsi Halil Ağa b. Mehmed hâzır iken Küçük Ayasofya Vakfı’ndan Hüseyin Ağa mahallesinde vâki‘ bir tarafdan Hacce Hatun menzili ve bir tarafdan Midilli Nâzırı menzili ve bir tarafdan ba‘zan vakf-ı mezbûrdan şerbetçi dükkânları ve ba‘zan tarîk-i âm ve bir tarafdan yine tarîk-i âm ile mahdûd Çardaklı Hamamı demekle ma‘rûf Çifte Vakıf Hamam ammimiz müteveffâ-yı mezbûr el-Hâc Mehmed’in hayatında bi’l-icâreteyn müstakıllen taht-ı tasarrufunda olmağla ammimiz müteveffâ-yı mezbûr el-Hâc Mehmed sıhhatinde bin yüz elli beş senesi Saferi’nin on beşinci günü hamam-ı mezkûrun nısf-ı şâyi‘ini kendi hüsn-i rızâ ve ihtiyârı ve ma‘rifet-i mütevellî ile karındaşı babamız müteveffâ-yı mezbûr-ı sânî el-Hâc Mustafa’ya kat‘an ferâğ ve tefvîz, ol dahi ba‘de’t-tefevvüz ve’l-kabûl fevt oldukda hamam-ı mezkûrun nısf-ı şâyi‘-i mezkûru <<bi’l-asâle hissemize intikāl etmiş iken mezbûre Fâtıma bi’l-vesâye>> bize intikāl-i âdî ile intikāl etmiş iken mezbûre Fâtıma ve mezbûre Âişe <<bi’l-asâle>> bizim hissemize bi-gayr-ı hakkın vaz‘-ı yed ederler deyü da‘vâ ve mezbûretân Fâtıma ve Âişe cevâblarında hamam-ı mezkûre bi’l-asâle ve bi’l-vesâye vaz‘-ı yedlerini ikrâr ve müdde‘ûn-ı mezbûrûnun ber-minvâl-i muharrer müdde‘âlarını ba‘de’l-inkâr müdde‘ûn-ı mezbûrûn ber-minvâl-i muharrer müdde‘âlarını lede’t-tezkiye şehâdetleri makbûle olan İsmail Efendi b. Mustafa ve Ahmed Beşe b. İsmail şehâdetleriyle muvâcehelerinde vech-i şer‘î üzere isbât etmeleriyle mûcebiyle hamam-ı mezkûrun nısf-ı şâyi‘-i mezkûrundan kasr-ı yed ve bâ-re’y-i mütevellî müdde‘ûn-ı mezbûrûna teslîm etmek üzere mezbûretân Fâtıma ve Âişe’ye tenbîh olunduğu huzûr-ı âlîlerine i‘lâm olundu.<br><br>Fî 18 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42446"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42448"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b292"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o548"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>