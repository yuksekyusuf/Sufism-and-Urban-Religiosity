﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 143<br>Hüküm no: 96<br>Orijinal metin no: [40-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe Hatun’un ev hissesinin müzayede yapılarak kiraya verilmesi</b><br><br>Mukābele şüd<br><br>Ma‘rûz<br><br>Sâhib-i arzuhâl Sarrâc es-Seyyid Mehmed Emin Ağa b. Ali bi’l-ma‘iye rü’yete memûr Evkāf-ı Hümâyûn müfettişi fazîletlü semâhatlü Mîr es-Seyyid Mehmed Emin Âsaf Efendi hâzır olduğu hâlde Pazartesi günü huzûr-ı hazret-i Fetvâ-penâhî’de ma‘kūd meclis-i şer‘-i münîrde nezâreti Evkāf-ı Hümâyûn-ı mülûkâne’ye mülhak evkāfdan merhûme Hacce Zeyneb Hatun bt. el-Hâc Hüseyin Vakfı’nın kāimmakām-ı mütevellîsi müderrisînden Mehmed İzzet Efendi mahzarında vakf-ı mezkûr müsakkafâtından İstanbul’da Cibâlikapısı kurbünde Seferikoz mahallesinde kâin beher şehr yirmişer akçe icâre-i müecceleli bir bâb menzile bi’l-icâreteyn mutasarrıfe olan Âişe bt. İsmail nâm hatun bundan akdem menzil-i mezkûrun selâse-i erbâ‘ hissesini uhdesine ibkā ve rub‘ hissesini işbu hâzıratü bi’l-meclis Zekiye bt. Feyzullah nâm hatuna bâ-re’y-i mütevellî ferâğ edip ba‘dehû merkūme Âişe Hatun iki ay mukaddem bilâ-veled fevt ve menzil-i mezkûrdan uhdesine ibkā eylediği selâse-i erbâ‘ hissesi mahlûl ve cânib-i vakfa âid ve râci‘ olmağla kāimmakām-ı mezbûr hisse-i mahlûle-i mezkûreyi beyne’t-tâlibeyn bilâ-müzâyede bin guruş icâre-i mu‘accele ile hâzıra-i mezbûre Zekiye Hatun’a îcârı ta‘ahhüd ve mu‘accele-i mezkûre bin guruş dahi cânib-i vakfdan kabz olunmuş ise de ben hisse-i mezkûrenin bana iki bin beş yüz guruşa kadar îcâr olunmasına tâlib ve hisse-i mezkûrenin dahi ol-mikdâr mu‘accele tahammülü olup ol-vechile mütevellî-i merkūmun ber-minvâl-i muharrer bin guruş mu‘accele ile îcâra ta‘ahhüdü cânib-i vakf-ı şerîfe gadrı mûcib ve hilâf-ı şer‘ olmağla suâl olunup hisse-i mezkûre beyne’t-tâlibeyn müzâyede olunmak üzere mütevellî-i merkūma tenbîh olunsun dediğini mütevellî-i merkūm Mehmed İzzet Efendi ve hâzıra-i merkūme Zekiye Hatun’dan her biri tasdîk etmeleriyle mûcebince hisse-i mahlûle-i mezkûre beyne’t-tâlibeyn müzâyede olunmak iktizâ eylediği İstanbul Mahkemesi’nden huzûr-ı [âlîlerine i‘lâm olundu]<br><br>Fî 15 Ş sene [1]257</p>          <br><a title="Önceki sayfa" style="text-decoration:none" href="./ayrmetin.php?idno=34748"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34750"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b143"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o631"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>