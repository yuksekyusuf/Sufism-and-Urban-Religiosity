﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 401<br>Hüküm no: 517<br>Orijinal metin no: [66a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarı Bâyezid mahallesi ahalisinin talepleriyle kendisinden rahatsız oldukları Zeyneb bt. Abdullah’ın, kızı Ümmügülsüm’le kaldıkları evden çıkıp başka yerde ikamet etmeyi kabul ettiği</b><br><br>Ma‘rûz<br><br>İstanbul’da Sarı Bâyezid mahallesi ahâlîsinden ashâb-ı arzuhâl mahalle-i mezbûre imâmı Hüseyin Efendi b. Mehmed ve Müezzin es-Seyyid Feyzullah b. Musa ve ahâlîsinden Ahmed Efendi b. Mehmed İsmail Efendi b. Osman Mehmed b. Mustafa el-Hâc Ömer b. Mehmed Ali b. Mustafa es-Seyyid Mehmed b. es-Seyyid Mehmed es-Seyyid Ahmed b. Mehmed Mustafa Efendi b. İsmail Molla Ahmed b. İsmail nâm kimesneler meclis-i şer‘de derûn-ı arzuhâlde mezkûreti’l-ism Zeyneb bt. Abdullah nâm hatun muvâcehesinde mezbûre Zeyneb Hatun ile vasîsi olduğu sadriye sagīre kızı Ümmügülsüm’ün mahalle-i mezbûrede vâki‘ ma‘lûmü’l-hudûd bir bâb mülk menzilde yedlerinde olan i‘lâm-ı şer‘iye mantûkunca bi-tarîkı’l-muhâyee hâlâ yüz kırk iki gün mezbûre Zeyneb ile kızı sagīre-i mezbûre Ümmügülsüm’ün nevbet-i tasarrufları olmağla mezbûre Zeyneb Hatun menzil-i mezkûrda sâkine olmak murâd ederken mezbûre Zeyneb kendi hâlinde olmayıp ahâlî-i mahallenin ricâl ve nisâsı mezbûrenin lisânından müteezzîler olup her vechile kendiden râhat ve emniyetimiz olmamağla mezbûre Zeyneb’in ve kızı sagīre-i merkūmenin nevbet-i muhâyeeleri olan yüz kırk iki gün tamamına değin menzil-i mezkûr âhara îcâr olunup icâresi kendiye verilmek murâdımızdır deyü herbiri ba‘de’t-teşekkî mezbûre Zeyneb Hatun dahi ba‘de’l-yevm menzil-i mezkûrda nevbet-i muhâyeesi tamam olunca kendi sâkine olmayı[p] mahalle-i mezbûre imâmı ma‘rifetiyle küfelâsıyla bir âhar kimesneye îcâr olunmak üzere râziye olup bu vechile kat‘-ı nizâ‘ eyledikleri Bâb’dan huzûr-ı âlîlerine i‘lâm olundu.<br><br>Fî 4 Muharrem sene 1163</p>          <br><a title="Önceki sayfa" style="text-decoration:none" href="./ayrmetin.php?idno=7556"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7558"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b401"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o595"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>