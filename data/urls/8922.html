﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 1 Numaralı Sicil (H. 964-965/ M. 1557-1558) <br>cilt: 41,&nbsp;sayfa: 285<br>Hüküm no: 521<br>Orijinal metin no: [72a-1, Arapça]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hanife bt. İbrahim’in, terekesi Beytülmâl tarafından zabt edilen kocası Nasuh’un vârisi olduğu ve misil mehirden alacağı bulunduğu</b><br><br>Fahrü’l-akrân Hasan Kethüdâ b. Abdülmennân ve Mustafa b. Kasım nâm kimseler defterdârlar nezdindeki dîvân-ı âlîye gelip, emîn-i Beytülmâl ve kâtibi mahzarında, mahmiye-i Kostantıniyye mahallâtından Mimar Sinan mahallesinde sâkine olan Hanife bt. İbrahim’den sâdır olan da‘vâ-yı sahîha-i şer‘iyyede gıbbe’l-istişhâd şöyle şehâdet eylediler ki, müdde‘iye-i merkūme, Vilâyet-i Rumeli’nde Semendire’de emîn-i Beytülmâl-i hâs iken Niş kasabasında fevt olan ve muhallefâtı 960 senesi Rebî‘ülâhir ayının ikinci günü livâ-yı mezbûre emîn-i sâbıkı Mahmud tahvîliyle ve Koçaniye kādısı Mevlânâ Muslihuddin defteriyle Hızâne-i âmire’ye vâsıl olan Nasuh b. Ak Ali’nin vârisidir. Şu cihetle ki, müdde‘iye-i merkūme, müteveffâ-yı merkūmun, öldüğünde taht-ı nikâhında bulunduğu zevcesidir. Müdde‘iye-i mezbûrenin müteveffâ-yı mezkûrun zimmetinde mehr-i misil olarak ta‘yîn edilmiş mehr-i müecceli cihetinden üç bin akçe hakkı vardır. Verâseti ona ve ana-baba bir kız kardeşi Zülâl’e münhasırdır. Onlardan gayrı vârisi ma‘lûmumuz değildir. Şehâdeten sahîhaten şer‘iyyeten makbûleten ba‘de’t-ta‘dîli’ş-şer‘î ve’t-tezkiyeti’ş-şer‘iyye hâkim şehâdetleri mûcebince verâsete ve müdde‘iye-i mezbûreye meblağ-ı mezkûru almadığına, hibe etmediğine, havâle etmediğine, bi-vechin mine’l-vücûh hakkının kısmen veya tamamen sâkıt olmadığına dâir yemîn verip meblağ-ı merkūmun edâsına hükmetti.<br><br>Cerâ zâlike ve hurrire fî 21 minhu<br><br>Şuhûdü’l-hal: Zeyneddin b. Fahreddin, Mahmud b. Nebi</p>          <br><a title="Önceki sayfa" style="text-decoration:none" href="./ayrmetin.php?idno=8921"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8923"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt001&bsm=blt001b285"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt001&bsm=blt001o323"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>