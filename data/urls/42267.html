﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 167<br>Hüküm no: 161<br>Orijinal metin no: [28b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hüseyin Ağa’nın Süleyman Fakih köyü zeametiyle ilgili davasının reddedilmesi</b><br><br>Ma‘ruz,<br><br>Sâhib-i arzuhâl Hüseyin Ağa b. Osman mahfil-i şer‘iyyâtda derûn-ı arzuhâlde mezkûrü’l-ism Süleyman Ağa b. Ömer mahzarında mezbûr Süleyman Ağa Rumeli’de Silistre sancağında Hırsova nâhiyesinde Süleyman Fakih nâm karye ve gayrı ze‘âmetini bin yüz yetmiş senesinde sene-i mezkûre Martı ibtidâsından Şubatı gāyetine gelince bir sene zabt etmek üzere bana bin üç yüz guruşa ilzâm, ben dahi der-uhde ve iltizâm ve bedel-i iltizâm olan meblağ-ı mezkûr bin üç yüz guruşu tamâmen kendüye teslîm ve mahâlline varıp ze‘âmet-i mezkûreyi sene-i mezkûrede zabt eylediğimde makbûzâtım ancak altı yüz guruşa bâliğ olmağla medfû‘umdan yedi yüz guruş hasarâtım olmağın kendüye medfû‘umun ol mikdârını mezbûr Süleyman Ağa’dan hâlâ taleb ederim deyü da‘vâ ve mezbûr Süleyman Ağa cevâbında ze‘âmet-i mezkûreyi sene-i mezkûrede müdde‘î-i mezbûr Hüseyin Ağa’ya bin üç yüz guruşa ilzâm edip meblağ-ı mezkûru tamâmen yedinden ahzını ikrâr, lâkin mezbûr Hüseyin Ağa meblağ-ı mezkûru bana teslîm eyledikden sonra meblağ-ı mezkûr bin üç yüz guruşa müte‘allika da‘vâdan benim zimmetimi ibrâ edip işbu ibrâsını müş‘ir temessükü yedime i‘tâ etmiş idi deyü takrîr-i meşrûhunu nâtık bir kıt‘a temessük ibrâzıyla ba‘de’d-def‘ ve’l-inkâr dâfi‘-i mezbûr Süleyman Ağa ber-minvâl-i muharrer def‘ini lede’t-tezkiye şehâdetleri makbûle olan Süleyman Paşa Hanı kurbünde sâkin Mahmud Ağa b. el-Hâc Mustafa ve Asmalı Mescid mahallesinde Çukadâr Ali Ağa b. Mehmed şehâdetleriyle muvâcehesinde vech-i şer‘î üzere isbât etmeğin mûcebiyle müdde‘î-i mezbûr Hüseyin Ağa meblağ-ı mezkûr yedi yüz guruş mutâlebesiyle mezbûr Süleyman Ağa’ya bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 25 Şa‘ban sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42266"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42268"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b167"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o587"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>