﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 197 Numaralı Sicil (H. 1162-1163 / M. 1749-1750)<br>cilt: 73,&nbsp;sayfa: 300<br>Hüküm no: 346<br>Orijinal metin no: [44b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şekerci esnafının nizama aykırı olarak şerbetçilere mahsus yiyecek ve içecekleri yapıp satmaktan menedildikleri</b><br><br>Bâ-mühr-i hazret-i efendi<br><br>Ma‘rûz<br><br>İstanbul’da vâki‘ şerbetçi esnâfının kethudâları el-Hâc Feyzullah ve ustalarından Molla Hüseyin ve el-Hâc Mehmed ve Yahûdilerden İlya ve Abraham ve Yasef ve Yako ve sâir müseccelü’l-esâmî Müslim ve Yahûd ustalarından otuz nefer kimesneler dîvân-ı âlîlerinde ma‘kūd meclis-i şer‘a kapıkethudâsı ( ) mübâşeretiyle ihzâr ettirdikleri mahmiye-i mezbûrede vâki‘ şekerci esnâfının kethudâları el-Hâc Ali ve yiğitbaşıları Mehmed Çelebi ve ustalarından Ali Çelebi ve İsmail Çelebi ve el-Hâc Süleyman ve sâir kezâlik müseccelü’l-esâmî on nefer kimesneler muvâcehelerinde işbu şekerci esnâfına ancak akide ve peynir şekeri mahsûs olup bizim esnâfımıza dahi envâ‘-ı eşribe ve reçel ve şekerleme ve gül-be-şeker ve râhatü’l-hulkūm ve kutu nebât mahsûs olup herbirimiz âharın emti‘asını işlemek ve bey‘ ve şirâ etmek nizâm-ı kadîmimize muhâlif ve memnû‘ iken ve bi’d-defa‘ât herbirimiz âharın emti‘asına müdâhale etmemek üzere tenbîhi hâvî senedât-ı mer‘iyye ve emr-i âlîşân sâdır olmuş iken şekerci esnâfı râhatü’l-hulkūm ile kutu nebât dahi bizimdir deyü ısrar ve bu bahâne ile sâir emti‘amıza dahi taarruz etmeleriyle müddet-i medîdeden beri beynimizde münâza‘ât-ı kesîre vâkı‘a olup tavassut-ı muslihîn ile bizler şekerci esnâfının akide ve peynir şekerinden mâ‘adâ râhatü’l-hulkūmu dahi işleyip ve bey‘ edip ve kutu nebâtı dahi bizden iştirâ ve bey‘ etmelerine râzı olduğumuzda onlar dahi ba‘de’l-yevm bu dört nevi‘den gayri envâ‘-ı eşribe ve reçel ve şekerleme ve gül-be-şekeri kat‘a işlemeyip ve bey‘ ve şirâ etmemek üzere herbiri müte‘ahhid olup bu vechile kat‘-ı nizâ‘ ve kıbel-i şer‘den yedimize hüccet-i şer‘iye i‘tâ ve mûcebince emr-i âlî sâdır olmuş iken yine mezbûrûn mütenebbih olmayıp hilâf-ı nizâm bize mahsûs olan emti‘ayı işleyip ve bey‘ ederler deyü teşekkî eylediklerinde mezbûrûn şekerci esnâfı dahi ber-vech-i muharrer ta‘ahhüdleri ve nizâmlarını ve mezâmîn-i senedâtı ve kendilerden bazıların hilâf-ı nizâm hareketini ikrâr etmeleriyle fîmâ-ba‘d nizâm-ı mezkûra ve emr-i âlîye muhâlif hareket eder olur ise tedîben dükkânı sed ve kendi san‘atından tard ve ib‘âd olunacağı herbirine tefhîm ile hilâf-ı nizâm-ı mezkûr hareket etmemek üzere tenbîh-i ekîd olunduğu huzûr-ı âlîlerine i‘lâm olundu bâkī emr ü fermân hazret-i veliyyü’l-emrindir.<br><br>Fî 17 min-Şa‘bâni’l-mu‘azzam sene 1162</p>          <br><a title="Önceki sayfa" style="text-decoration:none" href="./ayrmetin.php?idno=7385"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=7387"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab197&bsm=bab197b300"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab197&bsm=bab197o616"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>