﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 359<br>Hüküm no: 446<br>Orijinal metin no: [89a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice Hatun’un boşandığı eşi Tabip Ahmed’de olan alacağının tahsil olunması</b><br><br>Ma‘rûz,<br><br>Arzuhâl sâhibesi olup zâtı ta‘rîf-i şer‘î ile mu‘arrefe olan Hadice bt. Abdullah mahfil-i şer‘iyyâtda derûn-ı arzuhâlde mezkûrü’l-ism zevc-i sâbıkı Tabîb Ahmed b. Abdullah muvâcehesinde mezbûr Ahmed bundan akdem zevcim olup beni bâyinen tatlîk etmekle zimmetinde mütekarrir ve ma‘kūdün-aleyh olan yirmi guruş mehr-i müeccelimin on guruşunu bana edâ, ben dahi ahz ve bâkī on guruş mehrim ile kable’t-tezevvüc âhara bey‘ etmek için malımdan kendüye teslîm eylediğim elli buçuk guruş kıymetli on miskāl bir çift altın bilezik ve kırk dokuz guruş kıymetli bir yeşil şâlî karsak kürk ve her biri onar guruş kıymetli iki kalemkârî yorganları âhara bey‘ edip semenleri olmak üzere makbûzu olan yüz on dokuz buçuk guruş ki cem‘an yüz yirmi dokuz buçuk guruşun bundan akdem beş buçuk guruşunu yedinden istîfâ etmiş idim. Ber-vech-i muharrer zimmetinde bâkī kalan yüz yirmi dört guruşu mezbûr Ahmed’den hâlâ taleb ederim deyü da‘vâ, ol dahi müdde‘iye-i mezbûre Hadice mehr-i mezkûr ile mukaddemâ zevcesi olup ber-vech-i muharrer bâyinen tatlîk ve mehr-i bâkī-i mezkûr on guruşu hâlâ zimmetinde deyni ve eşyâ-i muharrere-i mezkûreden bilezik ve karsak kürkü minvâl-i muharrer üzere bey‘ için ahzedip ancak elli bir buçuk guruşa âhara bey‘ ve kabz-ı semen eylediğini ikrâr ve zikr olunan iki aded yorganları ahzını inkârından mâ‘adâ müdde‘iye-i mezbûreye kabzını mu‘terife olduğu beş buçuk guruşdan ziyâde bir def‘a dahi sekiz guruş on para verip ve emriyle İbrahim nâm kimesneye on guruş deynini edâ ve yedinde bâkī kalan meblağı dahi kendi emriyle ber-mûceb-i defter-i müfredât mezbûre Hadice’nin umûruna harc ü sarf eyledim deyü ba‘de’d-def‘ ve’l-inkâr müdde‘iye-i mezbûre Hadice ber-vech-i muharrer ziyâde müdde‘âsını ve mezbûr Ahmed def‘ini beyâna kādirler olmayıp talebleriyle her birine vech-i şer‘î üzere [89b] yemîn verilip herbiri ber-minvâl-i muharrer ziyâde müdde‘âsı ve def‘iyle bilâ-beyyine âhara bî-vech mu‘ârazadan men‘ ve merkūm Ahmed’in ikrârıyla sâbit olan meblağ-ı mezkûr altmış altı guruşu müdde‘iye-i mezbûre Hadice’ye tamâmen edâ ve teslîme merkūm Ahmed’e tenbîh olunduğu huzûr-ı âlîlerine i‘lâm olundu.<br><br>Fî 6 Muharrem sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42551"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42553"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b359"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o527"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>