﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 261<br>Hüküm no: 247<br>Orijinal metin no: [35a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yusuf Efendi’nin varislerinden Mustafa’nın ev ve arsa hissesini kız kardeşi Fatıma’ya sattığı</b><br><br>Keşf<br><br>Husûs-ı âti’z-zikrin mahallinde ketb ü tahrîri için sâdır olan fermân-ı âlîlerine imtisâlen savb-ı şer‘-i enverden irsâl olunan Mevlânâ Hıfzı el-Hâc Mehmed Efendi mahmiye-i İstanbul’da Avratpazarı kurbünde Hobyar mahallesinde sâkin iken bundan akdem vefât eden Yusuf Efendi b. Mustafa’nın menziline varıp zeyl-i kitâbda muharrerü’l-esâmî Müslimîn huzûrlarında akd-i meclis-i şer‘-i âlî ettikde müteveffâ-yı mezbûrun sulbî kebîr oğlu Mustafa nâm kimesne tarafından husûs-ı âti’z-zikre vekîl olduğu kuzâtdan Mehmed Efendi b. Süleyman ve Çamaşırcı Mehmed Ağa şehâdetleriyle sâbit ve sübût-ı vekâletine hükm-i şer‘î lâhık olan el-Hâc Ali b. Mehmed nâm kimesne meclis-i ma‘kūd-ı mezkûrda müvekkil-i mezbûrun li-ebeveyn er karındaşı olup zâtı mezbûrân Mehmed Efendi ve Mehmed Ağa ta‘rîfleriyle mu‘arrefe olan bâ‘isetü hâzihi’l-vesîka Fâtıma nâm hatun mahzarında bi’l-vekâle ikrâr ve takrîr-i kelâm edip ashâb-ı hayrâtdan merhûm Haydar Ağa Evkāfı’ndan bi’l-icâretyn müteveffâ-yı mezbûrun ile’l-vefât taht-ı tasarrufunda olup ba‘de’l-vefât oğlu müvekkilim mezbûr Mustafa ile kızı mezbûre Fâtıma Hatun’a ve hâzıra bi’l-meclis kebîre kızı Rukiye ve sagīre kızları Hanife ve Ümmühan’dan her birine intikāl-i âdî ile intikāl eden mahalle-i mezbûrede vâki‘ ma‘lûmü’l-hudûd ve’l-müştemilât birbirine muttasıl iki bâb menzil ve iki bâb menzil arsalarından beş sehm i‘tibâriyle müvekkilim mezbûr Mustafa bir sehm hissesini doksan beş guruş bedel mukābelesinde bâ-ma‘rifet-i mütevellî kız karındaşı mezbûre Fâtıma Hatun’a ferâğ ve tefvîz edip ol dahi ber-vech-i muharrer tefevvüz ve kabûl eylediğinden sonra mezbûre Fâtıma Hatun dahi menzil-i mezkûrun ecr-i misline ve istîfâsına müte‘allıka âmme-i da‘vâdan her biri âharın zimmetini ibrâ-i âmm-ı râfi‘ü’l-hısâm ile ibrâ ve ıskāt eyledi dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahallinde ketb ü tahrîr ve ma‘an ba‘s olunan Çukadâr Ebubekir b. Mehmed ve Muhzır Mustafa b. Mehmed ile meclis-i şer‘a gelip âlâ-vukū‘ihi inhâ ve takrîr etmeğin mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ min-Saferi’l-hayr li-sene selâse ve hamsîn ve mi’e ve elf.<br><br>Şuhûdü’l-hâl: Osman Ağa b. Ali, Ali Çelebi b. Mustafa, Hüseyin Efendi b. Mehmed el-müezzin, el-Hâc Mustafa b. Mehmed, Hüseyin b. Mustafa</p>          <br><a title="Önceki sayfa" style="text-decoration:none" href="./ayrmetin.php?idno=6462"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6464"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b261"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o648"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>