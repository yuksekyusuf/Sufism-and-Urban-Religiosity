﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 523<br>Hüküm no: 801<br>Orijinal metin no: [65b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Takor v. Toros’un evinin komşusu Mehmed Ağa’nın evine verdiği zararın giderilmesi</b><br><br>Ma‘rûz;<br><br>Sâdır olan fermân-ı âlîlerine imtisâlen kıbel-i şer‘den Mustafa Efendi dâ‘îleri ve hâssa mi‘mârı hulefâsından Halil Reşid ve es-Seyyid Hüseyin ile medîne-i Üsküdar’da Reis mahallesinde vâki‘ sâhib-i arzuhâl Mehmed Ağa b. Ahmed’in sâkin olduğu menzile varıp mazbûtü’l-esâmî Müslimîn huzurlarında akd-i meclis-i şer‘-i şerîf etdikde arzuhâlde ismi mezkûr Tekor v. Toros tarafından vekîli sulbî oğlu Kirope nâm zimmî muvâcehesinde müvekkil-i merkūm Tekor zimmî işbu akd-i meclis-i şer‘ olunan menzilim karşısında kâin atik menzilini hedm ve müceddeden binâ ve inşâ edip lâkin menzil-i mezkûrun pencerelerinden benim menzilimin makarr-ı nisvân olan mevâzi‘ine nezâreti olup zarar-ı şer‘îsi olmağla men‘ u def‘ olunmak matlûbumdur deyü da‘vâ ve mi‘mârân-ı mezbûrân ve sâir ehl-i vukūf ile müvekkil-i merkūmun müceddeden binâ eylediği menziline varıp nazar eylediklerinde fi’l-hakīka menzil-i mezkûrun fevkānî odasının beş aded penceresinden ve dehlizinden müdde‘î-i mezbûrun menziline nezâreti olup zarar-ı şer‘îsi olduğu zâhir ve ber-vech-i muharrer zarar-ı şer‘îsi olduğuna binâen müvekkil-i merkūm târih-i i‘lâmdan mukaddem zikr olunan pencereleri dolma duvar ile sedd ve zikr olunan dehlizin önüne tahta perde binâsıyla havâle-i zararını def‘ edip zikr olunan dehlizin tahta perdesi münhedim olur ihtimâliyle dehlizi dahi dolma duvar ile sedd edip bi’l-külliye havâle-i zararını def‘a vekîl-i merkūm Kirope zimmî ta‘ahhüd edip kat‘-ı münâza‘a eyledikleri ba‘de’l-inhâ bi’l-iltimâs huzûr-ı âlîlerine i‘lâm olundu.<br><br>Fî 2 min-Zilhicce sene 1205</p>          <br><a title="Önceki sayfa" style="text-decoration:none" href="./ayrmetin.php?idno=53825"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53827"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b523"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1033"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>