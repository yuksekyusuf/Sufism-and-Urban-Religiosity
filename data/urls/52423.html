﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 124<br>Hüküm no: 113<br>Orijinal metin no: [34b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Topal Havva Hatun’un iki menzilini Ahmed Efendi’ye sattığı</b><br><br>Husûs-ı âti’l-beyânın mahallinde ketb ü tahrîri için savb-ı şer‘-i enverden me’zûnen irsâl olunan Mevlânâ Mehmed Efendi b. el-Hâc Mustafa medîne-i Üsküdar’da Kefçe [mahalle]sinde sâkin fahrü’l-kuzâti’l-kirâm Ahmed Efendi b. el-merhûm Hüseyin Efendi’nin sâkin olduğu menzile varıp zeyl-i vesîkada muharrerü’l-esâmî Müslimîn huzûrlarında akd-i meclis-i şer‘-i âlî ettikde mahalle-i mezbûrede sâkine ve zâtı el-Hâc Mehmed b. el-Hâc Şa‘bân ve diğer el-Hâc Mehmed b. Ataullah nâm kimesneler ta‘rîfleriyle mu‘arrefe olan A‘rec Havva Hatun bt. eş-Şeyh Mustafa Efendi meclis-i ma‘kūd-ı mezkûrda işbu sâhibü’l-kitâb mûmâ-ileyh Ahmed Efendi mahzarında bi-tav‘ihâ ikrâr ve takrîr-i kelâm edip akd-i âti’z-zikrin sudûruna değin silk-i mülk-i sahîhimde münselik emlâkimden olup mahalle-i mezbûrda vâki‘ bir tarafdan mûmâ-ileyh Ahmed Efendi menzili ve bir tarafdan ba‘zan Haseki Mustafa Ağa veresesi ve ba‘zan el-Hâc Lütfullah ve ba‘zan Berber kızları Fâtıma ve Ümmühani mülkleri ve bir tarafdan tarîk-i âm ve bir tarafdan tarîk-i hâs ile mahdûd ve tarîk-i âm <<hâricinde>> cânibinde hâriciyede bir bâb fevkānî oda ve bir matbah ve bir memşâ ve ahır ve dâhiliyede üç bâb fevkānî oda ve bir matbah ve bi’r-i mâ ve bahçe ve kenîf ve zikr olunan Berber kızları tarafında vâki‘ tahtânî iki oda ve bir kenîf ve mûmâ-ileyh Ahmed Efendi ile müşterek bi’r-i mâyı müştemil iki kıt‘a mülk menzillerim müteveffiye anam Safiye bt. Abdullah nâm hatundan müntakil mülk-i mevrûsum olmağla menzileyn-i mezkûreyni bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî bey‘-i sahîh-i şer‘î ile mûmâ-ileyh Ahmed Efendi’ye beş yüz guruşa bi-safkatin vâhidetin bey‘ ü temlîk ve teslîm eylediğimde ol dahi ber-vech-i muharrer iştirâ ve temellük ve tesellüm [ve] kabûl ve kabz eyledikden sonra semeni olan meblağ-ı merkūm beş yüz guruşu bi’t-tamâm ve’l-kemâl <<ahz>> alıp kabz eyledim ba‘de’l-yevm menzileyn-i mezkûreynde benim kat‘â alâka ve medhalim kalmayıp mûmâ-ileyh Ahmed Efendi’nin mülk-i müşterâsı ve hakk-ı sırfı olmuşdur keyfe mâ yeşâ ve yahtâr mutasarrıf olsun dedikde gıbbe’t-tasdîkı’ş-şer‘î mâ vâki‘ hâli mevlânâ-yı mezbûr mahallinde tahrîr ba‘dehû ma‘an mürsel Osman b. Ahmed ve Mustafa b. Ahmed ile meclis-i şer‘a gelip alâ-vukū‘ihi inhâ ve ihbâr etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâmin min-Zilhicceti’ş-şerîfe sene 1150<br><br>Şuhûdü’l-hâl: Hoca Mehmed Efendi b. Mustafa, Mustafa Ağa b. Süleyman, el-Hâc Hüseyin b. Ahmed Efendi, Ahmed Ağa b. Abdullah, Molla Mehmed b. İbrahim, el-Hâc Hüseyin Ağa b. el-Hâc Mehmed Ağa, el-Hâc Mehmed b. el-Hâc Şa‘bân, diğer el-Hâc Mehmed b. Ataullah, Molla Mehmed b. el-Hâc Mustafa ve Osman Bey b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=52422"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52424"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b124"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o304"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>