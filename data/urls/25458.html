﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 503<br>Hüküm no: 571<br>Orijinal metin no: [70a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsimleri yazılı zimmîlerin Kondu v. İstaki’yi öldürmediklerine dair yemin ettikleri; bunun üzerine iddia sahibinin delilsiz ithamdan menolunduğu</b><br><br>Hüccet-i yemîn-i zimmîler.<br><br>Mahrûse-i Galata hâricinde Tatavla mahallesinde mütemekkin olup bundan akdem gece ile kendi menzili içinde haydud eşkıyâsının katleyledikleri Kondu v. İstaki nâm zimmînin sulbî sagīr oğlu Kiryazi’nin tesviye-i umûruna kıbel-i şer‘den mansûb vasîsi olan Kostantin v. Yani ile maktûl-i mezbûrun zevce-i metrûkesi Marina nâm Nasrâniyenin vekîl-i şer‘îsi olup nehc-i şer‘î ve vech-i mer‘î üzere vekâleti sâbite olan Lefter v. Tiryandafilo nâm zimmî meclis-i şer‘-i hatîrde mahrûse-i mezbûreye tâbi‘ kasaba-i Kasımpaşa’da Bozacı tâifesinden Koc(?) v. Kiko ve Vedo v. Peho ve Karaca v. Petro ve Yuvan v. Nedo ve Nikola v. Petro nâm zimmîleri bi’l-fi‘il mahmiye-i İstanbul’da Subaşı olan Mehmed Çavuş b. Ahmed Efendi ve Asesbaşı Ahmed Ağa b. Ali mübâşeretleri ile ihzâr ve mahzarlarında üzerlerine bi’l-vekâle da‘vâ ve takrîr-i kelâm edip târih-i kitâbdan on dokuz gün mukaddem mezbûr Kondu’yu gece ile mahallemizde vâki‘ menzili içinde zimmiyûn-ı mezbûrûn katleylemişlerdir, suâl olunup mûcebi icrâ olunmak bi’l-vekâle murâdımdır dedikde gıbbe’s-suâl zimmiyûn-ı mezbûrûndan her biri cevâbında müdde‘î-i mezbûrun müdde‘âsını bi’l-külliye inkâr eylediklerinde vekîl-i mezbûrdan müdde‘âsını müsbite beyyine taleb olundukda ityân-ı beyyineden izhâr-ı acz edip istihlâf etmeğin zimmiyûn-ı mezbûrûndan her birine maktûl-i mezbûr Kondu’yu gece ile menzili içinde katletmediklerine yemîn teklîf olundukda onlar dahi alâ-mâ hüve’l-mesûl hilf billâhi’llezî enzele’l-İncîle alâ-İsa aleyhi’s-selâm eylediklerinde bilâ-beyyine mu‘ârazadan vekîl-i mezbûr men‘ birle mâ-vaka‘a bi’t-taleb ketb olundu.<br><br>Fi’t-tâsi‘ aşer min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: Mehmed Ağa b. Mahmud Ser-muhzırân, Ali Ağa b. Oruc Kethudâ-yı hazret-i efendi, el-Hâc Mahmud b. Mehmed, el-Hâc Ahmed b. Mahmud, Eyüb Beşe b. Mehmed, Mehmed Beşe b. Ahmed, Veli b. Mahmud, Mustafa b. İsa.</p>          <br><a title="Önceki sayfa" style="text-decoration:none" href="./ayrmetin.php?idno=25457"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25459"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b503"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o997"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>