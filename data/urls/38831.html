﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 392<br>Hüküm no: 451<br>Orijinal metin no: [73b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice bt. Yusuf’un miras hususunda eşi Osman Ağa’yı vekil tayin etmesi</b><br><br>Vekâlet<br><br>Mahmiye-i İstanbul’da Hocapaşa kurbünde Karaki mahallesinde sâkin iken bundan akdem Kızdüzü’nde? fevt olan Hasan Ağa b. İsmail’in verâseti zevce-i menkûha-i metrûkesi Hadice bt. Yusuf ile sulbiye sagīre kızı Rukiye’ye münhasıra, ba‘dehû mezbûre Rukiye dahi fevt olup verâseti ancak vâlidesi mezbûre Hadice Hatun’a inhisârı tahakkukundan sonra zâtı mahalle-i mezbûre İmâmı Mehmed Efendi b. Mustafa ve Ali Efendi b. Mustafa nâm kimesneler ta‘rîfleriyle mu‘arrefe olan mezbûre Hadice Hatun meclis-i şer‘-i şerîf-i enverde hâlâ zevci işbu bâ‘isü’l-vesîka Osman Ağa b. Mehmed mahzarında ikrâr-ı tam ve takrîr-i kelâm edip vilâyet-i Anadolu’da Bolu sancağında Gölpazarı kazâsına tâbi‘ Himmet Kādıoğlu karyesinde Davulatan nâm mahâlde kâin bir anbar ve bir samanhâne ve bir ahır ile müştemilât-ı sâireyi ve âlât-ı çifti hâvî ma‘lûmü’l-hudûd bir bâb mülk çiftlik mûrisim zevcim müteveffâ-yı evvel-i merkūmun hayatında ile’l-vefât bâ-hüccet-i şer‘iye müstakıllen yedinde mülkü olup ba‘de vefâtihimâ ancak bana mevrûs olmağla sâlifü’z-zikr çiftliği semen-i misliyle mahâllinde âhara bey‘e ve kabz-ı semene ve makbûzunu bana îsâl ve teslîme ve husûs-ı mezkûr mütevakkıf olduğu umûrun küllîsine tarafımdan zevcim merkūm Osman Ağa’yı vekîl ve nâib-i menâb nasb ü ta‘yîn eyledim dedikde, ol dahi ber-vech-i muharrer vekâlet-i mezkûreyi kabûl ve merâsimini mahâllinde kemâ-yenbagī edâya ta‘ahhüd ve iltizâm etmeğin mâ-vaka‘a [bi’t-taleb ketb olundu.]<br><br>Fî 29 Ş sene [1]242.<br><br>Şühûdü’l-hâl: Muhzır Ali Çelebi, İmâm-ı Mahalle Mehmed Efendi, Ali Efendi, Muhzır Fettah Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38830"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38832"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b392"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o498"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>