﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 2 Numaralı Sicil (H. 970 - 971 / M. 1563)<br>cilt: 11,&nbsp;sayfa: 247<br>Hüküm no: 380<br>Orijinal metin no: [68a-3, Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Sipahi Ahmed b. Mehmed’in, Küçük Hacı mahallesindeki evini bey‘ bi’l-istiğlâl ile Ahmed Paşa evkâfına bey‘ bi’l-istiğlâl ile sattığı</b><br><br>Sipâhi Ahmed b. Mehmed, âti’z-zikr menzilini mütevellî-i mezbûra bey‘ ettiğini ikrâr etti. Mütevellî-i mezbûr da vakf-ı mezbûr malıyla ve istiğlâl maksadıyla merkūm Ahmed’in sâhibi ve mâliki olduğu, mahmiye-i Kostantıniyye mahallâtından Küçük Hacı mahallesinde vâki‘, bir tarafdan Sultan vakfı, diğer tarafdan Emine Hâtun vakfı, öteki tarafdan merhûm Mehmed Paşa mülkü ve diğer tarafdan da tarîk-i âm ile mahdûd mülk menzilini cümle hudûdu ve kâffe-i hukūku ile râyicü’l-vakt on beş bin akçe semen-i mu‘ayyen-i makbûz ile iştirâ etti. Mütevellî-i mezbûr sonra zeyilde muharrer târihden bir sene tamâmına bin beş yüz akçe ücret-i kirâ ile menzil-i mezbûru bâyi‘-i mezbûra kirâladı. Mütevellî-i mezbûr vâki‘ ikrârı bi’l-muvâcehe tasdîk etti. Ekmekçiler kethüdâsı Ahmed b. Ali menzil-i mezbûrun derkine ve ücret-i kirâya îcâb ve kabûlü hâvî kefâletle kefîl oldu.<br><br><br>Cerâ zâlike ve hurrire fî 19 Zilhicce sene 970.<br><br><br>Şuhûdü’l-hâl: Şuhûd a‘lâhu</p>          <br><a title="Önceki sayfa" style="text-decoration:none" href="./ayrmetin.php?idno=9352"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=9354"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt002&bsm=blt002b247"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt002&bsm=blt002o379"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>