﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 334 Numaralı Sicil (H. 1280-1329 / M. 1863-1911)<br>cilt: 99,&nbsp;sayfa: 248<br>Hüküm no: 256<br>Orijinal metin no: [80-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Telgraf ve Posta Nezareti’nin resmi dairelere ait eşyaların naklinden ücret almaması gerektiği</b><br><br>Huzûr-ı Âlî-i Hazret-i Meşîhat-penâhî’ye<br><br>Ma‘rûz-ı bende-i dîrîneleridir ki,<br><br>Devâir-i emîriyeye âid eşyâ denkleri nakliyâtı ücretlerinden dolayı Mâliye Nezâretiyle Posta ve Telgraf Nezâreti beynlerinde tahaddüs eden ihtilâfa dâir evrâk ve ol bâbda vukū‘ bulan teblîgāta mebnî nezâret-i müşârün-ileyhâdan tanzîm ve irsâl olunan hesâb pusulaları üzerine Şûrâ-yı Devlet karârıyla teşkîl olunan komisyonca icrâ kılınan tedkīkātı mutazammın tanzîm olunan mazbata Şûrâ-yı mezkûra lede’l-havâle ol bâbda cereyân eden müzâkerâtı mutazammın Tanzîmât Dâiresi’nden kaleme alınan mazbatanın bir sûreti leffen irsâl-i sûy-ı sâmî-i meşîhat-penâhîleri kılındı. Hülâsa-i meâlinden eşyâ-yı mezkûrenin bilâ-ücret nakli iktizâ edeceğinin sûret-i kat‘iyyede Telgraf ve Posta Nezâreti’ne teblîği için Dâhiliye Nezâret-i celîlesine havâlesi ve Mâliye Nezâretiyle devâir-i sâireye de ma‘lûmât i‘tâsı tezekkür olunduğu gösterilmiş ve mûcebince nezâret-i müşârün-ileyhâ ile ta‘mîmen devâire iş‘âr-ı keyfiyet edilmiş olmağla taraf-ı âlî-i meşîhat-penâhîlerince dahi iktizâsının îfâsı bâbında emr u irâde hazret-i men-lehu’l-emrindir.<br><br>Fî 15 Şa‘bân sene 1302 ve fî 18 Mayıs sene 1301.<br><br>Said</p>          <br><a title="Önceki sayfa" style="text-decoration:none" href="./ayrmetin.php?idno=36180"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=36182"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist334&bsm=ist334b248"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist334&bsm=ist334o537"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>