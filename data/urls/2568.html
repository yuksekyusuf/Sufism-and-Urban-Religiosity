﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 229<br>Hüküm no: 250<br>Orijinal metin no: [48b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Ağa’nın vakıf arsa ile mülk menzil ve müştemilatını azatlı cariyesi Selame’ye vermesi</b><br><br>Mahmiye-i İstanbul’da Hoca Üveys mahallesinde sâkin fahrü’l-emâsil ve’l-eşbâh Mehmed Ağa b. Hasan meclis-i şer‘de câriye-i mu‘takası Selame bt. Abdülvahab nâm hatun mahzarında ikrâr ve takrîr-i kelâm edip mahmiye-i mezbûrede Camcı Kara Ali mahallesinde vâkı‘a bir tarafdan Muytâb Halil Çelebi mülkü ve iki tarafdan Aşçıbaşı Süleyman Ağa Vakfı olan odalar ve bir tarafdan âhar mülküm ile mahdûde etrâf-ı erba‘asında taş duvarı müştemile olup hudûdundan mezbûr Süleyman Ağa Vakfı tarafında olan tûlen sekiz zirâ‘ ve arzen sekiz zirâ‘ bi-hesâb-ı terbî‘î altmış dört zirâ‘ arsa senede vakfa üç yüz altmış akçe mukāta‘a ile tasarrufumda olup mâ‘adâ arsa ve ebniyesi mülküm olan menzillerinin vakıf olan arsasını izn-i mütevellî ile meccânen mezbûre Selame’ye ferâğ ve tefvîz ve teslîm ve mülk olan arsaya ve ebniyesini kırk guruşa bey‘ ve teslîm, mezbûre Selame dahi tefevvüz ve iştirâ ve tesellüm ve kabz etdiğinden sonra semen-i mezbûru merkūme Selame’ye hîbe ol dahi kabûl eyledi. Min-ba‘d arsa-i mezbûrenin vakıf olan mikdârı hakk-ı müfevvezleri emsâli gibi ve mülk olan mikdârı ile etrâfında olan taş duvarı mülk-i müşterâsıdır, keyfe mâ teşâ ve tahtâr mutasarrıfe olsun dedikde gıbbe’t-tasdîkı’ş-şer‘î mâ-hüve’l-vaki‘ bi’t-taleb ketb olundu.<br><br>Fi’l-yevmi’s-sâbi‘ aşer min-Recebi’l-ferd li-sene ihdâ ve semânîn ve elf.<br><br>Şuhûdü’l-hâl: Beham Ağa b. Ali, el-Hâc Habib Ağa b. el-Bosnavî, Sinan Bey el-cündî, Yahya Efendi b. Mustafa el-imâm, Kasım Ağa b. Behram Ağa.</p>          <br><a title="Önceki sayfa" style="text-decoration:none" href="./ayrmetin.php?idno=2567"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2569"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b229"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o575"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>