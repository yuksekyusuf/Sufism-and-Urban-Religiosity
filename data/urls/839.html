﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 132<br>Hüküm no: 122<br>Orijinal metin no: [24b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sivas kazası Çatviran köyü camisinin imamet, hitabet ve tevliyetinin Seyyid Hafız Abdüsselam Efendi’de kalması</b><br><br>Anadolu’da Sivas kazâsında Çatviran karyesinde vâki‘ Derdiyaroğlu câmi‘-i şerîfi vakfından almak üzere yevmî iki buçuk akçe hitâbet ve bir sehm ile vakfın tevliyetine es-Seyyid Ahmed Halîfe b. Mustafa mahlûlünden işbu sene-i mübâreke Saferü’l-hayrın on beşinci günü târihiyle müverrah bir kıt‘a berat-ı âlîşân ile mutasarrıf olan sahib-i arzuhâl Sivâsî es-Seyyid Hâfız Abdüsselam Efendi Der-aliyye’de sâkin olduğundan bu def‘a kazâ-i mezbûr nâibi es-Seyyid Mahmud Kâmil Efendi merkūm es-Seyyid Hâfız Abdüsselam Âsitâne-i aliyye’de müteehhil ve ikāmet üzere olup imâmet ve hitâbet ve tevliyet hizmetleri mu‘attal kalmağla ahâlîsi evkāt-ı hamsede cemâ‘at ve cümle îdeyn savâblarından dûr ve mahrûm kaldıklarını ve cihât-ı mezbûre mezbûrun ref‘inden es-Seyyid Mehmed Necati [25a] b. es-Seyyid Mahmud Halîfe[‘ye] tevcîh olunup yedine berat-ı şerîf-i âlîşân inâyet ve ihsân olunması bir kıt‘a i‘lâm ve ahâlîsinin bir kıt‘a mahzar ile istid‘â ve merkūm es-Seyyid Hâfız Abdüsselam Efendi istintâk için mukaddemâ tahrîr olundukda Der-aliyye’de mevcûd olmayıp Rumeli cânibine âzim olmuşdur deyü haber verdiklerinden imâmet ve hitâbet ve tevliyet cihetleri merkūmun ref‘inden mezbûr es-Seyyid Mehmed Necati Halîfe’ye tevcîh ve yedine berat-ı âlîşân inâyet ve ihsân buyurulması husûsu emr-i âlîlerine menût olarak taraf-ı dâ‘iyânemizden i‘lâm olundukdan sonra i‘lâmımız bâlâsına i‘lâmları mûcebince tevcîh olunmak deyü üzeri sahh-ı mekârim-semhle müveşşah fermân-ı âlî sudûr edip ancak ruûs-ı hümâyûnu tahrîr olmaksızın mezbûr es-Seyyid Hâfız Abdüsselam karındaşım olup karye-i mezbûrede sâkin Osman Efendiyi tarafımdan vekîl nasb u ta‘yîn ile hıdemât-ı mezkûreyi vakt [ü] zaman ile edâ ettirip kat‘â tekâsül etmedim, ancak mezbûr es-Seyyid Mehmed Necati nâib-i mezbûr es-Seyyid Mahmud Kâmil Efendi’nin sulbî sahîh oğlu olup bir-takrîb ahâlîden mahzar ahz ile i‘lâm tahrîr ve temhîr etdirmekle fîmâ-ba‘d cihât-ı mezbûrenin def‘i husûsuna tesâddî ederi olur ise Der-aliyye’ye gelip Cuma günü arz odasında huzûr-ı hazret-i sadâret-penâhîde terâfu‘-i şer‘ olunmadıkça âhara tevcîh olunmamak üzere cihât-ı mezkûre vazîfe-i mersûmeleriyle merkūm es-Seyyid Hâfız Abdüsselam üzerinde kemâ-kân ibkā kılınıp ruûs-ı hümâyûn ve Anadolu kalemlerine ilmühaberi verilmek üzere emr-i âlîleri sudûru iktizâ eylediği imtisâlen li-emri’l-âlî huzûr.<br><br>Fî 8 B sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=838"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=840"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b132"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o185"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>