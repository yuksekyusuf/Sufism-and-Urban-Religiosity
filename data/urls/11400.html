﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 134<br>Hüküm no: 69<br>Orijinal metin no: [22a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdulbâki Efendi b. Kurt’un Haremeyn Evkafı’na ait Nişancı Cafer Çelebi mahallesindeki evi kiralaması</b><br><br>Haremeyn-i Şerîfeyn -şerrefehallâhu te‘âlâ- Evkāfı mütevellîsi el-Hâc Hasan Bey b. Mehmed meclis-i şer‘a gelip işbu hâmilü’l-kitâb fahrü’l-kuzât Abdulbâki Efendi b. Kurt mahzarında ikrâr u i‘tirâf edip mahmiye-i İstanbul’da Nişancı Ca‘fer Çelebi mahallesinde vâki‘ bir tarafı Hasan Çavuş mülküne ve iki tarafı Sinan Bey mülküne ve bir tarafı tarîk-i âmma müntehî bir bâb oda ve bir fırını ve muhavvatayı müştemil menzili bundan akdem Ferhad b. Abdullah nâm kimesne vakfedip süknâsını evvelâ nefsine ba‘dehû zevcesi ( ) ba‘dehâ Medîne-i Münevvere fukarâsına şart eylemiş idi mukaddemâ kendi vefât edip ba‘dehû mezbûre ( ) mutasarrıfe iken hâlâ ol dahi fevt olup şart-ı vâkıf üzere nevbet-i tasarruf Medîne fukarâsına gelmişdir eyle olsa menzil-i mezbûru tevliyetim hasebiyle ba‘de inkıtâ‘i’r-ragabât merkūm Abdulbâki Efendi’ye bin akçe icâre-i mu‘accele-i makbûz ve yevmî iki akçe icâre-i müeccele ile îcâr ettim ol dahi kabûl [ve] istîcâr eyledikden sonra zikr olunan iki akçe ücret-i müeccelenin yevmî bir akçesi menzil-i mezbûr meremmetine sarf etmeğe izin verdim ba‘de’l-yevm ücret-i müeccele-i merkūmenin yevmî bir akçesin meremmete sarf ve her ayda otuz akçesin cânib-i vakfa edâ edip mutasarrıf oldukdan sonra mukırr-ı mezbûru ikrâr-ı meşrûhunda mûmâ-ileyh Abdulbâki Efendi dahi bi’l-müvâcehe tasdîk edicek mâ-hüve’l-vâkı‘ bi’t-taleb ketb olundu.<br><br>Tahrîren fîevâili Ramazâni’l-mübârek li-sene ihdâ ve ışrîn ve elf.<br><br>Şühûdü’l-hâl: Mehmed Efendi b. İbrahim el-müderris, Abdurrahman Efendi b. İbrahim el-müderris, İbrahim Çelebi b. Abdülhalil, Ali Çelebi b. Halil el-mi‘mârü’l-hâssa, Ferhad Bey b. Abdullah el-bevvâbü’s-sultânî, Mustafa Bey b. Abdullah el-bevvâbü’s-sultânî, Ali Bey b. ( ) Hasan Bey b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=11399"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11401"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b134"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o805"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>