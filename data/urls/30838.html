﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 121<br>Hüküm no: 84<br>Orijinal metin no: [11a-5]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Devatçılar kalfası Halil b. İbrahim’in dükkan açıp mesleğini icra etmesine engel olunmaması gerektiği</b><br><br>Devatçı dükkânı küşâdına izin<br><br>Ma‘rûz<br><br>Devatçılar kalfalarından Halil b. İbrahim meclis-i şer‘-i münîrde esnâf-ı mezkûre kethüdâsı es-Seyyid el-Hâc Mustafa ve ustalarından Mehmed ve Mustafa ve İbrahim ve Halil ve Mahmud ve Abdullah ve İsmail ve Mehmed nâm kimesneler muvâcehelerinde ben esnâf-ı mezkûre ustası oğlu olup san‘at-ı mezkûrede pîr ü perver kalfa olmamla ücretle usta yanında san‘at-ı mezkûreyi i‘mâl murâd eylediğimde kalfanın bize lüzumu yokdur deyü meclis-i şer‘de her biri ibâ vü imtinâ‘ edip ve ben müstakillen dükkân küşâd irâdesinde olmamla dükkân küşâdıma mümâna‘at etmemek üzere kethüdâ-yı merkūma tenbîh olunması murâdımdır dedikde onlar dahi cevâblarında müdde‘î-i merkūm takrîr-i meşrûhunda tasdîk etmeleriyle ve hasr-ı bey u şirâ gayr-ı meşrû‘ ve mukaddemâ şeref-rîz-i sudûr olan hatt-ı hümâyûn-ı adalet-makrûn ile memnû‘ olmağla merkūm Halil müstakillen dükkân küşâd edip keyfe mâ yeşâ san‘atını i‘mâline ve ahz u i‘tâsına mümâna‘at etmemek üzere her birine ba‘de’t-tenbîh ol vechile ta‘ahhüd eyledikleri İslâmbol Mahkemesi’nden huzûr-ı âlîlerine i‘lâm olundu.<br><br>Fî-23 min-Şevvâl sene [1]216</p>          <br><a title="Önceki sayfa" style="text-decoration:none" href="./ayrmetin.php?idno=30837"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30839"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b121"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o652"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>