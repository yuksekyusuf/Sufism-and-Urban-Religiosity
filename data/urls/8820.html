﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Balat Mahkemesi 1 Numaralı Sicil (H. 964-965/ M. 1557-1558) <br>cilt: 41,&nbsp;sayfa: 240<br>Hüküm no: 419<br>Orijinal metin no: [58a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bostancıbaşı Osman Ağa b. Abdullah Evkafı’na mütevellî olan Halil Dede b. Mahmud’un talebiyle vakfın zararının tazmin edilmesi</b><br><br>Mahrûse-i İstanbul’da hâliyâ merhûm Bostancıbaşı Osman Ağa Evkāfı mütevellîsi olan Halil Dede b. Mahmud meclis-i şer‘-i şerîfde mahrûse-i mezbûrede Altıpoğçaoğlu demekle ma‘rûf merhûm Ahmed Çelebi Evkāfı’na bi’l-fi‘il mütevellî olan merhûm-ı merkūmun oğlu Ali Çelebi mahzarında takrîr-i kelâm ve tebyîn-i merâm kılıp dedi ki, işbu merhûm Osman Ağa Evkāfı’ndan olup mahalle-i Hobyar’da vâki‘ olan bir kıt‘a yerini hudûdu bir tarafdan Hacı Abdurrahman mülküne ve bir tarafı Takyacı Hüseyin mülküne ve tarafeynden tarîk-i âmma muttasıldır. Sâbıkā evkāf-ı mezbûre mütevellîsi olan Pîr Mehmed zikr olunan yerin nukzunu sâlifü’z-zikr merhûm Ahmed Çelebi hâl-i hayâtında iki bin beş yüz akçeye bey‘ edip mezkûr dahî üzerine odalar ve dükkân ve fırın binâ edip vakf eylemiş. El-hâletü hâzihî zikr olunan semen, ol bey‘ olunan nukzun semen-i misli değildir. Üzerine varılup görülüp ziyâde sâbit olduğu takdirde bey‘- i sâbık fesh olunup semen-i misline bey‘ olunmasın taleb ederim dedikde üzerine varup gören ehl-i vukūfdan Mehmed Çelebi b. Abdülkādir ve Mevlânâ Şaban b. Harman vesâyir müslimîn gelüp şehâdet edip asl-ı semen-i misli on iki bin beş yüz akçedir deyü haber verdiklerinde merkūm Ali Çelebi noksan semeni ki on bin akçedir merkūm Halil Dede’ye teslîm edip ve mukāta‘a-i zemîn sâbıkā senevî doksan akçe imiş. Hâliyâ yüz on akçe edip mâ-beynlerinde terâzî vâki‘ olup arz-ı mezkûre üzerinde olan nukzu ile geri merkūm Ali Çelebi mütevellîsi olduğu vakfın üzerinde mukarrer kılındığı gıbbe’t-taleb ketb olunup yed-i tâlibe def‘ olundu.<br><br>Şuhûdü’l-hâl: Hayreddin Halîfe el-İmâm, Ramazan b. Sinan, Hasan b. Abdullah el-İmâm ve Abdi Çelebi b. Haydar ve Mehmed Çelebi b. Ahmed Altıpoğça-zâde ve gayruhum mine’l-hâzırîn.</p>          <br><a title="Önceki sayfa" style="text-decoration:none" href="./ayrmetin.php?idno=8819"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8821"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=blt001&bsm=blt001b240"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=blt001&bsm=blt001o337"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>