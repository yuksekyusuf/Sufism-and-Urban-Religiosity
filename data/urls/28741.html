﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 427<br>Hüküm no: 325<br>Orijinal metin no: [102a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ayşe bt. Ali’nin mehrini alarak kocası İbrahim’den boşandığı</b><br><br>Mahmiye-i İstanbul’da Darbhâne kurbünde Soğan Ağa mahallesinde sâkin Ali b. Hasan meclis-i şer‘-i şerîf-i enverde Ayşe bt. Ali nâm hatun mahzarında ikrâr-ı tâm ve takrîr-i kelâm edip mezbûr Ayşe’nin zevci gāib ani’l-meclis karındaşım İbrahim nâm kimesne diyâr-ı âhara gider oldukda mezbûre Ayşe’nin yedinden bi tarîkı’l-emâne kendüye rıkkını mu‘terîfe olan işbu Macariyyü’l-asl Gülistan nâm câriyesini ve eşyâ-i memlükesinden iki kilim ve bir müsta‘mel seccâde ve bir müsta‘mel destâr ve bir alaca kaftan ve bir kırmızı döşek ve bir hilâli kuşağını vaz‘-ı yed ve teslîm etmekle zikrolunan mevsûfe-i mezbûre Gülistan ile eşyâ-i muharrere-i mezkûre mezbûre Ayşe’den taleb ve da‘vâ ve ahz u kabza ve ba‘de’l-kabz îsâle ve mezbûre Ayşe ile hüsn-i imtizâcları olmamağla tatlîk edip zimmetinde mütekarrer ve ma‘kūdün aleyh olan yirmi guruş mehr-i mü’ecceli edâya tarafından beni vekîl ben dahi ber-vech-i muharrer vekâlet-i mezbûreyi ba‘de’l-kabûl ber-vech-i muharrer vekîl olduğumu işbu hazırân bi’l-meclis Yusuf b. Hasan ve Mustafa b. Hasan nâm kimesneler ile vech-i şer‘î üzere mezbûre Ayşe’nin muvâcehesinde ba‘de’l-isbât bi’l-vekâle mezbûre Ayşe’yi talâk-ı bâyin ile tatlîk ve mehr-i müecceli olan meblağ-ı mezbûr yirmi guruş ile iddet-i nafaka ve me’ûnet-i süknâsı içün dahi sekiz guruş ki cem‘an yirmi sekiz guruşu mezbûre Ayşe yedine def‘ u teslîm ol dahi ber-vech-i muharrer yedimden ahz u kabz etdiğinden sonra mezbûre Ayşe Hatun dahi mezbûre Gülistan ile eşyâ-i muharrer-i mezkûreyi bana def‘ u teslîm ben dahi bi’l-vekâle yedinden bi’t-tamam ahz u kabz eyledim dedikde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb ve tahrîr olundu.<br><br>Fi’l-yevmi’l-ışrîn min-Zilkadeti’ş-şerîfe li-sene seb‘a ve mie ve elf.<br><br>Şuhûdü’l-hâl: İbrahim Çelebi b. Ahmed, Mustafa b. Şaban, Receb b. Süleyman, Ahmed b. Ahmed, Ali b. Bali, Mehmed b. Mehmed, Ahmed b. Mehmed ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=28740"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28742"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b427"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o814"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>