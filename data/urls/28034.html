﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 58<br>Hüküm no: 9<br>Orijinal metin no: [3a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Samatya’da oturan Piro v. Panayot’un Kuzguncuk’ta ölen Todari’deki alacağını kefil olduğu iddiasıyla kardeşi Kostantin’den istemesi</b><br><br>Mahmiye-i İstanbul’da Samatya kurbünde sâkin Piro v. Panayot nâm zimmî meclis-i şer‘-i şerîf-i enverde işbu râfi‘ü’l-vesîka Kostantin nâm zimmî muvâcehesinde üzerine da‘vâ ve takrîr-i kelâm edip mezbûr Kostantin’in karındaşı olup mahrûse-i Üsküdar’a tâbi‘ Kuzguncuk’da sâkin iken bundan akdem hâlik olan Todari zimmetinde cihet-i karz-ı şer‘îden seksen dört esedî guruş hakkım olup on iki sene mukaddem hasta ve sâhib-i firâş olup ben meblağ-ı mezbûru taleb eylediğimde mezkûr Kostantin meblağ-ı mezbûru benden al deyü kefil oldukdan sonra kable’l-edâ mezbûr Todari hâlik olmağın suâl olunup bi-hükmi’l-kefâlet meblağ-ı mezbûrun merkūmdan alıverilmesi matlûbumdar dedikde gıbbe’s-suâl ve akībe’l-inkâr müdde‘î-i mezbûrdan beyyine taleb olundukda kendi ve getirdiği şâhidi hâlik-i mezbûrun eb ve ceddi isimlerini bilmeyip ve onların esâmîsini bilir şâhidi olmadığını mu‘terif olduğundan mâ‘adâ mücerred benden al lafzı kefâlet olmamağın mezbûr Piro bî-vech mu‘ârazadan ba‘de’l-men‘ işbu vesîka [bi’t-]taleb ketb olundu.<br><br>Fi’s-sâbi‘ aşer min-Zilhicceti’ş-şerîfe li-sene tis‘a ve tis‘în ve elf.<br><br>Şuhûdü’l-hâl: Mustafa Çelebi b. el-Hâc Emin, İbrahim Çelebi b. Ahmed, Ali b. Sâbit, Ebûbekir b. Hüseyin ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=28033"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28035"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b058"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o397"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>