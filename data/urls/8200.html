﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 397 Numaralı Sicil (H. 1255-1256 / M. 1839-1840)<br>cilt: 95,&nbsp;sayfa: 275<br>Hüküm no: 389<br>Orijinal metin no: [51b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah Ağa’nın Safranbolu’da bulunan bazı taşınmazlarını Süleyman Ağa’nın zapt ettiği iddiasıyla açılan davanın Safranbolu’da görülmesine karar verildiği</b><br><br>Mahallinde sâhib-i arz hâzır olduğu hâlde mahâllinde mürâfa‘ya havâle i‘lâmı<br><br>Ma‘rûz<br><br>[Vilâyet-i] Anadolu’da Zağferanborlu (Safranbolu) kazâsına tâbi‘ Yörük karyesi ahâlîsinden Abdullah Ağa b. Hüseyin b. Abdurrahman’ın sulbî kebîr oğlu ve tarafından husûs-ı âtîde vekîl olduğu Ömer Ağa b. Ömer ve es-Seyyid Mustafa Ağa b. İbrahim nâm kimesneler şehâdetleriyle sâbit olan sâhib-i arzuhâl es-Seyyid Ahmed İstanbul Bâb Mahkemesi’nde meclis-i şer‘-i münîrde karye-i mezbûre ahâlîsinden derûn-ı arzuhâlde ismi mezkûr es-Seyyid Abdurrahman Ağa b. es-Seyyid Hüseyin nâm kimesne muvâcehesinde zikr olunan Yörük karyesinde kâin her biri lede’l-ahâlî ve’l-cîrân ma‘lûmü’l-hudûd ve’l-müştemilât bir kıt‘a harman yeri ve bir bâb samanhâne pederim müvekkilim merkūmun uhde-i tasarrufunda iken merkūm es-Seyyid Abdurrahman Ağa bir müddetden beri fuzûlî zabt [ve] vaz‘-ı yed etmekle suâl olunup mârrü’l-beyân samanhâne ve harman yerinden keff-i yed birle pederim müvekkil-i merkūma mahâllinde teslîme mezbûr es-Seyyid Abdurrahman Ağa’ya tenbîh olunmak bi’l-vekâle matlûbumdur deyü da‘vâ ettikde ol dahi cevâbında müvekkil-i merkūm Abdullah Ağa zikrleri mürûr eden harman yeri ve samanhâneyi bin iki yüz elli üç senesi şehr-i Rebî‘ülâhirinin on yedinci günü hüsn-i rızâ ve tayyib-i hâtırı ve ferâğ-ı mu‘teber-i kat‘î ile altı yüz elli guruş bedel-i medfû‘ ve makbûza bâ-ma‘rifet-i sâhib-i arz bana fâriğ olmuşidi deyü müdde‘î-i vekîl-i mezbûrun inkârına mukārin def‘e tasaddî edip ancak zikr olunan harman yeri ve samanhâne menkūl kābilinden olmayıp akār kābilinden olmağla mahâllinde sâhib-i arz hâzır olduğu [hâlde] terâfu‘-ı şer‘-i şerîf olunmak iktizâ eylediği tarafeyne tefhîm olunduğu huzûr-ı [âlîlerine i‘lâm olundu]<br><br>Fî 3 Muharrem sene 1256</p>          <br><a title="Önceki sayfa" style="text-decoration:none" href="./ayrmetin.php?idno=8199"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=8201"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab397&bsm=bab397b275"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab397&bsm=bab397o419"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>