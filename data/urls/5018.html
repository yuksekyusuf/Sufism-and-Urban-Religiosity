﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 137<br>Hüküm no: 94<br>Orijinal metin no: [19a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kızları Havva ve Rukiye’nin vasisi olan Emine Hatun’a çocukların ihtiyaçları için babalarından kalan maldan harcama yapmasına izin verildiği</b><br><br>Nafaka.<br><br>Mahmiye-i İstanbul’da Tevkī‘î Ca‘fer Mahallesi’nde sâkin iken bundan akdem vefât eden el-Hâc Mehmed b. Halil b. Abdullah’ın sulbiye sagīre kızları Havvâ ve Rukiye’nin tesviye-i umûrlarına kıbel-i şer‘den mansûbe vasîleri ve vâlideleri işbu râfi‘atü’l-vesîka Emine bt. Hasan nâm hatun meclis-i şer‘-i hatîr-i lâzımü’t-tevkīrde takrîr-i kelâm ve tâ‘bir ani’l-merâm edip vasîleri olduğum sagīretân-ı mezbûretânın nafaka ve kisveye eşedd-i ihtiyâcları olmağla babaları müteveffâ-i mezbûr el-Hâc Mehmed’den müntakil mâllarından kadr-i ma‘rûf meblağ farz ve takdîr olunmak matlûbumdur dedikde vasiyye-i mezbûrenin kelimât-ı meşrûhası vâkı‘a mutâbık ve meblağ-ı âti’z-zikr sagīretân-ı mezbûretânın mâllarına nisbetle kadr-i ma‘rûf olduğu zeyl-i vesîkada muharrerü’l-esâmî Müslimîn ihbârlarıyla lede’ş-şer‘i’ş-şerîf zâhir ve mütebeyyin olmağla hâkim-i muvakki‘-ı sadr-ı kitâb -tûbâ-lehû ve hüsnü meâb- efendi hazretleri dahi sagīretân-ı mezbûretânın mâl-ı müntakillerinden târih-i kitâbdan yevmî her birine üçer paradan cem‘an altı para nafaka ve kisve-bahâ farz ve takdîr edip meblağ-ı mefrûz-ı mezbûrun sagīretân-ı mezbûretânın nafaka ve kisve ve sâir levâzım-ı zarûriyyelerine harc ve sarfa inde’z-zarûre istidâneye ve lede’z-zafer mâl-ı müntakillerine rücû‘a vâlideleri vasiyye-i mezbûre Emine Hatun’a izin verilmeğin mâ-vaka‘a bi’t-taleb ketb olundu.<br><br>Fî 14 şehr-i Rebî‘ülevvel sene [1]143.<br><br>Şuhûdü’l-hâl: Mehmed Efendi b. Osman, Ömer Efendi b. Mehmed, Mehmed b. Halil, el-Hâc Mehmed b. Osman, Hüseyin Beşe b. Ahmed, İbrahim b. Abdullah.<br><br>Beyâz, beyâz, beyâz<br><br>Temmü’l-kelâm mâ-vaka‘a fîhi<br><br>[Sayfanın altı tarafındaki boşlu beyâz ifâdesiyle çizilmiştir.]<br><br>[Mühür] Abdihi İbrahim (…) bi’llâhi’l-azîm<br><br>[19b] Vak‘ada kādı olan fazîletli semâhatlü İbrahim Efendi gününde vâki‘ hücec ve i‘lâmdır.<br><br>Beyâz, beyâz, beyâz</p>          <br><a title="Önceki sayfa" style="text-decoration:none" href="./ayrmetin.php?idno=5017"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5019"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b137"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o745"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>