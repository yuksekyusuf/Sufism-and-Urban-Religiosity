﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 262<br>Hüküm no: 270<br>Orijinal metin no: [39a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yamandi v. Apostol’un Apostol v. Yorgi’e yönelik tecavüz davasından men edildiği</b><br><br>Mahrûse-i Galata’da Sultan Bayezid mahallesinde sâkin Yamandi v. Apostol nâm Ermeni mahfil-i şer‘de işbu hâmilü’r-rakīm Apostol v. Yorgi nâm zimmî muvâcehesinde üzerine da‘vâ ve takrîr-i kelâm edip merkūm Apostol târih-i kitâbdan sekiz sene mukaddem üç yaşında sagīre kızım Katerina’nın bikrini izâle edip ve eğer senin kızın merkūmeyi nikâh ile almazsam sana yüz guruş vereyim deyü va‘d etmeğin suâl olunup mûceb-i şer‘îsi icrâ olunmak matlûbumdur dedikde gıbbe’s-suâl ve akībe’l-inkâr müdde‘î-i merkūmdan ber-vech-i muharrer merkūm Apostol kızı sagīre-i merkūmenin bikrini izâle eylediğine muvâfıka beyyine taleb olundukda bir vechile ityân-ı beyyineye kādir olmayıp ve bu husûsda merkūm Apostol’a şer‘an yemîn dahi lâzım gelmeyip ve meblağ-ı mezbûr yüz guruş va‘d mekūlesinden dahi olmayıp ve da‘vâ olunması meşrû‘ olmayıp mûcebiyle müdde‘î-i merkūm Yamandi merkūm Apostol’a bî-vech mu‘ârazadan men‘ birle mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâlis aşer min-Zilka‘deti’ş-şerîfe sene 1137.<br><br>Şuhûdü’l-hâl: Halil Çelebi b. Mustafa, Mustafa b. Ahmed, İbrahim b. Mustafa, Ahmed b. Mustafa, Mehmed b. Ahmed, Mehmed b. Osman, Mehmed b. Halil. </p>          <br><a title="Önceki sayfa" style="text-decoration:none" href="./ayrmetin.php?idno=22008"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22010"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b262"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o443"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>