﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 25 Numaralı Sicil (H. 1179-1180 / M. 1765-1767)<br>cilt: 76,&nbsp;sayfa: 455<br>Hüküm no: 562<br>Orijinal metin no: [236-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Dülger Agob’un Hatice Hatun aleyhindeki alacak davasında anlaşma sağlanması</b><br><br>Keşf, der-kurb-ı Nişâncıpaşa-i Atik<br><br>Ma‘rûz<br><br>Vârid olan fermân-ı âlîlerine imtisâlen arzuhâl eden Şerîfe Hadîce’nin arzuhâlinde iştikâ eylediği Dülger Agob zimmî ile mahâllinde murâfa‘a için kıbel-i şer‘-i şerîfden keşif nâibimiz es-Seyyid Halil Efendi dâ‘îleri irsâl ve ta‘yîn, ol dahi hâssa mi‘mârlarından Hasan ve Mehmed Emin ve sâir ümenâ-yı şer‘le mahmiye-i İstanbul’da Kumkapı kurbünde Nişâncıpaşa-i atik mahâllesinde mezbûre Hadîce’nin binâ etdirdiği menzile varıp akdeylediği meclis-i şer‘-i münîrde merkūm Dülger Agob mu‘arrefetü’z-zât olan mezbûre Şerîfe Hadîce’den bi-şarti’r-rücû‘ emriyle kendi malımdan işbu mu‘âyene olunan büyût-ı adîdeyi hâvî menzilinin beher zirâ‘ı altışar guruş ve üçer rub‘a olmak üzere binâ ve altı yüz yetmiş dokuz guruş sarf etmekle meblağ-ı mezkûrun dört yüz altmış üç buçuk guruşunu mezbûrdan ahz ve bâkī iki yüz on altı guruşu dahi rücû‘ murâd ederim deyü da‘vâ, ol dahi cevâbında müdde‘î-i merkūmun menzil-i mezbûrun bi-şarti’r-rücû‘ emriyle malından binâsına ancak üç yüzelli guruş sarf etmişdir deyü ziyâdesini inkâr ve menzil-i mezkûru keşif esnâsında dahi merkūm bâ-vesâtet-i Müslimîn-i mezbûrûn Hadîce ile ziyâde da‘vâsından altmış guruş bedel-i makbûz mukābelesinde sulh olup menzil-i mezkûrun gerek kereste ve gerek mismâr ve gerek amele ve’l-hâsıl cemî‘ masârıfına müte‘allıka âmme-i da‘vâdan mezbûre Hadîce’nin zimmetini ibrâ ve iskāt ve menzil-i mezkûru fâriğān ani’ş-şevâgil mezbûreye teslîm eyledikde ol dahi tesellüm ve kat‘-ı nizâ‘ eylediklerini mezbûr dâ‘îleri mahâllinde tahrîr ve gelip inhâ etmeğin bi’l-iltimâs huzûr-ı âlîlerine i‘lâm olundu.<br><br>Fî 13 Receb sene [1]179.</p>          <br><a title="Önceki sayfa" style="text-decoration:none" href="./ayrmetin.php?idno=29852"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=29854"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist025&bsm=ist025b455"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist025&bsm=ist025o528"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>