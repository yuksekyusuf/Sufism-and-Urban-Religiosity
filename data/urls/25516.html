﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 541<br>Hüküm no: 629<br>Orijinal metin no: [76b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Fâtıma Hatun’un varislerinin miras paylaşımı hususunda sulh yoluyla anlaştıkları</b><br><br>Sulh, ibrâ.<br><br>Mahmiye-i İstanbul’da Zeyrek mahallesinde sâkine iken bundan akdem vefât eden Fâtıma bt. ( ) nâm hatunun verâseti zevc-i metrûkü râfi‘u’l-kitâb Emîrza Bey b. Abdullah’a ve oğlu Yahya b. Mustafa’ya münhasıra olduğu şer‘an zâhir ve müte‘ayyin oldukdan sonra mezbûr Yahya mahfil-i kazâda müteveffâ-yı mezbûrenin muhallefâtına vâzı‘u’l-yed olan mezbûr Emîrza Bey muvâcehesinde ikrâr ve takrîr-i kelâm edip vâlidem müteveffât-ı mezbûrenin akār [ü] menkūl cümle terekesinden benim hisse-i şer‘iyeme isâbet eden dört sehmden üç sehm hissem mukābelesinde tehâruc-i şer‘î tarîki üzere mezbûr Emîrza Bey benimle beş bin nakd-i râyicün fi’l-vakt akçe üzerine inşâ-i akd-i sulh etdikde ben dahi sulh-ı mezbûru kabûl ve bedel-i sulh olan meblağ-ı mezbûr beş bin akçeyi mezbûr Emîrza Bey yedinden tamamen ahz u kabz edip müteveffât-ı mezbûrenin akār [ü] menkūl cümle terekesine müte‘allika âmme-i de‘âvîden [de‘âvîden] mezbûr Emîrza Bey’in zimmetini ibrâ-i âmm ile ibrâ ve ıskāt eyledim dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-işrîn min-Şevvali’l-mükerrem li-sene isneyn ve seb‘în ve elf.<br><br>Şuhûdü’l-hâl: Pîrî Çelebi b. Veli el-Bevvâb, Hacı Kadın Hamamcısı Hüseyin Ağa, Ahmed b. Mustafa, Ramazan b. Mahmud, Şükrullah b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=25515"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25517"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b541"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o990"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>