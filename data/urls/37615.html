﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 824<br>Hüküm no: 671<br>Orijinal metin no: [153M/b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Liko Reis’in vefat eden Attar Mustafa’ya olan borcunu ödemesi</b><br><br>Husûs-ı âti’l-beyânın mahallinde istimâ‘ ve tahrîri içün savb-ı şer‘den me’zûnen irsâl olunan Mevlânâ Ahmed Efendi b. İsmail Efendi mahmiye-i İstanbul’da Yeni Câmi‘ kurbünde Attârlar sûkunda İbrahim Çelebi b. Mustafa’nın menziline varıp zeyl-i vesîkada muharrerü’l-esâmî Müslimîn huzûrunda akd-i meclis-i şer‘-i şerîf ettikde mahmiye-i mezbûrede el-Hâc Hasan mahallesi sâkinlerinden iken bundan akdem vefât eden Attâr el-Hâc Mustafa b. Mahmud b. Hüseyin’in sulbiye sagīre kızları Hadîce ve Emine ve Safiye’nin bâ-hüccet-i şer‘iyye vasiyy-i mansûbları bâ‘isü’l-kitâb mezbûr İbrahim Çelebi b. Mustafa meclis-i ma‘kūd-ı mezbûrda müteveffâ-yı mezbûr el-Hâc Mustafa’nın medyûnu hasır? firkatecilerinden olup mahmiye-i mezbûre Hasır iskelesinde sâkin Rodoslu Liko v. Nikola nâm zimmî reis mahzarında bi’l-vesâye üzerine da‘vâ ve takrîr-i kelâm edip mezbûr Liko Reis müteveffâ-yı mezbûr el-Hâc Mustafa b. Mahmud b. Hüseyin’den hayâtında işbu temessük mûcebince iki yüz altmış guruş istidâne ve kabz ve mesârifine sarfla istihlâk edip meblağ-ı mezbûru kable’l-istîfâ merkūm el-Hâc Mustafa fevt olup meblağ-ı merkūm mezbûr Liko Reis zimmetinde kalmağla meblağ-ı mezbûru vesâyetim hasebiyle mezbûrdan taleb ederim suâl olunup bana edâya mezbûr Liko Reis’e tenbîh olunmak matlûbumdur dedikde gıbbe’s-suâl mezbûr Liko Reis cevâbında müteveffâ-yı mezbûr el-Hâc Mustafa b. Mahmud b. Hüseyin’den hayâtında yüz kırk guruş olmak üzere yirmi yaldız altını ve kırk şerîfî altın istidâne ve yedinden ahz u kabz eyledim müteveffâ-yı mezbûra zimmetimde vâcibü’l-edâ ancak yüz kırk guruş deynim vardır <<deyü>> ziyâde bir akçe deynim yokdur deyü vasiyy-i mezbûru müdde‘âsı olan meblağ-ı mezbûr iki yüz altmış guruşun yüz kırk guruşunu ikrâr meblağ-ı bâkī yüz yirmi guruşunu inkâr edicek vasiyy-i mezbûrdan mezbûr Liko Reis’in ikrârı mertebesi olan yüz kırk guruşdan mâ‘adâ ziyâde yüz yirmi guruş müdde‘âsına beyyine taleb olundukda ityân-ı beyyineden izhâr-ı acz ile istihlâf etmeğin mezbûr Liko Reis’e ikrârından mâ‘adâ müteveffâ-yı mezbûra meblağ-ı bâkī-i mezbûr yüz yirmi guruş vechen mine’l-vücûh zimmetimde vâcibü’l-edâ deyn olmayıp üzerine redd-i damân lâzım olmadığına yemîn teklîf olundukda ol dahi alâ-vefki’l-mesûl yemîn billâhi’l-aliyyi’l-a‘lâ etmeğin mûcebiyle mezbûr Liko Reis’e ikrâr eylediği mezbûr yüz kırk guruşu vasiyy-i mezbûra teslîme ba‘de’l-hükm ve’t-tenbîh vâki‘ hâli mevlânâ-yı mezbûr mahallinde ketb ü tahrîr ba‘dehû ma‘an mürsel Mustafa b. Abdullah ve Süleyman Çelebi b. Mehmed ile meclis-i şer‘a gelip vukū‘u üzere inhâ ve takrîr etmeğin mâ-vaka‘a kayd-şüd.<br><br>Fî 7 min-Safer sene 1110<br><br>Şuhûdü’l-hâl: Osman Ağa b. Mehmed, el-Hâc Abdülkerim b. Cafer, Mehmed b. Hızır, Hasan Çelebi b. Hasan, Hüseyin Çelebi b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=37614"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37616"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0824"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1091"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>