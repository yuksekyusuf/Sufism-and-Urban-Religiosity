﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 373<br>Hüküm no: 465<br>Orijinal metin no: [94a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdullah Ağa’nın hürriyetini ispat eden cariyesi Gülbuy’un bedelinden, İmameci Hasan’da olan alacağının tahsili</b><br><br>Ma‘rûz,<br><br>Bâ‘is-i i‘lâm es-Seyyid Abdullah Ağa b. es-Seyyid Abdülbaki b. es-Seyyid Taha tarafından vekîl olduğu es-Seyyid Halil b. es-Seyyid Burhaneddin ve es-Seyyid Abdullah b. es-Seyyid Halil şehâdetleriyle sâbit olan es-Seyyid Mehmed Ağa b. es-Seyyid Mehmed mahfil-i şer‘iyyâtda Uzunçarşı’da İmâmeci el-Hâc Hasan b. Abdullah mahzarında müvekkilim mezbûr es-Seyyid Abdullah Ağa beş ay mukaddem mezbûr el-Hâc Hasan’dan üç yüz kırk guruş semen-i medfû‘a Sırfiyyetü’l-asl? olmak üzere iştirâ ve kabz eylediği orta boylu, kara kaşlı, kara gözlü Müslimetü’l-mille Gülbuy yedinde iken ben Rumeli’de İskenderiye sancağı ehl-i zimmet re‘âyâsından Rayiç nâm zimmînin firâşından hâsıla ve zevcesi hürretü’l-asl Yanya nâm Nasrâniyyeden mütevellide olup bana ve ebeveynime kat‘an rıkk târî olmamışdır deyü da‘vâ ve ber-minvâl-i muharrer hürriyetini yedimde olup târîh-i i‘lâm-ı şehrînin dokuzuncu günü târîhiyle müverrah bir kıt‘a hüccet mûcebince İsmail Ağa b. Ahmed ve Çukadâr Abdullah b. Mustafa şehâdetleriyle vech-i şer‘î üzere hâkim-i muvakkı‘-ı kitâb hazretlerine isbât edip hürriyetine hüküm ve sebîli tahliye olunmağla müvekkilim mezbûrun mezbûr el-Hâc Hasan’a mevsûfe-i mezbûrenin semeni olmak üzere medfû‘u olan meblağ-ı mezkûr üç yüz kırk guruşu mezbûr el-Hâc Hasan’dan vekâletim hasebiyle bi’l-mürâca‘a taleb ederim deyü da‘vâ ve mezbûr el-Hâc Hasan cevâbında müvekkil-i mezbûra târîh-i merkūmda üç yüz kırk guruş semen-i makbûza bir re’s câriye bey‘ eylediğini ikrâr lâkin ber-minvâl-i [muharrer] hürriyetini isbât eden mevsûfe-i mezbûre Gülbuy bi-aynihâ kendinin müvekkil-i mezbûra bey‘ eylediği Gülbuy olduğunu ba‘de’l-inkâr vekîl-i mezbûr es-Seyyid Mehmed Ağa hürriyetini isbât eden mevsûfe-i mezbûre Gülbuy bi-aynihâ mezbûr el-Hâc Hasan’ın müvekkil-i mezbûra bey‘ eylediği Gülbuy olduğunu Mehmed Sadık b. Ahmed ve es-Seyyid Halil b. Burhaneddin nâm kimesneler şehâdetleriyle isbât etmeğin mûcebiyle mevsûfe-i mezbûrenin semeni olmak üzere makbûzu olan meblağ-ı mezbûr üç yüz kırk guruşu müvekkil-i [94b] mezbûr es-Seyyid Abdullah Ağa’ya red ve teslîme mezbûr el-Hâc Hasan’a tenbîh olunduğu huzûr-ı âlîlerine i‘lâm olundu.<br><br>Fî 17 Muharrem sene 1172</p>          <br><a title="Önceki sayfa" style="text-decoration:none" href="./ayrmetin.php?idno=42570"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42572"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b373"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o522"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>