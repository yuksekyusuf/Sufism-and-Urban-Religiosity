﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Anadolu Sadareti Mahkemesi 1 Numaralı Sicil (H. 1247-1250/ M. 1831-1834)<br>cilt: 93,&nbsp;sayfa: 129<br>Hüküm no: 118<br>Orijinal metin no: [24a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Karahisar-ı şarki kazası Kolan nâhiyesindeki Zarı Çiftliği Vakfı zâviyedarlığı ile Dede köyü mâlikânesi hissedarları olan es-Seyyid Ebulkasım ve Halil’in vefatlarıyla hisselerinin oğullarına verilmesi</b><br><br>Sâdır olan fermân-ı âlîlerine imtisâlen işbu arzuhâl ve derkenâra ba‘de’n-nazar Kara[hisar-ı] şarkî kazâsına muzâfe Kolan nâhiyesinde vâki‘ Zarı Çiftliği Vakfı’nın vazîfe-i mu‘ayyene ile zâviyedârlık nısf üzere ve yine nâhiye-i mezkûrda Dede karyesi mâlikâneden çiftlik hissedârlığına es-Seyyid Ebulkasım ve Halil birbirlerini müte‘âkıben fevt olmalarıyla zâviye-i mezkûre ve mâlikâne-i mezkûre hissesi müteveffiyân-ı merkūmânın birer nefer sulbî oğulları babaları mahlûllerinden kendülere tevcîh buyurulmak bâbında sahib-i arzuhâl Halil ve Ali dâ‘îleri işbu arzuhâl ile istid‘â-yı inâyet ederler, fi’l-hakīka nısf zâviyedârlık-ı mezkûre ve mâlikâne-i mezbûre hissesi ber-vech-i evlâdiyet merkūmûn es-Seyyid Ebulkasım ve Hüseyin ve Halil nâm karındaşlar başka beratıyla olduğu derkenârdan müstebân ve merkūmân es-Seyyid Ebulkasım ve Halil vefâtlarıyla sahib-i arzuhâl merkūmân Ali ve Halil müteveffiyân-ı mezkûrânın sulbî oğulları oldukları kazâ-i mezbûr ahâlîsinden Der-aliyye’de müsâfireten sâkinler Mehmed b. Ali ve Hüseyin b. İsmail mevsûku’l-kelim kimesnelerin alâ-tarîkı’ş-şehâde haber vermeleriyle zâhir ve mütehakkık olmağla bu sûretde müteveffân-ı merkūmânın mahlûl olan hisseleri sulbî oğulları sahib-i arzuhâl mezbûrân Halil b. Ebulkasım ve Ali b. Halil dâ‘îlerine ber-vech-i evlâdiyet tevcîh ve yedlerine berat-ı şerîf-i âlîşân sadaka ve ihsân olunmak iktizâ[sı] huzûr.<br><br>Fî 25 C sene [12]49</p>          <br><a title="Önceki sayfa" style="text-decoration:none" href="./ayrmetin.php?idno=834"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=836"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ana001&bsm=ana001b129"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ana001&bsm=ana001o186"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>