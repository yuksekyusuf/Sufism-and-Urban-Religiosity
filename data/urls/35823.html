﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 211 Numaralı Sicil (H. 1278-1279 / M. 1862-1863)<br>cilt: 98,&nbsp;sayfa: 240<br>Hüküm no: 148<br>Orijinal metin no: [31b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid İbrahim Halil Efendi’nin annesi Necibe Hanım’dan kendisine miras kalan uncu değirmeninin mülkü olduğuna dair hüccet talebi</b><br><br>Uncu değirmeni ihbârı<br><br>Kezâlik mahmiye-i İstanbul hısnı ebvâbından Cibali kapısı dâhilinde Üskübî mahallesinde sâkine iken bundan mukaddem vefât eden Necibe Hanım bt. Ali b. Abdullah’ın sadrî kebîr oğlu ve hasren vârisi olduğu lede’ş-şer‘i’l-enver zâhir ve mütehakkık olan bâ‘isü’l-kitâb es-Seyyid İbrahim Halil Efendi b. es-Seyyid Mehmed Salih meclis-i şer‘-i şerîf-i enverde ekmekçi ve uncu esnâfının kethüdâsı İbrahim Ağa b. Ahmed ile mazbûtü’l-esâmî nizâm ustaları taraflarından mürsel vekîlleri yiğitbaşı es-Seyyid İsmail Efendi b. es-Seyyid Mehmed Emin ve esnâf-ı merkūme salıcılarından Ahmed Ağa b. Mehmed ve el-Hâc Ahmed Ağa b. Hüseyin hâzır oldukları hâlde takrîr-i kelâm ve ta‘bîr ani’l-merâm edip hısn-ı mezkûr ebvâbından Kapan-ı Dakîk kapısı dâhilinde Papasoğlu mahallesinde kâin bir tarafdan Fodula kâtibi Mehmed Efendi b. Hüseyin uhdesinde olan arsa ve bir tarafdan Yani değirmeni ve tarafeyni tarîk-i âm ile mahdûd merhûme Kerime Hatun Vakfı müsakkafâtından mûmâ-ileyh Mehmed Efendi’nin bâ-temessük-i mütevelli bi’l-icâreteyn taht-ı tasarrufunda olan şehriye kırk guruş kirâlı çarhıfelek değirmeni demekle arîf dört horoslu bir bâb uncu değirmeni derûnunda mevcûde beyne’l-esnâf gedik ta‘bîr olunur on altı re’s bârgir ve onlara tâbi‘ sâir âlât-ı lâzime-i ma‘lûmenin iki re’s bârgir ve onlara isâbet eden âlât-ı sâiresi âharın ve sekiz re’s ve onlara îcâb eden âlât-ı sâiresi mûmâ-ileyh Mehmed Efendi’nin yedlerinde mülkleri olup mâ‘adâ altı re’s bârgir ve onlara iktizâ eden âlât-ı sâiresi dahi yedimde olup bin iki yüz yetmiş bir senesi Şa‘banü’l-mu‘azzamı’nın on yedinci günü târihiyle müverraha ve ol târihde Dârü’l-hilâfeti’l-aliyye kādısı olan sudûr-ı izâmdan Ahmed Şükrü Efendi merhûmun imzâ ve hatemini hâviye işbu bir kıt‘a hüccet-i şer‘iyye ve mahalle-i mezkûre imâm ve muhtârânı ile kethüdâ-yı mûmâ-ileyhin takdîm eyledikleri bir kıt‘a ilmühaber mantûklarınca vâlide-i müteveffât-ı mezbûre Necibe Hanım’ın hayâtında ile’l-vefât yedinde mülkü ve ba‘de vefâtihâ ancak bana mevrûs olup lâkin intikāli hâvi yedimde sened-i şer‘î olmamağla hakīkat-i hâl husûs-ı mezkûre vukūf-ı tâmları olan kimesnelerden istihbâr ve suâl olunup haberleri tahrîr ve imlâ ile sâlifü’l-beyân altı re’s bârgir ve onlara iktizâ eden âlât-ı sâire ber-minvâl-i muharrer mülküm olduğunu nâtıka kıbel-i şer‘den intikāli hâvî yedime bir kıt‘a hüccet-i şer‘iyye i‘tâ buyurulmak murâdımdır deyu istid‘â etdikde hâl mezbûr es-Seyyid Halil Efendi’nin bâlâda bast ve beyân eylediği minvâl üzere olduğunu husûs-ı mezkûre vukūf-ı tâmları olan esnâf-ı hâzırûn-ı mezbûrûndan her biri alâ tarîki’ş-şehâde haber vermeleriyle vâki‘-i hâl hıfzan li’l-makāl işbu vesîka-i enîka ketb olundu.<br><br>Fî 26 Rebî‘ülâhir sene 1279<br><br>Şuhûdü’l-hâl: Muhzır el-Hâc Yusuf Ağa b. ( ), Muhzır Mustafa Ağa b. ( ), Muhzır Süleyman Ağa b. ( ), Muhzır Şakir Ağa b. ( ), ve gayruhum</p>          <br><a title="Önceki sayfa" style="text-decoration:none" href="./ayrmetin.php?idno=35822"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35824"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist211&bsm=ist211b240"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist211&bsm=ist211o392"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>