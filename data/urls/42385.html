﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 246<br>Hüküm no: 279<br>Orijinal metin no: [52b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Üsküp sancağına tabi Aydıncık mezraasında hak iddia eden Mustafa ile Abdulkadir Geylani evladından Derviş Mehmed’in Üsküp kadısı huzurunda mürafaaları</b><br><br>Bâ-hatem-i hazret-i efendi,<br><br>Ma‘rûz,<br><br>Abdulkadir Geylânî -kuddise sırruhu’l-azîz- evlâdından olmak üzere arzuhâl eden Derviş es-Seyyid Mehmed Sadık’ın ecdâdından vilâyet-i Rumeli’de Üsküb sancağında ve nâhiyesinde vâki‘ Aydıncık nâm mezra‘ayı Ebulfeth Sultan Mehmed Han -aleyhi’r-rahmetü ve’l-gufrân- hazretleri sekiz yüz altmış yedi târîhinde Kaplan’a yurd yeri i‘tâ buyurup ba‘de vefâtihî oğulu Arslan’a tevcîh ve Arslan’ın mahlûlünden oğlu Ali’ye bin doksan târîhinde Ali’nin mahlûlünden oğlu Mehmed’e tevcîh ve Nişân-ı Hümâyûn Kalemi’nden yedine berât-ı âlî i‘tâ olunup bin yüz altmış yedi senesi Şa‘bânı’nda fevtinden oğlu merkūm Derviş es-Seyyid Mehmed Sadık’a sulbî oğlu olduğu mahâllinden arz getirip kaleminde hıfz olunmak şartıyla yine Nişân-ı hümâyûn tarafından tevcîh ve berât verilip lâkin bin yüz altmış dört târîhinde kat‘â mezra‘a-i mezkûrenin askerîde kaydı yoğiken Mustafa nâm kimesne mezra‘a-i mezkûre müddet-i kesîreden beri bilâ-sâhib olmak üzere arzuhâl ve müceddeden askerîden kendüye tevcîh ve berât, ba‘dehu Mehmed nâm kimesneye ref‘inden yine askerîden berât ile bin yüz altmış beş senesi Rebî‘ülâhiri gurresinde tevcîh ba‘dehu şehr-i merkūm evâhiriyle merkūm Mehmed’in ref‘inden sâhib-i evvel olmak üzere yine mezkûr Mustafa berât etdirdip ba‘dehu hîlesine takviye için altı yüz elli akçe yazısına beş yüz kırk altı akçe zam ve senevî bin iki yüz akçe mâl-ı müeccel ve on beş guruş mu‘accele ile Başmuhâsebe’ye kayd ve ber-vech-i mâlikâne üzerine tevcîh ve berât etdirip ba‘dehu mezbûr es-Seyyid Mehmed Sadık’ın mağdûriyetine merhameten Defterdâr-ı esbak Behcet Mehmed Efendi ve Reisülküttâb Ahmed Efendi i‘lâmlarıyla senevî bin iki yüz akçe müeccelesine iki yüz akçe zam ve babası nân pâresi olduğuna binâen merkūm Mustafa’nın ref‘inden mezbûr es-Seyyid Mehmed Sadık’a ber-vech-i meşrûh mezra‘a olmak üzere tevcîh ve mâlikâne kaydı Baş [53a] muhâsebeden terkīn olunmuş iken merkūm Mustafa, Abdulkadir Geylânî evlâdından Mehmed’in nesli münkarız olmuşdur deyü ma‘zûl Üsküb Nâibi İmâmzâde Mustafa’nın bir kıt‘a arzının mefhûmunu Üsküb Mukāta‘ası nâzırı Ebubekir Efendi’ye i‘lâm ve mâl-ı mukayyed olan bin dört yüz akçeye altı yüz akçe zam ve on beş guruş mu‘accele ile bin yüz yetmiş senesi Martı’ndan zabt etmek üzere mezbûr es-Seyyid Mehmed Sadık’in ref‘inden yine kendüye ber-vech-i mâlikâne tevcîh ve ibkāsını senedât-ı mezkûre ve derkenârlar nâtıklar şimdi Üsküb ahâlîlerinden ulemâ ve sulehâ ve eimme vü hutebâ ve sâir vukūf-ı tammı olan bî-garaz Müslimînin ihbârlarını ve hâlâ nâibi olan İsmail Efendi mezbûr es-Seyyid Mehmed Sadık’ın Kaplanoğlu Arslan’ın oğlu Ali’nin sulbî oğlu olup merkūm Mustafa ecnebîden ve ashâb-ı hîleden ve desîse ile ma‘rûf nâib-i ma‘zûlden aldığı arz, bir takrîbile tenfîz ve mezbûr Derviş Mehmed Sadık’a gadr-ı küllî olmuşdur deyü arz edip lâkin tarafeyn yedinde olan arz ve senedât kaydı birbirine münâkıs ve teşvîş ve idlâlden ârî olmayıp min-külli’l-vücûh iştibâh vâki‘ olmağla hakīkati mahâllinde mütebeyyin olur mevâddan olmağın fî-nefsi’l-emr mezra‘a-i mezkûreye müteveffâ-yı merkūm Mehmed yetmiş yedi sene bilâ-nizâ‘ evlâdiyet üzere tasarrufu ve altmış yedi târîhinde fevti ve merkūm Derviş es-Seyyid Mehmed Sadık sahîh sulbî oğlu olduğu ve amel-i kadîm ne vechile olduğu hasmeyn muvâcehesinde Üsküb kādısı ve a‘yân-ı eşrâf huzûrunda vukūf-ı tammı olan bî-garaz Müslimînden gereği gibi istiksâ ve hakīkat-ı hâli arz ü i‘lâm eylemeleri bâbında fermân-ı âlîleri sudûru emr-i savâb idüğü ma‘lûm-ı devletleri buyuruldukda emr ü fermân hazret-i veliyyü’l-emrindir.<br><br>Fî 2 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42384"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42386"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b246"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o563"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>