﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 96<br>Hüküm no: 57<br>Orijinal metin no: [20b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Litros köyü ahalisinden Doksa bt. Bato’nun Beytülmal tarafından el konulan terekesinin, varislerine verilmesine hükmolunduğu</b><br><br>Havâss-ı Refî‘a kazâsına tâbi‘ Litros nâm karyede mütemekkine iken bundan akdem hâlike olan Doksa bt. Bato’nun zî-rahm cihetinden vârisi olduğunu iddi‘â eden işbu râfi‘u’s-sifr Kokoza bt. Kosta meclis-i şer‘-i <<şer‘-i>> şerîf-i enverde karye-i mezbûrenin Beytü’l-mâlini kabza me’mûr olup tereke-i hâlike-i mersûmeye bi’l-emâne vâzı‘u’l-yed olan el-Hâc Mustafa b. Mehmed mahzarında üzerine da‘vâ ve takrîr-i kelâm edüp hâlik[e]-i mersûme Doksa’nın anası Balaşe ile benim anam Kasandra li-ebeveyn kız karındaşlar olup anaları ismi Badine ve babaları ismi Yorgi ve [de]deleri ismi Dimitri ve maskat-ı re’sleri [21a] karye-i mezbûrede olup verâseti benim ile zevci Yani nâm zimmîye münhasıra ve tereke-i hâlike-i merkūmeye bizlerden gayri müstahıkk-ı âhar yoğiken emîn-i mezbûr bi-gayr-ı hakkın vaz‘-ı yed eder; suâl olunup kasr-ı <<yedlerine>> yedine tenbîh olunmak matlûbumdur dedikde gıbbe’s-suâl emîn-i mezbûr cevâbında tereke-i hâlike-i mersûmeye bi’l-emâne vaz‘-ı yedini ikrâr lâkin müdde‘iye-i mersûmenin <<müdde‘âsını mübeyyine beyyine taleb olundukda>> ber-vech-i muharrer vâris olduğunu inkâr edicek müdde‘iye-i merkūmeden müdde‘âsını mübeyyine beyyine taleb olundukda udûl-i Nasârâdan karye-i mezbûre mütemekkinlerinden Nikola v. Yani ve Yani v. Norsen? ve Baba Yani v. Hristodi nâm zimmîler li-ecli’ş-şehâde meclis-i şer‘a hâzırûn olup isre’l-istişhâd, fi’l-hakīka işbu müdde‘iye-i mersûme Koko[za]’nın anası Kasandra ile hâlike-i mersûme Doksa’nın anası Balaşe li-ebeveyn kız karındaşlar olup anaları ismi Badine ve ba[ba]ları ismi Yorgi ve dedeleri ismi Dimitri ve maskat-ı re’sleri karye-i mezbûreden olup hâlike-i mersûme Doksa’nın zevci Yani ile müdde‘iye-i mersûme Kokoza’dan gayri vârisi ve terekesine müstahıkk-ı âhar olduğu ma‘lûmumuz değildir; biz bu husûsa bu vech üzere şâhidleriz; şehâdet dahi ederiz deyü her biri edâ-i şehâdet-i şer‘iye etdikden sonra gıbbe ri‘âyeti şerâiti’l-kabûl şehâdetleri makbûle olmağın mûcebiyle ba‘de’l-hükm mâ-vaka‘a bi’t-taleb ketb olundu.<br><br>Fî 25 min-Şa‘bân sene 1147.<br><br>Şuhûdü’l-hâl: Mustafa Efendi b. Hüseyin, Ahmed Efendi b. Mustafa Efendi, Yahya Efendi b. Mustafa, es-Seyyid Mehmed b. es-Seyyid Mustafa, Hüseyin Çelebi b. Mehmed, İbrahim Çelebi b. Ömer, Abdullah Çelebi b., Hüseyin Çelebi b. Mehmed, el-Hâc Yusuf b. Çukadâr, el-Hâc Mustafa [b.] Abdullah Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=16427"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16429"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b096"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o383"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>