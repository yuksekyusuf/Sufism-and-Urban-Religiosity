﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 409<br>Hüküm no: 457<br>Orijinal metin no: [62b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kızlarının iftirası üzerine Hoca Üveys mahallesinden uzaklaştırılan Abdullah Çavuş b. Hasan ile hanımı Hayrülbenât bt. Osman’ın tekrar mahallelerinde ikametlerine izin verildiği</b><br><br>Efendi imzâsıyladır.<br><br>Mahmiye-i İstanbul’da Hoca Üveys Mahallesi sâkinlerinden Abdullah Çavuş b. Hasan ile zevcesi Hayrülbenât bt. Osman nâm hatun meclis-i şer‘-i şerîfde takrîr-i kelâm ve tâʻbir ani’l-merâm edip kızımız işbu hâzıratü bi’l-meclis Âişe Hatun baʻzı kimesnelerin iğvâsıyla üvey babam bana ulaşdı deyü iftirâ etmekle mezbûr Abdullah Çavuş’un esâmesi çalınıp mahalleden ihrâc olundukdan sonra hâlâ der-i devlete arzuhâl ettiğimizde keyfiyet-i hâlimiz suâl ve i‘lâm olunmak bâbında fermân-ı âlî sâdır olmağla mahalle-i mezbûre imâmı ve müezzini ve zeyl-i kitâbda muharrerü’l-esâmî olan bî-garaz kimesneler hüsn-i hâlimizi ihbâr ve mezbûre Âişe hiffet-i aklım olmağla baʻzı nâsın iğvâsıyla iftirâ etmişidim deyü meclis-i şer‘de i‘tirâfı ve hüsn-i hâlimizi ihbârları bâ-fermân-ı âlî i‘lâm ve yine menzilimizde iskân olunmasını Müslimîn-i mezkûrînin iltimâsları taraf-ı şer‘den inhâ olundukda i‘lâm mûcebince amel olunmak bâbında yedimize fermân ihsân buyrulmağla ke’l-evvel menzilimizde iskân olunmamıza kıbel-i şer‘den hüccet dahi verilmek matlûbumuzdur deyü mazmûnu takrîrlerine muvâfık fermân-ı şerîf ibrâz etmeğin mûcebince mezbûrânın ke’l-evvel menzillerinde sâkinler olduklarına kimesne mâni‘ olmamak üzere işbu vesîka-i enîka ketb ü terkīm olundu.<br><br>Fî 27 min-Rebîʻülâhir sene 1121<br><br>Şuhûdü’l-hâl: Mustafa Efendi el-İmâm, es-Seyyid İsmail Çelebi el-Müezzin, Mustafa Efendi b. Ömer, es-Seyyid Mehmed Efendi b. Mehmed, Ahmed Çavuş, Mustafa Çelebi b. Ali, el-Hâc Hüseyin b. Mustafa, Musa b. Mustafa, Hasan b. İbrahim, Hasan b. Hüseyin, Mehmed Yazıcı b. İsmail, İbrahim b. Selim ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4735"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4737"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b409"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o603"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>