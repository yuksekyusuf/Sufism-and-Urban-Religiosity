﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 80<br>Hüküm no: 11<br>Orijinal metin no: [3a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Afife bt. Derviş Ömer’in bülûğa erdiğinde nikâhı fesih talebi</b><br><br>Mahmiye-i İstanbul’da Sarı Nasuh Mahallesi’nde sâkine zâtı es-Seyyid Hasan Efendi b. Mehmed Efendi ve Mehmed Çelebi b. Ali ma‘rifetleriyle mu‘arrefe olan Afife bt. Derviş Ömer meclis-i şer‘-i şerîf-i enverde takrîr-i kelâm ve tâʻbir ani’l-merâm edip bundan akdem rızâen pederim es-Seyyid Hasan Efendi beni gāib ani’l-meclis Mehmed Çelebi b. Salih nâm kimesneye tezvîc ve inkâh eylemişidi hâlâ ben târih-i kitâb günü kuşluk vaktinde dem-i hayzımı irâet edip bâliğa olduğum hînde nefsimi ihtiyâr ve nikâhımı fesh murâd etmemle ol hînde bülûğumu ve nefsimi ihtiyâr eylediğim işbu hâzır bi’l-meclis İbrahim Efendi b. Abdurrahman ve Mehmed Çelebi b. Mehmed nâm kimesneleri işhâd eyledim suâl olunup takrîrleri tahrîr ve yedime i‘tâ olunmak matlûbumdur dedikde gıbbe’s-suâl mezbûr İbrahim Efendi ve Mehmed Çelebi cevâblarında fi’l-vâki‘ işbu mezbûre Afife târih-i kitâb günü kuşluk vaktinde sâkine olduğu menzilde dem-i hayzımı görüp nefsimi ihtiyâr eyledim zevcim gāib-i mezbûrdan fesh murâd ederim deyü ol hînde bizi işhâd eyledi biz bu husûsa bu vech üzere şâhidleriz şehâdet dahi ederiz deyü her biri <<edâ-yı şehâdet-i şer‘iyye eylediklerinde>> alâ-tarîkı’ş-şehâde haber verip lâkin nikâh feshi zevci gāib-i mezbûr huzûruna tevkīf olunmağın mâ-vaka‘a bi’t-taleb ketb olundu.<br><br>Fî 27 şehri Rebîʻülâhir sene 1121<br><br>Şuhûdü’l-hâl: Mustafa b. Şa‘ban, Ali Çelebi b. İvaz, Ali b. Bâli, Hasan b. Mustafa, Abdullah b. Abdullah ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4289"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4291"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b080"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o663"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>