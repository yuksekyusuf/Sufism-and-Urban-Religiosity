﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 477<br>Hüküm no: 624<br>Orijinal metin no: [128b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Kayazade Mustafa Efendi’nin, Yusuf Ağa’ya olan borcunun varislerince ödenmesi</b><br><br>Bâ-mühr-i hazret-i efendi,<br><br>Ma‘rûz,<br><br>Derûn-ı arzuhâlde müteveffâ Kayazâde Mustafa Efendi’nin verâseti zevce-i metrûkesi Hadice bt. Abdullah ile vâlidesi Âişe Hanım bt. Mustafa Efendi’ye ve sulbiye kebîre kızları Âişe ve Fâtıma ve Rukiye’ye ve sulbî sagīr evlâdı Molla Mehmed ve Havva ve Hadice’ye inhisârı tahakkukundan sonra vâlidesi mezbûre Âişe Hanım ile kızı mezbûre Âişe asâleten ve mezbûretân Fâtıma ve Rukiye ve sıgār-ı mezbûrûnun vâlideleri ve tesviye-i emrlerine vasîleri zevce-i mezbûre Hadice taraflarından husûs-ı âti’l-beyânda vekîl olduğu zâtlarını ârifân es-Seyyid Mustafa b. Ömer ve Mehmed Çavuş b. Sadık şehâdetleriyle sâbit olan es-Seyyid Ahmed Ağa b. İsmail’den arzuhâl sâhibi el-Hâc Yusuf Ağa b. es-Seyyid Abdurrahman’ın vekîl-i müseccel-i şer‘îsi İbrahim Ağa b. el-Hâc Ömer’in işbu arzuhâlde tafsîl olunduğu üzere bi’l-vekâle matlûbu olan altı bin seksen beş guruşun dört bin guruşunu verese-i mezkûre tereke-i müteveffâ-yı mezbûrdan vekîl-i mezbûr İbrahim Ağa’ya edâ ve teslîm ol dahi bi’l-vekâle ba‘de’l-ahz ve’l-kabz mâ‘adâ müdde‘âsına ve kıbel-i şer‘den verilen hüccetde [129a] tafsîl olunduğu üzere bi’l-cümle sâire müte‘allika âmme-i de‘âvîden tarafeyn bi’l-asâle ve bi’l-vekâle ibrâ-i zimmet birle kat‘-ı nizâ‘ etdikleri huzûr-ı âlîlerine i‘lâm olundu.<br><br>Fî 16 Rebî‘ülevvel sene 1172.</p>          <br><a title="Önceki sayfa" style="text-decoration:none" href="./ayrmetin.php?idno=42729"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42731"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b477"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o487"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>