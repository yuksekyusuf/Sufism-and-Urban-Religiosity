﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 74<br>Hüküm no: 29<br>Orijinal metin no: [6b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vasiliki bt. Aleksi ve Kiryako v. Kostandi’nin bakkal dükkânı gediğini Eyüb Ağa b. Mehmed’e sattıkları</b><br><br>Bakkāl<br><br>Mahmiye-i İstanbul’da kâin bakkāl esnâfından olup kendi nefsinden asıl ve zevcesi Vasiliki bt. Aleksi nâm Nasrâniye tarafından husûs-ı âti’l-beyânda vekîl olduğu şahsını bilir Yorgi v. Sava ve Royil v. Yorofyos nâm zimmîler şehâdetleriyle mahzar-ı hasm-ı câhidde ber-nehc-i şer‘î sâbit ve sübût-ı vekâletine hükm-i şer‘î lâhık olan Kiryako v. Kostandi nâm zimmî yine esnâf-ı merkūmeden mersûm Royil v. Yorofyos nâm zimmî hâzır olduğu hâlde işbu bâ‘isü’l-kitâb el-Hâc Eyüb Ağa b. Mehmed tarafından husûs-ı âti’l-beyânı tasdîka vekîl-i şer‘îsi Ahmed Ağa b. Abdullah nâm kimesne mahzarında ikrâr-ı tam ve takrîr-i kelâm edip mahmiye-i mezbûre hısnı ebvâbından Unkapanı kapısı dâhilinde vâki‘ el-Hâc Ali dükkânı demekle ma‘rûf ma‘lûmü’l-hudûd bir bâb bakkāl dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin yüz yirmi sehm i‘tibâriyle kırk beş sehmi müvekkil-i merkūm el-Hâc Eyüb Ağa’nın [7a] ve mâ‘adâ on beş sehmi zevce-i müvekkile-i mersûme Vasiliki Nasrâniye’nin ve otuz sehmi benim ve otuz sehmi hâzır-ı mersûm Royil zimmînin bâ-hücec-i şer‘iye yedlerimizde mâlımız ve mülkümüz olmağla ben âlât-ı lâzıme-i mezkûreden ber-i‘tibâr-ı merkūm akd-i âti’z-zikrin sudûruna değin yedimde mâlım ve mülküm olan otuz sehm hisse-i şâyi‘am ile zevcem müvekkile-i mersûme Vasiliki Nasrâniye’nin kezâlik mâlike olduğu on sehm ki cem‘an kırk beş sehm hisse-i şâyi‘amızı iki bin üç yüz elli guruşa ben bi’l-asâle ve bi’l-vekâle ve hâzır-ı mersûm Royil zimmî dahi kezâlik mâlik olduğu otuz sehm hisse-i şâyi‘asını bi’l-asâle bin üç yüz guruşa tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve bakkālân pazarbaşısı ve bölükbaşı ve bi’l-cümle nizâm ustaları ma‘rifetleriyle müvekkil-i merkūm el-Hâc Eyüb Ağa’ya bey‘ ve temlik ve her birimiz vech-i lâyıkı üzere teslîm eylediğimizde ol dahi yedimizden iştirâ ve temellük ve tesellüm ve kabz ü kabûl ve semen-i merkūmdan iki bin üç yüz elli guruşu bana ve bin üç yüz guruşu hâzır-ı mersûm Royil zimmîye def‘ ü teslîm eylediğinde biz dahi yedinden her birimiz tamamen ahz ü kabz edip mebî‘-i mezkûrun tağrîr ve gabnine müte‘allika âmme-i da‘vâdan her birimiz bi’l-asâle ve bi’l-vekâle müvekkil-i merkūm el-Hâc Eyüb Ağa’nın zimmetini ibrâ ve iskāt eylediğimizde ol dahi husûs-ı mezkûra müte‘allika kezâlik âmme-i da‘vâdan bizim ve müvekkile-i mersûmenin zimmetimizi ibrâ ve iskāt ve her birimiz bi’l-asâle ve bi’l-vekâle âharın ibrâsını kabûl etmemizle fîmâ-ba‘d âlât-ı lâzıme-i mezkûrede bizim ve müvekkile-i mersûmenin kat‘a alâka ve medhalimiz kalmayup ber-i‘tibâr-ı merkūm bâlâda tahrîr olunan cem‘an yetmiş beş sehmi müvekkil-i merkūm el-Hâc Eyüb Ağa’nın mâl-ı müşterâsı ve hakk-ı sırfı olmuşdur dedikde mersûm Kirkor zimmînin bi’l-asâle ve bi’l-vekâle [ve] bi’l-cümle eylediği takrîr-i meşrûhunu hâzır-ı mersûm Royil zimmî ve vekîl-i mezbûr Ahmed Ağa’dan her biri tahkīk ve tasdîk etmeğin mâ-vaka‘a [bi’t-taleb ketb olundu.]<br><br>Fî 27 Za sene [1]237.<br><br>Şühûdü’l-hâl: Pazarbaşı Süleyman Ağa, Bölükbaşı Abdi, Kâtib Ahmed Efendi.</p>          <br><a title="Önceki sayfa" style="text-decoration:none" href="./ayrmetin.php?idno=32926"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32928"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b074"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o469"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>