﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 303<br>Hüküm no: 359<br>Orijinal metin no: [71b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sadıka Hatun’un Fâtıma Hatun aleyhindeki alacak davasında anlaşma sağlanması</b><br><br>Bâ-mühr-i hazret-i efendi,<br><br>Ma‘rûz<br><br>Derûn-ı arzuhâlde ismi mezkûre zâtı ta‘rîf-i şer‘î ile mu‘arrefe olan Sadıka bt. Abdullah meclis-i şer‘-i hatîrde sâhib-i arzuhâl Na‘lband Yusuf’un zevcesi olup zâtı Mustafa Çavuş b. el-Hâc Mehmed ve es-Seyyid Ahmed b. Halil ta‘rîfleriyle mu‘arrefe olan Şerife Fâtıma bt. Hasan mahzarında zevci mezbûr Yusuf hâzır iken bin yüz altmışaltı senesi Rebî‘ülevvel’inde medîne-i Hazret-i Ebâ Eyyûb Ensârî -radıye anhu’l-Bârî’de- Çömlekçiler kurbünde sâkine olduğum menzilimde mezbûre Şerife Fâtıma’ya li-ecli’l-hıfz malımdan bir def‘a altı yüz guruş ve bir def‘a bin beş yüz guruş ve bir def‘a kezâlik altı yüz guruş ki cem‘an iki bin yedi yüz guruş îdâ‘ ve teslîm, ol dahi ber-vech-i muharrer yedimden kabz ve teslîm eyledikden sonra meblağ-ı mezbûru taleb eylediğimde mezbûre Şerife Fâtıma dahi ber-vech-i muharrer yedimden ancak iki def‘ada beşer yüz guruşdan cem‘an bin guruş kabz edip onun dahi dört yüz kırk guruşunu bi’d-defa‘ât sana red ve teslîm ve bâkī beş yüz altmış guruşunu kendi masârıfıma sarfla istihlâk edip zimmetimde sana deynimdir deyü ol mikdârını ikrâr ü i‘tirâf edip ziyâde bin yedi yüz guruş müdde‘âmı inkâr etmekle beynimizde ba‘de’l-münâza‘a ber-vech-i muharrer ziyâde bin yedi yüz guruş da‘vâmdan bâ-vesâtet-i muslihîn mezbûre Şerife Fâtıma ile yüz kırk guruşa ba‘de’l-musâlaha ve’l-kabûl mezbûre Şerife Fâtıma ikrârı mûcebiyle zimmetinde bana deyni olan beş yüz altmış guruş ile bedel-i sulh-ı mezbûr yüz kırk guruş ki cem‘an yedi yüz guruşu hâlâ edâya iktidâr yokdur deyü ber-vech-i âtî te’cîle tâlibe olmağla ben dahi târîh-i i‘lâmdan altı ay tamâmında edâ etmek üzere te’cîl eylediğimde mezbûre Şerife Fâtıma dahi kabûl ve müddet-i mezkûre tamâmında edâya ta‘ahhüd etmekle meblağ-ı müeccel-i mezbûr yedi yüz guruşdan mâ‘adâ ziyâde müdde‘âma ve târîh-i i‘lâma gelince hukūk-ı sâireye müte‘allika âmme-i da‘vâdan her birimiz âharın zimmetini ibrâ ve iskāt edip her birimiz âharın ibrâsını dahi kabûl eyledik deyü ba‘de’l-ikrâr ve’t-tasdîk mezbûre Şerife Fâtıma’nın zevci hâzır-ı mezbûr Na‘lband Yusuf dahi meblağ-ı müeccel-i mezbûr yedi yüz guruşun müddet-i mezkûre tamâmında merkūme Sadıka Fâtıma’ya edâsına bi’l-emr ve’l-kabûl kefâlet-i sahîha-i şer‘iyye ile kefîl ve zâmin olduğu huzûr-ı âlîlerine i‘lâm olundu.<br><br>Fî 20 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42464"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42466"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b303"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o544"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>