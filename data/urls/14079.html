﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 49 Numaralı Sicil (H. 1054 / M. 1644)<br>cilt: 26,&nbsp;sayfa: 85<br>Hüküm no: 57<br>Orijinal metin no: [11b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Komiyo v. Frako’nun babalarından miras kalan menzildeki hissesini kardeşi Yani’ye sattığı</b><br><br>İnebahtı sancağına tâbi‘ Gerbeniş’de sâkin Komiyo v. Frako nâm zimmî mahfil-i kazâda li ebeveyn karındaşı râfi‘ü hâze’l-kitâb Yani nâm zimmî mahzarında bi’t-tav‘i’s-sâf ikrâr ve i‘tirâf edip mârrü’z-zikr Gerbeniş’de vâki‘ bir tarafı Dimo v. Melyod mülkü ve bir tarafı Verdi v. Yani mülkü ve bir tarafı dere ve bir tarafı tarîk-i âm ile mahdûd olup bir bâb fevkānî odayı ve altında ahırı ve bir mikdâr bostan yerini ve iki dut ağacını müştemil olan menzilin rub‘u bi-hasebi’l-irsi’ş-şer‘î babam Frako’dan bana intikāl etmişdi hâlen benim hisseme isâbet eden rub‘ hisse-i şer‘iyyemi karındaşım mezbûr Yani’ye cemî‘ hukūk ve merâfıkı ve menâfi‘i ile fıddî râyic fi’l-vakt üç bin yüz yirmi beş akçeye bey‘-i bâtt-ı sahîh-i şer‘î ile bey‘ edip mezbûr Yani dahi iştirâ ve kabûl eylediğinden sonra semeni olan meblağ-ı mezkûru yedinden tamâmen ahz u kabz edip zikr olunan hisse-i rub‘iyyemi mahallinde kabza mezbûr Yani’yi taslît eyledim dedikde gıbbe’t-tasdîki’ş-şer‘î mâ vaka‘a bi’t-taleb ketb olundu. Tahrîren fi’l-yevmi’s-sânî ve’l-ışrîn min Saferi’l-hayr li sene erba‘în [ve] hamsîn ve elf.<br><br><br>Şuhûdü’l-hâl: Ali Beşe b. Mustafa, İbrahim Çelebi b. Mustafa, Hüseyin Çelebi b. Ali, Musa b. Mehmed, Baba Süleyman b. Turgud, Yani, Yani [v.] Yuvan, Vankola [v.] Terhalo?, Dimo, Niko [v.] Nihoriye, Yani Baba, Franko [v.] Heri, Yorgi [v.] Lago ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=14078"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=14080"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp049&bsm=eyp049b085"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp049&bsm=eyp049o323"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>