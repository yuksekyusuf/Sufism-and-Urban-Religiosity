﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 207<br>Hüküm no: 326<br>Orijinal metin no: [36b-1]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Rahime Hâtun bt. Receb’in boşandığı kocası Sefer b. Hasan’dan dört bin akçe mehir ve nafaka alacağına ilave olarak üç bin akçe daha vererek mülk menzilini satın aldığı</b><br><br>Mahmiye-i Kostantıniyye mahallâtından Yenipazar mahallesi sâkinelerinden Rahime Hâtun bt. Receb mahfil-i kazâda sâbıkan zevci olup hâlâ mutallıkı olan hâmil-i hâze’l-kitâb Sefer b. Hasan mahzarında ikrâr-ı sahîh-i şer‘î ve i‘tirâf-ı sarîh-i mer‘î edip mezbûr zevcimde üç bin akçe mehr-i müeccelim ve bin akçe nafaka-i iddetim var idi hâlâ mezbûra üç bin akçe dahi verip cem‘an yedi bin râyic fi’l-vakt akçe mukābelesinde medîne-i Ebâ Eyyûb el-Ensârî -aleyhi rıdvânü’l-meliki’l-Bârî- mahallâtından Veli Baba mahallesinde vâki‘ bir cânibi Seyyid Ahmed mülküne ve bir cânibi benim mülküme ve bir cânibi tarîk-i âma ve bir cânibi Bülbül Hâtun vakfı’na müntehî olup bir beyt-i süflî ve bir ahırı ve bi’r-i mâyı ve cüneyneyi müştemil olan mülk menzilini bana cemî‘ tevâbi‘ ve levâhık ile verdi ben dahi zikr olunan yedi bin akçe mukābelesinde menzil-i mezbûru kabûl eyledim ve müşârün-ileyh Sefer ile hukūk-ı zevciyyete ve gayra müte‘allik biribirimizin zimmetini cemî‘ da‘vâ ve mütâlebât ve eymân ve muhâsamâtdan ibrâ-i âm ile ibrâ ve iskāt eyledik eğer min ba‘d benden veya vekîlimden husûs-ı mezkûr ve gayra müte‘allik da‘vâ mûmâ-ileyh ile sâdıra olursa lede’l-hükkâmi’l-kirâm mesmû‘a olmaya dedikde mukırra-i merkūmeyi akvâl-i meşrûhasında mezbûr Sefer vicâhen ve şifâhen tasdîk ve tahkīk eyledikde bu vesîka sicill-i mahfûza ketb olundu. Fî evâhiri şehri Safer sene 994.<br><br><br>Şuhûdü’l-hâl: Osman Halîfe b. Ali el-İmâm, Mustafa b. Mehmed, Hasan Halîfe b. Ali el-İmâm, Mehmed b. Alâaddin, Mustafa b. Abdi el-Müezzin, Şaban b. Süleyman, Ali b. Şaban, Mehmed b. Memi, Ahmed b. Yakub, Ahmed b. Ali, Ali Bey b. Abdülkerim, Nasuh b. Abdullah, el-Hâc Murad eş-şehîr bi-Başçı Hacı </p>          <br><a title="Önceki sayfa" style="text-decoration:none" href="./ayrmetin.php?idno=12764"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12766"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b207"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o222"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>