﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Ahi Çelebi Mahkemesi 1 Numaralı Sicil (H. 1063-1064 / M. 1652-1653)<br>cilt: 49,&nbsp;sayfa: 301<br>Hüküm no: 430<br>Orijinal metin no: [63b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Efendi’nin boşandığı karısının yanında bulunan çocuğunun birikmiş nafakasını ödemesi</b><br><br>Galata kazâsı muzâfâtından kasaba-i Fındıklı’da Mahmud Efendi Mahallesi’nde sâkine işbu bâ‘isü’l-kitâb Reyhan bt. İlyas nâm hatun mahfil-i kazâda zevc-i <<Mustafa>> mutallakı İbrahim Efendi mahzarında üzerine da‘vâ ve takrîr-i kelâm [edip] İbrahim Efendi’nin elli sekiz senesinde beni tatlîk eyledikde hâlâ hacr ve terbiyemde olan benden mütevellid sulbî oğlu Halil nâm sagīr için ol târîhde kazâ-i mezbûrda hilâfeten müvellâ olan Ahmed Efendi’ye yevmî dörder akçe nafaka farz ve takdîr ettirip hîn-i zarûretde istidâne ve lede’z-zafer mezbûr İbrahim Efendi’ye rücû‘a bana izin verip hüccet-i şer‘iyye olunmuş idi. Ben dahi ol hüccet mûcebince târîh-i mezbûrdan bu âna gelince istidâne edip sagīr-i merkūmun nafaka ve kisvesine sarf ettiğim sekiz bin altı yüz kırk akçeyi mezbûr İbrahim Efendi’den taleb ederim, suâl olunsun deyip mazmûnu takrîrine muvâfık mûmâ-ileyh Ahmed Efendi’nin imzâ ve hatemini müştemil hüccet-i şer‘iyye ibrâz etmeğin gıbbe’l-istintak mezbûr İbrahim Efendi mazmûn-ı hücceti ikrâr edip sagīr-i mezbûr için takrîr ve sarf olunan yevmî dörder nafaka-i mefrûza-i müstedâneden müctemi‘ olan meblağ-ı mezbûr sekiz bin altı yüz kırk akçe el-ân senini’çün zimmetimde edası lâzım deynimdir deyü i‘tirâf etmeğin mûcebince edâsı’çün mezbûr İbrahim Efendi’ye tenbîh olundu, mâ-hüve’l-vâki‘ gıbbe’t-taleb ketb ü sebt olundu.<br><br>Fi’l-yevmi’s-sâbi‘ ve’l-ışrîn min-şehri Ramazani’l-mübârek sene 1064.<br><br>Şuhûdü’l-hâl: Ahmed Çavuş el-mübâşir, Mehmed Beşe b. İbrahim, es-Seyyid Mehmed Çelebi b. Şükrullah, Hasan Beşe b. Ali, Osman Beşe b. Hasan ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=612"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=614"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ahi001&bsm=ahi001b301"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ahi001&bsm=ahi001o379"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>