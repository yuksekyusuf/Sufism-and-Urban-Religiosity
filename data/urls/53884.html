﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 556<br>Hüküm no: 859<br>Orijinal metin no: [70a-6]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sipahi Ahmed’in Bostancı İbrahim’e olan borcunu ödemesi</b><br><br>Ma‘rûz;<br><br>Mahrûse-i Galata muzâfâtından kasaba-i Beşiktaş’da sâkin Bostanî İbrahim b. Ömer nâm kimesne medîne-i Üsküdar’da mahfil-i bâbda meclis-i şer‘-i hatîrde Sipâhî Ahmed b. İbrahim mahzarında mezbûr Sipâhî Ahmed vilâyet-i Anadolu’da Niğde kazâsına tâbi‘ Doru? nâm karyede bâ-berât-ı âlî-şân mutasarrıf olduğu tımarını bin iki yüz beş senesi Mart’ı ibtidâsından Şubat’ı gāyetine gelince bir sene-i kâmilede hâsıla olan mahsûlâtını iki yüz guruş bedel-i makbûz mukābelesinde bana ilzâm ben dahi iltizâm ve kabûl ve ta‘şîr içün tarafımdan Mahmud ve el-Hâc Abdi nâm kimesneleri tevkîl ve irsâl etmiş iken tekrar mezbûr Sipâhî Ahmed tımar-ı mezkûru karye-i mezbûre ahâlisinden gāib ani’l-meclis el-Hâc Fazlı nâm kimesneye iki yüz elli guruşa ilzâm ve hâlâ gāib-i mezbûr tarafından ta‘şîr ve zabt olunup benim irsâl eylediğim mezbûrân Mahmud ve el-Hâc Abdi’yi ber-vech-i muharrer ta‘şîrden men‘ etmekle bedel nâmıyla medfû‘um olan meblağ-ı merkūm iki yüz guruşu hâlâ istirdâd ederim deyü da‘vâ ol dahi cevâbında fi’l-hakīka tımar-ı mezkûr iki yüz guruşa müdde‘î-i mezbûra ilzâmını ikrâr lâkin tekrar gāib-i mezbûra dahi ilzâmını ve hâlen ta‘şîrini inkâr etmekle müdde‘î-i merkūm ber-vech-i muharrer müdde‘âsını karye-i mezbûre ahâlisinden Ömer b. Mustafa ve Hüseyin Ağa b. Habib nâm kimesneler şehâdetleriyle ber-nehc-i şer‘î mezbûr Sipâhî Ahmed muvâcehesinde isbât etmeğin mûcebiyle meblağ-ı merkūm iki yüz guruşu müdde‘î-i merkūma redd ü teslîme mezbûr Sipâhî Ahmed’e tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 12 min-M sene 1206</p>          <br><a title="Önceki sayfa" style="text-decoration:none" href="./ayrmetin.php?idno=53883"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=53885"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b556"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1029"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>