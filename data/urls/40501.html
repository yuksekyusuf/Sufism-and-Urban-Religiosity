﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 263<br>Hüküm no: 222<br>Orijinal metin no: [32b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Mehmed Çelebi b. Seyyid Mehmed’in cariye bedelinden İsmihan bt. Mehmed’de yüz guruş alacağı olduğu</b><br><br>Mahmiye-i İstanbul’da Sekbânbaşı Ya‘kub Ağa mahallesinde sâkin Küçük Emîr demekle ma‘rûf es-Seyyid Mehmed Çelebi b. es-Seyyid Mehmed meclis-i şer‘-i hatîr-i lâzimü’t-tevkīrde Kantarkızı demekle ma‘rûfe İsmihan bt. Mehmed nâm hâtun mahzarında üzerine takrîr-i da‘vâ edip işbu hâzır bi’l-meclis olan Esirci Mahmud’un silk-i mülkünde muntazam evsâfı ma‘lûme Gürciyyetü’l-asl bir câriyesini mezbûr Esirci Mahmud’un emriyle mezkûr İsmihan Hâtun’a yüz riyâlî guruşa bey‘ ve teslîm edip ol dahi vech-i muharrer üzere iştirâ ve tesellüm eyleyip semeni olan meblağ-ı mezkûr hâlâ mezkûre İsmihan Hâtun’un zimmetindedir suâl olunup alıverilmesi matlûbumdur dedikde gıbbe’s-suâl mezbûre İsmihan cevâbında fi’l-vâki‘ müdde‘î-i mezbûr es-Seyyid Mehmed Çelebi yedinden işbu hâzır bi’l-meclis mezbûr Esirci Mahmud’un zikrolunan Gürciyyetü’l-asl bir câriyesini yüz riyâlî guruşa iştirâ ve tesellüm eyleyip hâlâ semen-i mezkûr yüz riyâlî guruş mezkûr es-Seyyid Mehmed Çelebi’ye zimmetimde lâzimü’l-edâ deynim vardır deyu bi-tav‘ihâ ikrâr ve i‘tirâf etmeğin mezkûre İsmihan’ın ikrârı mûcebince meblağ-ı mezkûru müdde‘î-i mezbûr es-Seyyid Mehmed Çelebi’ye edâ ve teslîme mezkûre İsmihan üzerine ilzâm olunup mâ-hüve’l-vâki‘ bi’t-taleb ketb olundu.<br><br>Tahrîren fi’l-yevmi’l-hâmis aşer min-Şevvâli’l-mükerrem li-sene seb‘a ve sittîn ve elf.<br><br>Şühûdü’l-hâl: İsa Bey b. Ahmed, el-Hâc Ca‘fer b. Abdullah, Ahmed Çelebi b. Abdülkerim, Osman Beşe çukadâr, Mehmed Çelebi b. Haydar ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40500"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40502"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b263"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o880"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>