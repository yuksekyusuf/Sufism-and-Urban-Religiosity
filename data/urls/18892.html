﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 15 Numaralı Sicil (H. 981 - 1000 / M. 1573 - 1591)<br>cilt: 34,&nbsp;sayfa: 264<br>Hüküm no: 412<br>Orijinal metin no: [93a-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Âişe’nin, babası Mehmed Reis b. Yunus’un terekesinden hissesini aldığı</b><br><br>Budur ki Mahmiye-i Galata mahallâtından Kasımpaşa[’da] Câmi‘-i [Kebîr] mahallesi sâkinlerinden olup fevt olan merhûm Mehmed Reis b. Yunus nâm kimesnenin sulbiye kızı Âişe tarafından merhûm-ı mezkûrdan kendiye intikāl eden hissesini kabz ve îsâl ve sâir husûslarına Ali b. Mehmed ve diğer Ali b. İzzet şehâdetleriyle vekâleti sâbite olan zevci Davud b. İbrahim nâm kimesne meclis-i şer‘-i şerîfe müteveffâ-yı mezkûrun oğlu Mustafa tarafından nehc-i şer‘î üzre vekâleti sâbite olan işbu hâmilü’l-kitâb Mustafa b. Mehmed mahzarında ikrâr ve i‘tirâf edip merhûm-ı mezkûrun [93b] düyûn-ı müteferrikası zevceleri Nâzperver ve Hatice nâm hâtunların mehr-i müeccelleri ihrâc olundukdan sonra merhûm-ı mezbûrun muhallefâtından vereseleri olan sulbî oğlu Mustafa ve sabiyye kızları Sâkine ve Esmâ ve müvekkilem Âişe’ye ve mezbûretân zevcelerine nukūd-i mezkûrdan yüz on beş bin akçe intikāl eylemişdir. Zikr olunan muhallefâtdan Âişe’nin hisse-i şer‘iyyesi yirmi bin yüz yirmi beş akçe olmuş idi. Zikr olunan hissesi mukābelesinde merhûm-ı merkūmun mahalle-i Suyolcu’da? olan ma‘lûmetü’l-hudûd müstağnî ani’t-tahdîd evi on altı bin akçeye tutulup ve dört bin yüz yirmi beş akçesini müteveffâ-yı mezbûrun sulbî oğlu Mustafa’nın vekîli olan mezkûr Mustafa Çelebi’den alıp, kabz ve tesellüm eyledim. Müvekkile Âişe’nin babası merhûm Mehmed Reis’den kendiye âid ve râci‘ olan hissesini bi’t-tamâm ve’l-kemâl ber mûceb-i defter-i kassâm-ı sâbık kabz edip verese zimmetinde mezkûr Âişe’nin bir akçe ve bir habbesi kalmamışdır deyicek mukırr-ı mezkûrun vech-i meşrûh üzre ikrârın vekîl-i mesfûr Mustafa Çelebi tasdîk eyledikden sonra vesîka-i enîka hüve’l-hakīka ketb-i kütüb ve terkīm olunup ber sebîl-i temessük yed-i tâlibine vaz‘ ve def‘ olundu ki lede’l-hâce müzekkir-i mâ cerâ olup vakt-i hâcetde ihticâc edine. Cerâ zâlike ve hurrire fî evâhiri şehri Şevvâli’l-mu‘azzam min şühûri li sene 999.<br><br><br>Şuhûdü’l-hâl: El-Hâc Hüseyin b. Abdullah ve el-Hâc Piyâle b. Abdullah ve Abdülkādir b. Hamza min mahalle-i Câmi‘-i Kebîr el-Müezzin ve Derviş b. Abdullah el-Müezzin ve Abdülkerim b. Mehmed el-İmâm ve el-Hâc Mehmed b. Abdullah ve Cafer b. Abdullah ve Mehmed b. Kasım ve Mehmed b. Hüsrev ve Mehmed b. Hasan el-Müezzin.</p>          <br><a title="Önceki sayfa" style="text-decoration:none" href="./ayrmetin.php?idno=18891"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=18893"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt015&bsm=glt015b264"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt015&bsm=glt015o353"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>