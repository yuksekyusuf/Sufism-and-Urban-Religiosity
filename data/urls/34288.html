﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 144<br>Hüküm no: 110<br>Orijinal metin no: [21b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Sarafim’in uhdesindeki gedik hisselerini Marta ile kocasına sattığı</b><br><br>Bakkāl mübâya‘ası<br><br>Âsitâne-i aliyye’de vâki‘ bakkāl tâifesinden Sarafim v. Yorgi nâm zimmî meclis-i şer‘-i hatîrde işbu bâ‘iseyü’s-sifr Marta bt. Praşkova nâm Nasrâniye ile Bakkāl Lazari v. Todori nâm zimmî taraflarından husûs-ı âtîde tasdîka vekîl-i şer‘îleri mersûme Marta Nasrâniyenin zevci Bakkāl Yovakim v. Simyon nâm zimmî muvâcehesinde ikrâr-ı tâm ve takrîr-i kelâm edip mahmiye-i mezbûrede Hocapaşa mahallesinde câmi‘-i şerîf karşısında su hazînesi ittisâlinde kâin Ömer Ağa dükkânı denmekle şehîr bir bâb ve yine mahalle-i mezbûrede leblebici ve İmâm İbrahim Efendi dükkânları beyninde kâin el-Hâc Yusuf dükkânı denmekle arîf bir bâb ki [cem‘an] iki bâb bakkāl dükkânları derûnlarında mevcûde beyne’l-esnâf gedik ta‘bîr olunur âlât-ı lâzıme-i ma‘lûmelerin yüz yirmişer sehm i‘tibârıyla yirmişer sehmi vekîl-i mersûm Yovakim zimmînin sek[se]ner sehmi âharın ve yirmişer sehmi akd-i âti’z-zikrin sudûruna değin bâ-hüccet-i şer‘iye benim yedimizde mülkümüz olmağla ben zikr olunan dükkânların her birinden ber-minvâl-i muharrer mâlik olduğum yirmişer sehm hissemi tarafeynden îcâb ve kabûlü hâvî şurût-ı müfside ve muvâza‘adan ârî bey‘-i bâtt-ı sahîh-i şer‘î ve safka-i vâhide ile müvekkilân-ı mersûmân Marta Nasrâniye ve Lazari zimmîye bâ-izn-i şürekâ iki bin yedi yüz guruşa ale’l-iştirâk bey‘ ü temlîk ve vech-i lâyıkı üzere teslîm eylediğimde onlar dahi ber-vech-i meşrûh iştirâken iştirâ ve temellük ve tesellüm ve kabz ve kabûl eylediklerinden sonra semen-i mezkûr iki bin yedi yüz guruşu müşteriyân-ı müvekkilân-ı mersûmân yedlerinden bi’t-tamâm ve’l-kemâl ahz u kabz edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini bi’l-asâle ve bi’l-vekâle ibrâ-i âm ile kabûlü hâvî ibrâ ve iskāt eyledik fî-mâ ba‘d zikr olunan gediklerin hisse-i mezkûrelerinde benim aslâ ve kat‘â alâka ve medhalim kalmamışdır dedikde gıbbe[‘t-tasdîki’ş-şer‘î mâ vaka‘a bi’t-taleb ketb olundu]<br><br>Fî 4 Z sene 1246<br><br>Şuhûdü’l-hâl: Pazarbaşı Süleyman Ağa, Yiğitbaşı Abdi Ağa, Hafız İsmail Ağa b. Mustafa.<br><br>Kabzımâl Sava, Yazıcı Dimitri, Ustabaşı İsak v. Kiryako.</p>          <br><a title="Önceki sayfa" style="text-decoration:none" href="./ayrmetin.php?idno=34287"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34289"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b144"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o542"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>