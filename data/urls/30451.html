﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 267<br>Hüküm no: 249<br>Orijinal metin no: [76b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Debbağyunus Camii Vakfı’na ait câmi, mekteb ve dükkânları tamir ve tecdid ettiren mütevellî için keşif ve masraf tahmin vesikası ve rakamın muhasebeye işlenmesine izin verildiği</b><br><br>Mahmiye-i İstanbul’da Sultân Selim kurbünde Debbağyunus Mahallesi Câmi‘-i şerîfi Vakfı’nın mütevellîsi bâ‘isü’l-vesîka İmâm Abdullah Efendi b. ( ) meclis-i şer‘-i şerîf-i enverde bi’t-tevliye takrîr-i kelâm ve ta‘bîr ani’l-merâm edip câmi‘-i şerîf-i mezbûrun ekser mevâkı‘i harâb ve inhidâma mâil olup ta‘mîr ve termîme eşedd-i ihtiyâc ile muhtâc olmağla yedimde mevcûd galle-i vakf-ı mezbûrdan kadr-ı ma‘rûf meblağ ile ta‘mîr ve termîm ve tecdîde bâ-hüccet-i şer‘iyye kıbel-i şer‘den me’zûn olduğuma binâen câmi‘-i şerîf-i mezbûr ve ittisâlinde vâki‘ mekteb-i latîf ve dükkânların iktizâ eden mahallerini yedimde mevcûd galle-i vakf-ı mezbûr ile ta‘mîr ve termîm ve tecdîd ve tekmîl eylediğim bundan akdem sâdır olan fermân-ı âlîlerine imtisâlen kıbel-i şer‘den mürsel Kâtib Ahmed Efendi ve Hâssa mi‘mârı hulefâsından el-Hâc Abdullah Halîfe ma‘rifetleriyle ahâlî-i mahalle-i mezbûreden mazbûtü’l-esâmî Müslimîn hazır oldukları hâlde keşf ve misâha ve tahrîr ve tahmîn olundukda, işbu yedimde olan bir kıt‘a mümzâ ve mahtûm Mi‘mâr Ağa defteri nâtık olduğu üzere mahâll-i mezkûrenin ta‘mîr ve termîm ve tecdîdine mikdâr-ı masrûfum bin üç yüz elli dört buçuk guruşa bâliğ olmağla mahâll-i mezkûrenin ta‘mîr ve termîmî meblağ-ı merkūm ile ancak vücûda gelir noksan ile mümkün değildir deyü mi‘mâr-ı merkūm ve Müslimûn-ı hâzırûn icmâ‘ ve ittifâk etmeleriyle ebniye-i mezkûreye masrûfum olan meblağ-ı merkūm vakf-ı mezbûrun muhâsebesine idhâl olunmak üzere kıbel-i şer‘den bana izin verilmek bi’t-tevliye matlûbumdur dedikde hakīkat-i hâl mütevellî-i mezbûrun takrîr-i meşrûhu üzere olduğunu zeyl-i vesîkada muharrrerü’l-esâmî Müslimîn ihbârlarıyla zâhir ve mütebeyyin olmağın hâkim-i muvakki‘-i sadr-ı kitâb bi-tevkī‘ihi’r-refî‘ü’l-müstetâb ‒tûbâ-lehû ve hüsnü-meâb‒ efendi hazretleri dahi ebniye-i mezkûreye masrûfu olan meblağ-ı merkūm bin üç yüz elli dört buçuk guruşu hîn-i hesâbda vakf-ı mezbûrun muhâsebesine idhâle mütevellî-i mezbûra izin vermeğin mâ-vaka‘a bi’t-taleb ketb olundu.<br><br>Fî-gurre-i Zilhicceti’ş-şerîfe li-sene erba‘a ve tis‘în ve miete ve elf.<br><br>Şuhûdü’l-hâl: Kapu Çukadârı Ahmed Ağa, eş-Şeyh el-Hâc Ahmed Efendi, Müezzin Molla Nu‘man b. Hasan, el-Hâc Ahmed b. Abdullah, İsmail Efendi b. Abdullah, Mehmed Ağa b. İsmail, es-Seyyid İbrahim Efendi b. Mustafa, Hoca Hâfız Mehmed Efendi b. İsmail, Za‘îm Mustafa Ağa b. Mustafa, el-Hâc Mustafa b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=30450"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30452"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b267"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o281"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>