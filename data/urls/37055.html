﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Kısmet-i Askeriye Mahkemesi 19 Numaralı Sicil (H. 1109-1110 / M. 1698-1699)<br>cilt: 58,&nbsp;sayfa: 197<br>Hüküm no: 111<br>Orijinal metin no: [33a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Laz Mustafa Ağa’nın Sekbanbaşı Mehmed Ağa’da alacağı olduğu iddiasıyla varislerine açtığı davadan vazgeçtiği</b><br><br>Sâbıkā Hanya ağası olup hâlâ mahmiye-i İstanbul’da Mollagürânî mahallesinde sâkin fahrü’l-emâsil Laz Mustafa Ağa b. Yusuf mahfil-i kazâda sâbıkā kul kethüdâsı olup Azak seferinde Nusret Kirman Kal‘ası muhârebesinde şehîden vefât eden Sekbanbaşı Mehmed Ağa b. Mustafa’nın evlâd-ı sıgārı Derviş Mehmed ve Pir Mehmed ve Şeyh Ahmed’in ammileri ve vasiyy-i muhtârları bâ‘isü’l-kitâb Hasan Ağa b. Mustafa mahzarında ikrâr ve takrîr-i kelâm edip bundan akdem ben Hanya ağası olduğumda müteveffâ-yı mûmâ-ileyh Mehmed Ağa kul kethüdâsı iken Hanya Ağalığı’nın dâiresi nâmına mûmâ-ileyh Mehmed Ağa sekiz yüz otuz üç guruşumu bi-gayr-ı hakkın ahz u kabz edip zimmetinde iken kable’l-edâ fevt olmağla zimmetinde hakkım kalmışidi deyü mukaddemâ meblağ-ı mezbûru terekesinden da‘vâ sadedinde olmuşidim el-hâletü hâzihi ben da‘vâ-yı mezkûreden bi’l-külliye fâriğ olup meblağ-ı mezbûr sekiz yüz otuz üç guruşa ve bi’l-cümle husûs-ı mezbûra müte‘allıka âmme-i da‘vâdan sıgār-ı merkūmûnun ve sâir veresesinin zimmetlerini ibrâ-i âmla ibrâ ve iskāt eyledim min-ba‘d husûs-ı mezbûra müte‘allıka da‘vâ ve nizâ‘ım yokdur dedikde gıbbe’t-tasdîk mâ-vaka‘a kayd-şüd.<br><br>Fî 9 Safer sene 1110<br><br>Şuhûdü’l-hâl: el-Hâc Ali b. Osman, el-Hâc Halil b. el-Hâc Hasan Esirci, el-Hâc Ebubekir b. el-Hâc Ali Tophaneli, el-Hâc Mehmed b. el-Hâc Mustafa Mütevellî, Baba Yusuf b. ( ), Arnavud Mehmed Beşe b. ( ), Musa Efendi 71. Cemâ‘at, Mehmed Beşe b. Receb 35. Bölük, Sakızlı Mehmed Efendi b. ( ), Hasan Beşe b. Abdi, Hüseyin Çelebi b. Mehmed, Şeyh Mehmed Efendi Üsküdarî, el-Hâc Ahmed Beşe b. Ali.</p>          <br><a title="Önceki sayfa" style="text-decoration:none" href="./ayrmetin.php?idno=37054"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=37056"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ksm019&bsm=ksm019b0197"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ksm019&bsm=ksm019o1212"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>