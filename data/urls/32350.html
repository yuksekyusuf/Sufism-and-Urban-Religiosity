﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 97 Numaralı Sicil (H.1217-1225 / M. 1802-1810)<br>cilt: 83,&nbsp;sayfa: 480<br>Hüküm no: 353<br>Orijinal metin no: [129a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İstanbul’daki kumaş tezgahı sahiplerine Felemenk ve Hindkârî pamuk ipliği alım satımı işinde tellallık yapan Kirkor ve Rafael’in işine kimsenin karıştırılmaması</b><br><br>Destgâh ashâbına penbe ipliği dellâllığına dâir fermân.<br><br>Akzâ kuzâtü’l-Müslimîn, evlâ vülâti’l-muvahhidîn, ma‘denü’l-fazli ve’l-yakīn, râfi‘u a‘lâmi’ş-şerî‘ati ve’d-dîn, vârisü ulûmü’l-enbiyâi ve’l-mürselîn, el-muhtassu bi-mezîd-i inâyeti’l-Meliki’l-mu‘în mevlânâ İstanbul Kādısı -zîdet fezâilühû- tevkī‘-i refî‘-i hümâyûn vâsıl olucak ma‘lûm ola ki<br><br>Kirkor ve Rafael nâm zimmîler Dîvân-ı Hümâyûn’uma arzuhâl edip İstanbul’da kâin sandalcılar ve kemhâcı ve bezzâz ve sâir destgâh ashâbları için Felemenk ve Hindkârî penbe ipliğini satıp alan bâzergânlara alıverilmesi için dellâllığına bâ-berât-ı şerîf-i âlî-şânım mutasarrıflar olup şurûtu üzere emti‘a-i mezkûru ma‘rifetleriyle alandan resmini alıp kanâ‘at ve edâ-yı hizmet birle kimesne tarafından müdâhale olunmak iktizâ etmez iken ba‘zı kimesneler bilâ-berât, emti‘a-i mezkûru bâzergânlara bizler alıveririz, ve, resm alınmak beratında münde[ri]c değildir, deyü müdâhale kaydında olduklarını beyân birle berat ve şurûtu kaydı ba‘de’l-ihrâc mugāyiri kimesne tarafından müdâhale olunmamak üzere emr-i şerîfim ısdârını istid‘â etmeleriyle Hazîne-i âmiremde mahfûz Başmuhâsebe defterlerine nazar olundukda dellâllık-ı mezkûr iştirâken mesfûrânın üzerlerinde olduğu ve emr-i şerîf i‘tâsı irâde-i aliyyeme menût idiği derkenâr olunmağla muktezâsı [129b] bi’l-fi‘il Dergâh-ı mu‘allâm Çavuşbaşısı iftihârü’l-emâcid ve’l-ekârim Ahmed -dâme mecduhû-ya havâle olundukda; İstanbul’da mârrü’z-zikr sandalcı ve bezzâz ve kemhâcı ve sâir destgâh ashâblarına Felemenk ve Hind ( ) penbe ipliği füruht eden bâzergânlardan rişte-i mezkûr alıverilmesi için dellâllığı mesfûrânın üzerlerinde olup umûr-ı dellâllığı ber-vech-i sadâkat ve istikāmet rü’yetlerine kimesne tarafından müdâhale olunmamak ve resm-i dellâliyeye dâir berat kaydında bir şey musarrah olmamağla ancak mersûmânın dellâllıkları umûruna kimesne tarafından müdâhale ve ta‘arruz olunmamak üzere emr-i şerîfim ısdârı re’y-i âlî-şânıma menût mevâddan idiğini i‘lâm etmekle imdi i‘lâmı mûcebince amel olunmak bâbında fermân-ı âlî-şânım sâdır olmuşdur. Buyurdum ki: Hükm-i şerîfim vardıkda bu bâbda sâdır olan emrim üzere amel edip dahi dellâllık-ı mezkûr iştirâken mesfûrânın üzerlerinde olduğu Hazîne-i âmirem defterlerinde mukayyed olmağla mûmâ-ileyhin i‘lâmı mûcebince şeref-yâfte-i sudûr olan işbu emr-i âlî-şânım mûcebince amel olunup mugāyir-i emr-i âlî-şânım mersûmânın dellâllıkları umûruna kimesne tarafından müdâhale ve ta‘arruz ettirmeyesin. Şöyle bilesin alâmet-i şerîfe i‘timâd kılasın.<br><br>Tahrîren fi’l-yevmi’s-sâlis [ve’l]-işrîn [min]-Cumâdelevvel li-sene erba‘a ve işrîn ve mieteyn ve elf.<br><br>Kostantıniyyeti’l-mahrûse</p>          <br><a title="Önceki sayfa" style="text-decoration:none" href="./ayrmetin.php?idno=32349"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32351"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist097&bsm=ist097b480"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist097&bsm=ist097o589"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>