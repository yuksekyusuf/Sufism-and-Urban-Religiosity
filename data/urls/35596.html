﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 374<br>Hüküm no: 458<br>Orijinal metin no: [88a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seferde vefat eden Kazgancılar Kethudası Mehmed’in evinin satılması</b><br><br>Mahrûse-i İstanbul’da Beytü’l-mâl-i hâssa bi’l-fi‘il emîn olup mahrûse-i mezbûrede Samanviran nâm mahallede sâkin olup <<vefât eden>> Kazgancılar Kethudâsı iken sefer-i hümâyûnda vefât eden Mehmed b. Abdullah’ın zâhirde vâris-i ma‘rûfu olmamağla muhallefâtına vâzı‘ü’l-yed olan fahrü’l-cüyûş Mehmed Çavuş b. Abdülmennan meclis-i şer‘de işbu bâ‘iset-i tahrîrü’l-kitâb umdetü’l-muhadderât Sâkine Hatun bt. Abdülmennan mahzarında takrîr-i merâm edip müteveffâ-yı merkūmun mahalle-i mezkûrede vâki‘ olup ulvî ve süflî iki evi ve bi’r-i mâ ve sofayı ve muhavvatayı müştemil olup bir cânibi el-Hâc Nasuh mülkü ile ve bir cânibi Hasan Çelebi b. ( ) mülkü ile ve bir cânibi Ahmed Çavuş mülkü ile ve bir cânibi tarîk-i âm ile mahdûd olan mülk menzili mukaddemâ mezbûre Sâkine Hatun’a altmış bin akçeye bey‘ olunup meblağ-ı merkūm altmış bin akçe Beytü’l-mâl-i mezkûr için kabz olunmuş iken menzil-i mezkûr bahâsından noksân ile bey‘ olunduğu muhakkak ve zâhir olup geri tâlibleri zuhûr etmeğin geri menzil-i mârrü’z-zikr sûk-ı sultânîde tâlibîne arz olundukda ragabât-ı tâlibîn tamam munkatı‘ oldukdan sonra geri mûmâ-ileyhâ Sâkine Hatun üzerinde <<doksan beş bin>> yüz bin akçeden karâr edip ziyâde ile kimesne rağbet etmemeğin menzil-i merkūmu ki ve [cümle] tevâbi‘ ve levâhıkı ile müşârün-ileyhâ Sâkine Hatun’a <<doksan beş bin>> yüz bin akçeye bey‘-i bâtt-ı şer‘î ile bey‘ ve teslîm edip sâbıkā teslîm etdiği meblağ-ı merkūm altmış bin akçeden doksan beş bin [yüz bin] akçe varıncaya dek bâkī olan <<otuz beş bin>> kırk bin akçeyi dahi emânetim hasebiyle bi’t-tamam ve’l-kemâl mezbûre Sâkine Hatun yedinden kabz ve tesellüm eyledim deyü ikrâr-ı tav‘î etdikde mâ-vaka‘a gıbbe’t-tasdîk ve’t-taleb ketb olundu.<br><br>doksan beş bin akçeye bey‘ olunup hüccet olunmuş iken geri tâlibler ziyâde olup yüz bin akçede mezbûre Sâkine Hatun’da karâr etmeğin geri yüz bin akçe ile hüccet yazıldı<br><br>Fî 8 Receb sene 1005<br><br>Şühûdü’l-hâl: Sunullah Efendi b. Resul el-kādı, Mustafa b. İsmail, Mustafa Ağa b. Abdullah, Reyhan Ağa b. Abdullah, Mercan Ağa b. Abdullah, Süleyman Ağa b. Abdullah, Hacı Musa b. İvaz ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=35595"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35597"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b374"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o437"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>