﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 557<br>Hüküm no: 550<br>Orijinal metin no: [80b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Laska’nın zahire bedelinden Silahdar Abdullah Paşa’nın kızı Fatma Hanım’dan otuz sekiz kuruş alacağı olduğu</b><br><br>38 guruş hüküm<br><br>Ma‘rûz<br><br>Sâhib-i arzuhâl Bakkāl Laska v. Kostantin nâm zimmî meclis-i şer‘-i münîrde derûn-ı arzuhâlde mezkûretü’l-ism müteveffâ Silahdâr Abdullah Paşa kerîmesi Fatma Hanım tarafından husûs-ı âtîde vekîl olduğu zâtını ârifân el-Hâc Osman Ağa b. Abdullah ve İbrahim b. Musa nâm kimesneler şehâdetleriyle sâbit olan İsmail Efendi b. İbrahim mahzarında müvekkile-i mûmâ-ileyhâ Fatma Hanım zimmetinde işbu târih-i i‘lâmdan on beş sene mukaddem malımdan ve yedimden iştirâ ve kabz eylediği bâ-defter-i müfredât vezn ve fiyâtı ma‘lûm revgan-ı sâde ve asel ve pirinç ve zehâir-i sâire semenlerinden cem‘an bin iki yüz altmış yedi guruşun elli beş guruşunu bana def‘ ü teslîm etmekle bâkīsi olan bin iki yüz on iki guruşu müvekkile-i mûmâ-ileyhâdan hâlâ talebe ederim deyü da‘vâ etdikde kefîl-i merkūm dahi cevâbında müvekkilem mûmâ-ileyhâ Fatma Hanım işbu sene-i mübâreke Muharrem’inde âşûra tabhı levâzımı’çün müdde‘î bakkāl-i mesfûrdan ancak doksan üç guruşluk zehâir-i ma‘lûme iştirâ ve kabz edip semeni olan meblağ-ı merkūmdan müdde‘î-i mesfûrun kabzını mu‘terif olduğu elli beş guruşdan mâ‘adâ sahhu’l-bâkī otuz sekiz guruş zimmetinde deyni kalmışdır deyü ol-mikdârını bi’l-vekâle ikrâr ziyâde müdde‘âsını külliyen inkâr edip ve müdde‘î-i mesfûrun takrîri üzere on beş seneden beri müvekkile-i mûmâ-ileyhâ Fatma Hanım ve gerek zimmî-i mersûm Âsitâne-i aliyye’de sâkinler olup husûs-ı mezkûru da‘vâ mümkün iken da‘vâ etmeyip bilâ-özr sükût eylediğini zimmî-i mesfûr mu‘terif olmağla bu makūle on beş sene bilâ-özr terk olunan da‘vâ bilâ-emr mesmû‘a olmamağla ziyâde müdde‘âsına iltifât olunmayıp ancak vekîl-i mezbûrun ikrârıyla lâzım gelen meblağ-ı bâkī-ı merkūm otuz sekiz guruşu müdde‘î-i zimmî-i mesfûra edâsıyla müvekkile-i mûmâ-ileyhâya izâfetle vekîl-i merkūm ilzâm olunduğu İstanbul Mahkemesi’nden huzûr.<br><br>Fî 13 Şa‘bân sene [1]223.</p>          <br><a title="Önceki sayfa" style="text-decoration:none" href="./ayrmetin.php?idno=31957"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31959"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b557"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o592"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>