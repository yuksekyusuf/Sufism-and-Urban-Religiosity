﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 245<br>Hüküm no: 245<br>Orijinal metin no: [60b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İsmail Efendi’nin mirası konusunda vârislerinin hisselerini aldığı</b><br><br>Mahmiye-i İstanbul’da Ayasofya-i kebîr kurbünde sâkin iken bundan akdem vefât eden İsmail Efendi b. Ali’nin vârisi zevce-i metrûkesi Safiye bt. Sadi Efendi ile sulbî kebîr oğlu el-Hâc Ali Efendi’ye ve sulbiye kebîre kızları Fâtıma ve Âişe ve Hadîce nâm hatunlara inhisârı tahakkukundan sonra mezbûr Ali Efendi meclis-i şer‘-i şerîf-i enverde tereke-i müteveffâ-yı mezbûra bi’l-verâse vâzı‘atü’l-yed olan zevce-i mezbûre Safiye Hatun tarafından husûs-ı âti’l-beyânı tasdîka vekîl olduğu zât-ı mezbûreyi bi’l-ma‘rifeti’ş-şer‘iye ârifân İbrahim Ağa b. Mehmed ve el-Hâc Mehmed b. Ahmed nâm kimesneler şehâdetleriyle sâbit olan karındaşı râfi‘u’l-vesîka İsmail Efendi b. Sadi Efendi mahzarında ikrâr-ı tâm ve takrîr-i kelâm edip babam müteveffâ-yı merkūm İsmail Efendi’nin terekesinden zevcesi olan üveği vâlidem müvekkile-i merkūme Safiye Hatun’un yedinde olan bi’l-cümle terekesi beynimizde bi’t-terâzî takvîm olundukda hisse-i irsiye-i şer‘iyeme iki yüz elli guruş isâbet etmekle meblağ-ı mezbûrun iki yüz guruşunu nakden ve elli guruş kıymetli beynimizde ma‘lûm eşyâyı müvekkile-i mezbûre Safiye Hatun yedinden tamamen ve kâmilen ahz u kabz edip babam müteveffâ-yı mezbûrun merkūme Safiye Hatun yedinde olan terekesinde hakkımı istifâ eyledim. Min-ba‘d babam müteveffâ-yı mezbûrun kalîl ü kesîr ve celîl ü hakīr terekesine müte‘allika müvekkile-i merkūme Safiye Hatun ile vechen mine’l-vücûh ve sebeben mine’l-esbâb da‘vâ ve nizâ‘ ve husûmetimiz olmayıp âmme-i da‘vâdan zimmetini ibrâ ve ıskāt eyledim dedikde gıbbe’t-tasdîkı’ş-şer‘î mâ hüve’l vâki‘ bi’t-taleb ketb olundu.<br><br>Fî 18 min-Zilhicce sene [1]143.<br><br>Şuhûdü’l-hâl: İbrahim Ağa b. Mehmed, el-Hâc Mehmed b. Ahmed, Mustafa b. Hüseyin, Osman Beşe b. İbrahim, el-Hâc Ahmed b. el-Hâc Tayyib, Mustafa Efendi b. Abdullah, el-Hâc Yusuf b. Abdullah, Mustafa Beşe b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=5998"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6000"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b245"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o412"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>