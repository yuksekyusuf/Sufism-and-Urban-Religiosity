﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 172 Numaralı Sicil (H. 1152-1153 / M. 1740)<br>cilt: 69,&nbsp;sayfa: 188<br>Hüküm no: 156<br>Orijinal metin no: [22b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Osman Çelebi’nin evini Halil ve kız kardeşi Ümmühani’ye sattığı</b><br><br>Mübâya‘a<br><br>Mahmiye-i İstanbul’da Akseki mahallesinde mutavattın Osman Çelebi b. Veli nâm kimesne meclis-i şer‘-i hatîr-ı lâzımü’t-tevkīrde sâhibü’l-vesîka kendiden asîl ve li-ebeveyn kız karındaşı Ümmühani bt. Ali b. Ahmed nâm hatun tarafından ikrâr-ı âti’z-zikrde tasdîka vekîl olduğu ber-nehc-i şer‘î sâbit olan Halil nâm kimesne mahzarında bi’t-tav‘i’s-sâf ikrâr ve i‘tirâf edip zikri âtî akdin sudûruna değin yedimde mülk ve hakkım olup mahalle-i mezbûrede vâki‘ bir tarafı benim âhar mülküm ve bir tarafı Bevvâb-ı Sultânî Mustafa Çelebi mülkü ve bir tarafı Osman Bey menzili ve taraf-ı râbi‘i tarîk-i âm ile mahdûd fevkānî bir oda ve tahtında bir oda ve kenîf ve sokak kapısını muhtevî mülk menzilimi bi-cümleti’t-tevâbi‘ ve’l-levâhık ve kâffeti’l-hukūk ve’l-merâfık tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile merkūm Halil ile kız karındaşı müvekkile-i mezbûre Ümmühani Hatun’a ale’l-iştirâki’s-seviyy yüz doksan guruşa bey‘ ü teslîm ve temlîk eylediğimde onlar dahi vech-i muharrer üzere iştirâken iştirâ ve temellük ve kabz ve kabûl eylediklerinden sonra semen-i mebî‘-i mezbûr yüz doksan guruşu merkūm Halil ve kız karındaşı müvekkile-i mezbûre Ümmühani Hatun yedlerinden tamâmen ve kâmilen ahz u kabz eyledim ba‘de’l-yevm menzil-i mahdûd-ı mezkûrda benim kat‘an alâka ve medhalim kalmayıp merkūm Halil ile kız karındaşı müvekkile-i mezbûre Ümmühani Hatun’un ale’l-iştirâki’s-seviyy mülk-i müşterâları olmuşdur keyfe mâ yeşâ‘ûn ve yahtârân mutasarrıf olsunlar dedikde merkūm Halil dahi asâleten ve vekâleten tasdîk etmeğin mâ-vaka‘a bi’t-taleb ketb olundu.<br><br>Fî 19 min-Muharrem sene 1153.<br><br>Şuhûdü’l-hâl: el-Hâc Mehmed b. el-Hâc İsmail, Mehmed Çelebi b. Mustafa, Mehmed b. Ahmed, Osman b. Mehmed, Ali b. Hüseyin, Yusuf b. Receb, Mehmed Çelebi tahtacı, es-Seyyid Mustafa Ruhalı, Mehmed b. Eyüb</p>          <br><a title="Önceki sayfa" style="text-decoration:none" href="./ayrmetin.php?idno=6371"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=6373"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab172&bsm=bab172b188"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab172&bsm=bab172o660"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>