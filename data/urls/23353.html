﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 135<br>Hüküm no: 125<br>Orijinal metin no: [78-3]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Sefer v. Pîrli’nin beğenmezse geri vermek şartıyla satın aldığı iki kara sığır öküzünü satıcı Cihan’a iadesi</b><br><br>Mahmiye-i Hazret-i Ebâ Eyyûb el-Ensârî -aleyhi’r-rıdvân ve rahmetü’l-Bârî- kazâsına tâbi‘ Hasköy sükkânından Sefer v. Pîrli nâm Ermeni meclis-i şer‘-i hatîr-i lâzımü’t-teşrîfe Cihan v. Fedayi nâm Ermeni’yi ihzâr ve mahzarında takrîr-i da‘vâ edip târih-i kitâbdan üç gün mukaddem mezbûr Cihan’dan iki re’s kara sığır öküzünü iki bin sekiz yüz fıddî râyic fi’l-vakt akçeye üç güne değin muhayyer olmak üzre iştirâ eyledim, şimdi hıyârım sebebiyle eyyâm-ı hıyâr içre merkūm Cihan’a red etmek isterim, mezbûr Cihan muhâlefet eder suâl olunmasın taleb ederin dedikde, gıbbe’s-suâl merkūm Cihan cevâbında fi’l-hakīka iki bin sekiz yüz akçeye zikr olunan iki re’s kara sığır öküzünü bey‘ ettim lâkin bey‘imizde şart-ı hıyâr yok idi deyû şart-ı hıyârı inkâr etmeğin, müdde‘î-i mezbûrdan da‘vâsına mutâbık beyyine taleb olundukda ityân-ı beyyineden izhâr-ı acz edip zikr olunan iki re’s kara sığır öküzünü iki bin sekiz yüz akçeye bana şart-ı hıyâr ile bey‘ eylemediğin mersûm Cihan’a yemîn verilsin dedikde gıbbe’l-istihlâfi’ş-şer‘î merkūm Cihan yemînden nükūl etmeğin zikr olunan iki re’s kara sığır öküzün mezbûr Cihan’ın üzerine red birle hükm olunup mâ hüve’l-vâki‘ bi’t-taleb ketb olundu. Tahrîren fi’l-yevmi’s-sâdis min Cumâdelâhire li sene seb‘in ve erba‘în ve elf.<br><br><br>Şuhûdü’l-hâl: Mustafa Efendi b. Mehmed el-müsta‘id, Mehmed Efendi b. Mehmed, Mustafa Halîfe b. Receb, Ali b. ( ) el-muhzır </p>          <br><a title="Önceki sayfa" style="text-decoration:none" href="./ayrmetin.php?idno=23352"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23354"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b135"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o530"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>