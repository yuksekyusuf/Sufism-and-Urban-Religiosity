﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 272 Numaralı Sicil (H. 1171-1172/ M. 1758) <br>cilt: 74,&nbsp;sayfa: 273<br>Hüküm no: 318<br>Orijinal metin no: [61b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Efendi’nin Mehmed Ağa aleyhindeki alacak iddiasında haksız olduğu</b><br><br>Ma‘rûz,<br><br>Sâhib-i arzuhâl Sami Mustafa Efendi b. İsmail mahfil-i şer‘iyyâtda arzuhâlde ismi mezkûr Mehmed Ağa b. Ali muvâcehesinde bin yüz altmış dokuz senesi Şevvâli’nde mezbûr Mehmed Ağa Cağalzâde Vakfı’ndan icâreteyn ile mutasarrıf olduğu Acımusluk kurbünde vâki‘ bir bâb vakıf menzilini bin üç yüz guruş bedel mukābelesinde bâ-ma‘rifet-i mütevellî ber-mûceb-i temessük bana ferâğ ve tefvîz eyledikde ben dahi ba‘de’t-tefevvüz ve’l-kabûl bedel-i mezbûrun dokuz yüz altmış guruşunu kendüye def‘ ü teslîm ve üç yüz otuz beş guruşu deynimdir deyü karz unvânıyla yedine temessük verdiğimden sonra merkūm Mehmed Ağa bedel-i mezbûrun üç yüz yirmi beş guruşunu yine vakf-ı mezbûrdan icâreteyn ile tasarrufumda olup üç yüz yirmi beş [guruş] bedel mukābelesinde bâ-temessük-i mütevellî ma‘rifetiyle kendüye ferâğ eylediğim [62a] beynimizde ma‘lûm bir kıt‘a arsa-i hâliye yedlerinden bi’t-terâzî takās ve mahsûb ve istîfâ etmekle bedel-i mezbûr bin üç yüz guruşdan ancak on guruş kalmış iken mezbûr Mehmed Ağa bin yüz yetmiş senesi Recebi’nin yirminci günü temessük-i mezkûru ikrârına binâen bir kıt‘a i‘lâm mantûkunca üç yüz otuz beş guruş dahi benden ahzetmekle bu takdîrce kendüye üç yüz yirmi beş guruş ziyâde akçem geçmekle hâlâ istirdâd ederim deyü da‘vâ etdikde mezbûr Mehmed Ağa dahi cevâbında ber-vech-i muharrer menzil ve arsa ferâğ ve tefevvüzlerinde müdde‘î-i mezbûru tasdîk edip lâkin bedel-i mezbûrdan nakden ancak altı yüz kırk guruş ve arsa bedelinden üç yüz yirmi beş guruş ve temessük mantûkunca üç yüz otuz beş guruş ki cem‘an bin üç yüz guruş kabz eyledim deyü ziyâde müdde‘âsını inkârından mâ‘adâ mezbûr Mustafa Efendi i‘lâm-ı mezkûr mûcebince üç yüz otuz beş guruşu ba‘de’l-edâ ber-vech-i muharrer sana ziyâde akçem geçdi deyü nizâ‘a tasaddî eyledikde ben dahi otuz guruşunu red ve mutâlebeden fâriğ olup husûs-ı mezkûra ve sâire müte‘allika âmme-i da‘vâdan her birimiz âharı ibrâ ve iskāt edip hattâ mezbûr Mustafa Efendi târîh-i i‘lâm-ı mezkûrdan yirmi gün sonra Cağaloğlu Sarayı kurbünde Berber Derviş Ali’nin dükkânında senin zimmetinde ve kıbelinde kat‘â hakkım ve alacağım yokdur deyü huzûr-ı Müslimînde ikrâr ve işhâd dahi etmişdir deyü ba‘de’d-def‘ ve’l-inkâr mezbûr Mehmed Ağa def‘-i mezkûrunu lede’t-tezkiye şehâdetleri makbûle olan Ocak çavuşlarından Ebubekir Ağa b. Abdullah ve Çıkrıkçı Halil Beşe b. Mehmed şehâdetleriyle muvâcehesinde vech-i şer‘î üzere [isbât] etmeğin mûcebiyle müdde‘î-i mezbûr Mustafa Efendi husûs-ı mezkûr için mezbûr Mehmed Ağa’ya bî-vech mu‘ârazadan men‘ olunduğu huzûr-ı âlîlerine i‘lâm olundu.<br><br>Fî 11 Zilka‘de sene 1171.</p>          <br><a title="Önceki sayfa" style="text-decoration:none" href="./ayrmetin.php?idno=42423"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=42425"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm272&bsm=rsm272b273"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm272&bsm=rsm272o554"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>