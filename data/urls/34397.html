﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 156 Numaralı Sicil (H. 1246-1247 / M. 1831-1832)<br>cilt: 92,&nbsp;sayfa: 234<br>Hüküm no: 219<br>Orijinal metin no: [40b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bakkal Ruyi’nin kira bedelinden doğan borcunu ödediği</b><br><br>Bakkāl ibrâsı<br><br>Mahmiye-i İstanbul’da Samatya kurbünde Hüseyin Ağa mahallesi mütemekkinelerinden kendi nefsinden asıl ve anası Anaştaşya ve li-ebeveyn kız karındaşları Varvara ve Harisi Nasrâniyeler ve li-ebeveyn er karındaşı Pandeli zimmî taraflarından husûs-ı âti’l-beyânda vekîlleri olduğu eşhâs-ı mersûmâtı bilir Bakkāl Yuvan v. İstirati ve Kiryako v. Sava nâm zimmîler şehâdetleriyle sâbit olan Yani v. Kostandi nâm zimmî meclis-i şer‘-i hatîrde bakkāl tâifesinden bâ‘isü’s-sifr Ruyi v. Entimos nâm zimmî muvâcehesinde bi’l-asâle ve bi’l-vekâle ikrâr-ı tâm ve takrîr-i kelâm edip mahmiye-i mezbûre hısnı ebvâbından Samatyakapısı dâhilinde kâin Kurdağa dükkânı denmekle arîf bir bâb bakkāl dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmeden benim ve müvekkilelerim mersûmûnun yüz yirmi sehm i‘tibârıyla mâlikler olduğumuz yedi sehm hissemizde bundan akdem mersûm Ruyi zimmî müstecirimiz olmağla müddet-i ma‘lûmede hisse-i mezkûrenin [41a] kirâsından mersûm Ruyi zimmî zimmetinde terâküm eden iki bin guruşu mersûm Ruyi zimmî bana tamâmen def‘ ü teslîm ve ben dahi yedinden bi’l-asâle ve bi’l-vekâle ahz u kabz etmemle fî-mâ ba‘d husûs-ı mezkûra ve işbu târîh-i kitâba gelince gedik-i mezkûra dâir beynimizde cereyân eden ahz ü i‘tâya müte‘allika âmme-i da‘vâdan tarafeynden her birimiz âharın zimmetini kabûlü hâvî bi’l-asâle ve bi’l-vekâle ibrâ-i âmm-ı sahîh-i şer‘î ile ibrâ ve iskāt eyledik dedikde gıbbe[‘t-tasdîki’ş-şer‘î mâ vaka‘a bi’t-taleb ketb olundu]<br><br>Fî 7 S sene 1247<br><br>Şuhûdü’l-hâl: Pazarbaşı Süleyman Ağa, Bölükbaşı Abdi Çelebi.<br><br>Ustabaşı İsak, Ustabaşı Vasil, Yazıcı Yani, Kabzımâl Sava.</p>          <br><a title="Önceki sayfa" style="text-decoration:none" href="./ayrmetin.php?idno=34396"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34398"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist156&bsm=ist156b234"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist156&bsm=ist156o523"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>