﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 150 Numaralı Sicil (H. 1143-1144 / M. 1730-1732)<br>cilt: 65,&nbsp;sayfa: 231<br>Hüküm no: 209<br>Orijinal metin no: [45a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Kocasından boşanan Ümmügülsüm Hatun bt. Mustafa’nın küçük oğlu Mustafa için nafaka bağlandığı</b><br><br>Nakafa.<br><br>Mahmiye-i İstanbul’da Salihpaşa Mahallesi sâkinelerinden olup zâtı Ali Çelebi b. Mustafa ve İbrahim Çelebi b. Mustafa nâm kimesneler ta‘rîfleriyle mu‘arrefe olan bâ‘isetü hâzihi’l-vesîka Ümmügülsüm Hatun bt. Mustafa meclis-i şer‘-i hatîr-i lâzımü’t-tevkīrde zevc-i muhâla‘ı Yahya Çelebi b. Mehmed nâm kimesne muvâcehesinde takrîr-i kelâm bast-ı merâm edip mezbûr Yahya Çelebi’nin firâşından hâsıl ve benden mütevellid ve bi-hakkı’l-hıdâne hacr ve terbiyemde olan işbu sadrî sagīr oğlum Mustafa’nın mâlı olmayıp nafakaya ihtiyâcı olmağla oğlum sagīr-i mezbûrun nafakasi’çün kıbel-i şer‘den babası mezbûr Yahya Çelebi üzerine kadr-i ma‘rûf akçe farz ve takdîr olunmak murâdımdır dedikde gıbbe’t-tasdîkı’ş-şer‘î hâkim-i muvakki‘-ı sadr-ı kitâb -tûbâ-lehû ve hüsnü meâb- efendi hazretleri dahi sagīr-i mezbûr Mustafa’nın nafakasi’çün babası mezbûr Yahya üzerine bi’t-terâzî târih-i kitâbdan beher yevm dörder akçe farz ve takdîr edip meblağ-ı mefrûz-ı mezkûru sagīr-i mezbûrun nafakasına harc ve sarfa ve lede’l-iktizâ istidâneye ve inde’z-zafer babası mezbûr Yahya üzerine rücû‘a vâlidesi mezbûre Ümmügülsüm Hatun’a izin vermeğin mâ-vaka‘a bi’t-taleb ketb olundu.<br><br>Fî 3 Cemâziyelâhir sene [1]143.<br><br>Şuhûdü’l-hâl: Mehmed Çelebi b. Abdullah, diğer Mehmed Çelebi b. Abdullah, Salih Çelebi b. Süleyman, Ali Çelebi b. Mustafa, el-Hâc Şu‘ayb b. Mehmed, İbrahim b. Mustafa, Ahmed b. el-Hâc Hasan, Du‘âcı İbrahim b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=5132"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5134"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab150&bsm=bab150b231"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab150&bsm=bab150o720"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>