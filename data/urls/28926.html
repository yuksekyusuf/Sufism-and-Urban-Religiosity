﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 650<br>Hüküm no: 510<br>Orijinal metin no: [169b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bahçekapı’da Valide Sultan’a ait fırında has ekmek pişirilmesine mani olunmaması ve fazladan vergi taleb edilmemesi</b><br><br>Sûret-i hatt-ı hümâyûn<br><br>Emr-i şerîfim mûcebince amel oluna<br><br>Akzâ kuzâtü’l-Müslimîn evlâ vülâti’l-muvahhidîn ma‘denü’l-fazl ve’l-yakīn râfi‘ü i‘lâmi’ş-şerî‘ati ve’d-dîn vârisü ulûmü’l-enbiyâi ve’l-mürselîn el-muhtassu bi-mezîd-i inâyeti’l-meliki’l-mu‘în mevlânâ İstanbul kadısı -zîdet fezailehû- tevkī‘-i refî‘-i hümâyûn vâsıl olucak ma‘lûm ola ki, mahmiye-i İstanbul’da vâki‘ Bahçekapısı kurbünde merhûm ve mağfûrun-lehâ büyük vâlidem sultanın -tâbe serâhâ- müceddeden binâyı ihyâ eylediği câmi‘-i şerîf kurbünde binâ olunan fırında hâs ekmek işlenip ve mahmiye-i mezbûrede olan harcı fırınlarda işlenen harcı ekmeğin sülüsânı hâs ekmek işlemek kānûn-ı kadîm olup vech-i meşrûh üzere işlenegelmeğin müşârün-ileyhânın fırınında dahi işlenen ekmek sülüsân üzere hâs ekmek olup ale’l-istimrâr sülüs-i sülüsânı hesâbı üzere hâs ekmek işlenip ve ümmet-i Muhammed’e dahi enfa‘ olmağla müşârün-ileyhânın fırınına muhtesib ağaları ve kul oğlanları ve âhardan ferd resm ve aylık nâmıyla ve âhar tarîkle dahl ve tecâvüz olunmayıp kadıları tarafından dahi işlenmesine mâni‘ olunmamak üzere merhûm-ı mağfiret-senâ vâlid-i mâcidim Sultan Mehmed Han -tâbe serâhu- zamanında hatt-ı hümâyûn-ı sa‘âdet-makrûnlarıyla mu‘anven emr-i şerîf verilmeğin vech-i meşrûh üzere amel olunmak bâbında fermân-ı âlîşânım sâdır olmuşdur ( ) buyurdum ki, vusûl buldukda bu bâbda mukaddemâ ve hâlâ sâdır olan fermân-ı celîlü’l-kadrim mûcebince amel edip dahi müşârün-ileyhânın mücedded binâ olunan fırında sülüs-i sülüsân hesâbı üzere hâs ekmek işlenip min-ba‘d muhtesib ağaları ve kul oğlanları ve âhardan bir ferdi resm ve aylık namıyla ve bir tarîkle dahl ve tecâvüz etdirmeyip zikrolunan fırında minvâl-i meşrûh ale’l-istimrâr hâs ekmek işlenip İstanbul kadıları tarafından ve âhardan bir ferd işlenmesine mümâna‘at ve müdâhale eylemeyip mazmûn-ı emr-i şerîfimle âmil olasın, şöyle bilesin, alâmet-i şerîfe i‘timâd kılasın.<br><br>Tahrîren fî evâsıtı Şa‘bân li-sene seb‘a ve mie ve elf.<br><br>Be-makām-ı Kostantıniyye el-mahmiye.</p>          <br><a title="Önceki sayfa" style="text-decoration:none" href="./ayrmetin.php?idno=28925"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28927"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b650"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o746"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>