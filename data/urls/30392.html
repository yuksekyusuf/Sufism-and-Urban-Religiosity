﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 214<br>Hüküm no: 190<br>Orijinal metin no: [55b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Said Çelebi b. Mustafa’nın Ayasofya-i kebîr Camii yakınındaki çörekçi dükkânı gediğinin nısfını Çörekçiler Kethudaâsı Osman Çelebi b. Mahmud’a iki bin guruşa sattığı</b><br><br>Ayasofya’da çörekçi<br><br>es-Seyyid Mehmed Said Çelebi b. es-Seyyid el-Hâc Mustafa nâm kimesne tarafından husûs-ı âtiyyü’z-zikri ikrâra vekîl olduğu Kethudâ Mustafa Ağa b. Abdullah ve Yiğitbaşı es-Seyyid Mehmed Emin b. Ahmed şehâdetleriyle sâbit olan el-Hâc Ahmed Ağa b. Hüseyin nâm kimesne meclis-i şer‘-i hatîr-i lâzımü’t-tevkīrde çörekçiyân kethudâsı olup nısf âlâta mutasarrıf olan bâ‘isü’l-kitâb Osman Çelebi b. Mahmud mahzarında bi’l-vekâle ikrâr-ı tâm ve takrîr-i kelâm edip işbu akd-i âtiyyü’z-zikrin sudûruna değin müvekkilim mezbûr es-Seyyid Mehmed Said’in yedinde olup İstanbul’da Ayasofya-i kebîr Câmi‘-i şerîfi kurbünde vâki‘ Sakalar Çeşmesi üzerinde olan bir bâb çörekçi dükkânı derûnunda mevcûde beyne’l-hiref gedik ta‘bîr olunur üç yüz elli vakıyye bakır tâbe ve tebsi ve sâir âlât-ı lâzıme-i ma‘lûmenin nısf-ı şâyi‘ini tarafeynden îcâb ve kabûlü hâvî şûrût-ı müfside <<den>> ve muvâza‘adan ârî bey‘-i bâtt-ı sahîh-i şer‘î ve safka-i vâhide ile mezbûr Osman Çelebi’ye iki bin guruşa bey‘ ü temlîk ve teslîm eylediğinde, ol dahi ber-vech-i muharrer iştirâ ve temellük ve tesellüm ve kabz ü kabûl ettikden sonra semeni olan meblağ-ı mezkûr iki bin guruşu mezbûr Osman Çelebi yedinden bi’t-tamam ve’l-kemâl ahz ü kabz edip bey‘-i mezkûrun tağrîr ve gabnine ve gedik husûsuna müte‘allika âmme-i de‘âvî ve ve kâffe-i mutâlebâtdan mezbûr Osman Çelebi’nin zimmetini ibrâ-i âm ile ibrâ ve ıskāt eylediğinde, ol dahi ibrâ-i mezkûru kabûl edip ba‘de’l-yevm zikrolunan âlât-ı lâzıme-i ma‘lûmede müvekkilim mezbûr es-Seyyid Mehmed Said’in asla ve kat‘â alâka ve medhali kalmayup müşteri-i mezbûr Osman Çelebi’nin mülk-i müşterâsı ve hakk-ı sırfı olmuşdur, keyfe mâ yeşâ’ ve hasbe-mâ-yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’s-sânî ve’l-işrîn min-Recebi’l-ferd li-sene erba‘a ve tis‘în ve mie ve elf.<br><br>Şuhûdü’l-hâl: Uncular Kethudâsı Mustafa, Sayıcı Molla Osman, es-Seyyid el-Hâc Ahmed, Hâfız Molla Mustafa, Çörekçi Molla Ahmed, es-Seyyid el-Hâc Mehmed, Yazıcı Molla Süleyman, Yiğitbaşı Halil.</p>          <br><a title="Önceki sayfa" style="text-decoration:none" href="./ayrmetin.php?idno=30391"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30393"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b214"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o302"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>