﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 151 Numaralı Sicil (H. 1143-1144 / M. 1731)<br>cilt: 66,&nbsp;sayfa: 116<br>Hüküm no: 82<br>Orijinal metin no: [21b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Nakilbend mahallesinde vakıf evin mütevellî izniyle başkasına ferâğ edilmesi</b><br><br>Mahmiye-i İstanbul’da Küçük Ayasofya kurbünde Nakilbend mahallesinde sâkin iken bundan akdem vefât eden İbrahim b. Mehmed’in sulbî sagīr <<kız>> oğlu Mustafa ve sulbiye kızı Hanife nâm sagīrlerin vâlideleri ve tesviye-i emirlerine kıbel-i şer‘den mansûbe vasiyyeleri bâ‘isetü’l-vesîka Emetullah bt. Abdullah meclis-i şer‘-i şerîf-i enverde bi’l-vesâye takrîr-i kelâm edip zevcim müteveffâ-yı mezbûrun hayatında merhûm Kaba Sakal vakfından ile’l-vefât taht-ı <<taht-ı>> tasarrufunda olup mahalle-i mezbûrede vâki‘ bir tarafdan vakf-ı mezbûr odaları ve iki tarafdan Silâhşör Ömer Ağa tasarrufunda olan menzil ve bir tarafdan tarîk-ı âm ile mahdûd menzil müşrif harâb olup menzil-i mezkûrdan mâ‘adâ ism-i mâl ıtlâk olunur nesne intikāl etmeyip ta‘mîr ve termîme sagīrân-ı mezbûrânın kat‘a iktidârları olmayıp istidâne ile ta‘mîr olundukda hâsılı harcına vefâ etmemeğin menzil-i mezkûr ba‘de’l-müzâyede bedel-i misli ve ma‘rifet-i mütevellî ile âhara bi’l-vesâye ferâğ ve yed-i istirbâh ve istiğlâl olunmak sagīrân-ı mezbûrân haklarında her vechile enfa‘ ve evlâ olmağın hakīkat-i hâl mahalle-i mezbûre ahâlîsinden vukūfu olan işbu hâzırûn bi’l-meclis bî-garaz Müslimûndan istihbâr olunup haberleri tahrîr ve ber-vech-i muharrer kıbel-i şer‘den bana izin verilmek matlûbumdur dedikde fi’l-vâki‘ hâl bâlâd[a] tahrîr olunan minvâl üzere idiği mahalle-i mezbûre ahâlîsinden zeyl-i vesîkada muharrerü’l-esâmî bî-garaz Müslimîn ihbâr etmeleriyle hâkim-i muvakkı‘-ı sadr-ı kitâb tûbâ-leh ve hüsnü-meâb hazretleri dahi menzil-i mahdûd-ı mezkûru ber-vech-i muharrer ba‘de’l-müzâyede bedel-i misli ve ma‘rifet-i mütevellî ile âhara ferâğ ve tefvîze mezbûre Emetullah Hatun’a kıbel-i şer‘den izin birle mâ-vaka‘a bi’t-taleb ketb olundu.<br><br>Fi’l-yevmi’r-râbi‘ ve’l-işrîn min-Şevvali’l-mükerrem li-sene selâse ve erba‘în ve mie ve elf.<br><br>Şuhûdü’l-hâl: Fazlullah Çelebi b. İsmail, Mustafa Çelebi b. Hasan Berber, Hüseyin Çelebi b. Abdullah, Mehmed Çelebi b. Mustafa.</p>          <br><a title="Önceki sayfa" style="text-decoration:none" href="./ayrmetin.php?idno=5835"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=5837"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab151&bsm=bab151b116"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab151&bsm=bab151o451"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>