﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 94 Numaralı Sicil (H. 1222-1223 / M. 1807-1809)<br>cilt: 85,&nbsp;sayfa: 485<br>Hüküm no: 471<br>Orijinal metin no: [68b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Abdala v. Hazar’ın Boğçacı Agop’ta olan bin sekiz yüz on kuruş alacağını, alacağına kefil olmadıklarını ikrar ettiği alacaklısının oğullarından isteyemeyeceği</b><br><br>1.810 guruş men‘<br><br>Ma‘rûz<br><br>Arzuhâl eden Musullu Abdala v. Hazar nâm zimmî meclis-i şer‘-i münîrde derûn-ı arzuhâlde isimleri mastûr Aci Dador ve karındaşları Markaryos ve Sinan evlâd-ı Agop nâm zimmîler muvâcehelerinde târih-i i‘lâmdan iki sene mukaddem mersûmûnun babaları Boğçacı Agop v. Azer nâm zimmî malımdan ve yedimden iştirâ ve kabz eylediği Musul bezleri ve Bağdâd ve Acem şalları semenlerinden cem‘an zimmetinde bâ-temessük bin sekiz yüz on guruş alacak hakkım olup dokuz aydan beri firâr ve hâlâ Kayseriye’de mütemekkin olduğu bana ihbâr olunup ve meblağ-ı merkūma eğerçi oğulları mesfûrûn kefâletleri olmayıp mücerred medyûnum gāib-i mesfûrun oğulları olduğuna binâen meblağ-ı mezbûru mallarından bana zâmin olsunlar deyü takrîr-i meşrûhu üzere oğulları zimmîyyûn-ı mersûmûnun deyn-i mezkûra kefâletleri olmadığını mukırr u mu‘terif iken tasaddî eylediği da‘vâsı şer‘an mesmû‘a olmayıp zimmîyyân-ı mesfûrûna suâl dahi teveccüh etmemekle müdde‘î-i mesfûr da‘vâ-yı mezkûresiyle zimmîyyûn-ı mersûmûna bî-vech mu‘ârazadan men‘ olunduğu İstanbul Mahkemesi’nden huzûr.<br><br>Fî 13 Receb sene [1]223.</p>          <br><a title="Önceki sayfa" style="text-decoration:none" href="./ayrmetin.php?idno=31878"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31880"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist094&bsm=ist094b485"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist094&bsm=ist094o604"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>