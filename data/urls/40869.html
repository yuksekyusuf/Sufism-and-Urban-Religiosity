﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 560<br>Hüküm no: 590<br>Orijinal metin no: [87a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Şeyh Mehmed b. Abdülmelik’in Şaban b. Mehmed’de altmış guruş alacağı olduğu</b><br><br>Ordu-yı hümâyûnda vâki‘ olmuşdur.<br><br>Mahmiye-i İstanbul’da Fenâyî Dede mahallesinde sâkin Şeyh Mehmed b. Abdülmelik nâm kimesne mahfil-i kazâda Şa‘ban b. Mehmed mahzarında üzerine takrîr-i da‘vâ edip mezbûr Şa‘ban zimmetinde cihet-i karz-ı şer‘îden doksan kıt‘a riyâlî guruş hakkım olup meblağ-ı mezbûrun on riyâlî guruşunu yedinden kabz edip ve yirmi riyâlî guruşunu Kasab Hüseyin b. Ali’den bana havâle-i sahîha-i şer‘iyye ile havâle edip zimmetinde altmış riyâlî guruş hakkım bâkī kalmışdır hatta mezbûr Şa‘ban târih-i kitâb şehrinin yirminci gününde mahmiye-i mezbûrede hilâfeten müvellâ olan umdetü’l-müderrisîni’l-kirâm Mevlânâ Abdulbâki huzûrunda bu vech üzere ikrâr etmekle mevlânâ-yı mezbûr ba‘de’t-tescîl yedime hüccet-i şer‘iyye vermişdir suâl olunup meblağ-ı bâkī-i mezbûr alıverilmesi matlûbumdur deyu mezbûr Şa‘ban’ın vech-i meşrûh üzere ikrârını mutazammın mevlânâ-yı mezbûrun imzâ ve hatemini müştemile hüccet-i şer‘iyye ibrâz edip mezbûr Şa‘ban muvâcehesinde kırâat ve istintâk olundukda cevâbında fi’l-hakīka mevlânâ-yı mezbûr huzûrunda meblağ-ı mezbûru vech-i meşrûh üzere ikrâr edip hüccet-i mesfûreyi alıvermişdim lâkin ikrâr-ı meşrûhumda kâzibim deyicek fi’l-vâki‘ mezbûr Şa‘ban ikrâr-ı mesfûrunda kâzib olmayıp ve kendi mezbûr Şa‘ban üzerine eylediği da‘vâsında mubtil olmadığına mezbûr Şeyh Mehmed’e yemîn teklîf olundukda ol dahi alâ vefki’l-mes’ûl yemîn billâhi’l-aliyyi’l-a‘lâ etmeğin mûcebince mâ-vaka‘a bi’t-taleb ketb olundu.<br><br>Fi’l-yevmi’s-sâmin ve’l-ışrîn min-Zilhicceti’ş-şerîfe li-sene seb‘a ve sittîn ve elf.<br><br>Şühûdü’l-hâl: Mustafa b. Osman, Ali Bey b. Şa‘ban, Ali b. Muharrem, Mehmed Çelebi b. ( ), Ramazan b. Ali ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40868"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40870"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b560"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o826"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>