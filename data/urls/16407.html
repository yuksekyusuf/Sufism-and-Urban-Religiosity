﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 163 Numaralı Sicil (H. 1147-1149 / M. 1734-1736)<br>cilt: 67,&nbsp;sayfa: 75<br>Hüküm no: 36<br>Orijinal metin no: [13a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hatice Hatun bt. Receb’in varislerinden oğlu Mehmed’in, mirastan payına düşen ½ ev hissesini Şahin Çelebi b. Abdullah’a sattığı</b><br><br>Medîne-i hazret-i Ebî Eyüb el-Ensârî -aleyhi rahmetü Rabbihi’l-Bârî-de Câmi‘-i kebîr mahallesinde sâkine iken bundan akdem vefât eden Hadîce Hatun bt. Receb’in verâseti sadrî kebîr oğulları Mehmed ve Ömer’e münhasıra ve tashîh-i mes’eleleri iki sehimden i‘tibâr olunup sihâm-ı mezbûreden bir sehmi mezbûr Mehmed ve bir sehmi mezbûr Ömer’e isâbeti tahakkukundan sonra mezbûr Mehmed meclis-i şer‘-i şerîf-i enverde işbu râfi‘u’l-kitâb Şahin Çelebi b. Abdullah mahzarında ikrâr ve takrîr-i kelâm edüp <<mahalle-i mezbûrede vâki‘ bir tarafdan>> vâlide-i müteveffât-ı mezbûrenin ile’l-vefât yedinde mülkü ve hakkı idüği müsbet olup mahalle-i mezbûrede vâki‘ bir tarafdan Mustafa Çelebi menzili ve bir tarafdan müşteri-i mezbûrun âhar menzili ve bir tarafdan Osman Ağa menzili ve bir tarafdan tarîk-ı âm ile mahdûd fevkānî bir bâb oda ve tahtında bir odayı muhtevî menzilden tashîh-i mezbûr üzere bana isâbet eden bir sehim hissemi bi-cümleti’t-tevâbi‘ ve’l-levâhık ve kâffetü’l-hukūk ve’l-merâfık tarafeynden îcâb ve kabûlü hâvî ve şurût-ı müfsideden ârî bey‘-ı bâtt-ı sahîh-i şer‘î ile mezbûr Şahin Çelebi’ye yüz otuz guruşa bey‘ ve temlîk ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ve kabûl eyledikden sonra semeni olan meblağ-ı mezbûr yüz otuz guruşu mezbûr Şahin Çelebi yedinden bi’t-tamam ve’l-kemâl ahz u kabz edüp ba‘de’l-yevm nısf-ı menzil-i mahdûd-ı mezkûr mezbûr Şahin Çelebi’nin mülk-i müşterâsı ve hakk-ı sırfı olmuşdur; keyfe mâ yeşâ ve hasbemâ yehtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâmis-aşer min-Recebi’l-mürecceb sene 1147.<br><br>Şuhûdü’l-hâl: Hammâmî el-Hâc Mehmed b. Ebûbekir, Osman Çelebi b. Ömer, Mustafa Çelebi b. Mehmed, Mehmed Çelebi b. Mustafa, Ali Çelebi b. Mehmed, Halil Ağa b. es-Seyyid Ali, Ahmed Ağa b. es-Seyyid Ali, Ahmed Ağa b. Süleyman, Abdürrezzak b. Ali Efendi, Ömer Beşe b. Mehmed.</p>          <br><a title="Önceki sayfa" style="text-decoration:none" href="./ayrmetin.php?idno=16406"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16408"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp163&bsm=eyp163b075"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp163&bsm=eyp163o391"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>