﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 159<br>Hüküm no: 134<br>Orijinal metin no: [28a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Saliha bt. Veli’nin boşandığı kocası Mehmed Çelebi’de olan mehir ve sâir alacaklarını tahsil etmesi</b><br><br>Mahmiye-i İstanbul hısnı ebvâbından Ayakapısı hâricinde Seferikoz mahallesi sâkinelerinden Saliha bt. Veli nâm hatun meclis-i şer‘-i şerîfde zevc-i dâhilün-bihâsı bâ‘isü hâze’l-kitâb Mehmed Çelebi b. Mustafa nâm kimesne tarafından husûs-ı âti’l-beyâna vekîl olup Mustafa b. Abdullah ve Osman b. Mustafa nâm kimesneler şehâdetleri ile şer‘an vekâleti sâbite olan Hüseyin Çelebi b. Hasan nâm kimesne mahzarında ikrâr ve takrîr-i kelâm edip zevcim müvekkil-i mezbûr Mehmed Çelebi beni talâk-ı selâse ile tatlîk etmeğin zimmetinde mütekarrir ve ma‘kūdün-aleyh olan bin dört yüz akçe mehr-i müeccelim ile nafaka-i iddet-i ma‘lûmem ve me’ûnet-i süknâm için ta‘yîn olunan üç yüz akçe ki cem‘an bin yedi yüz akçeyi vekîl-i mezbûr Hüseyin Çelebi yedinden tamâmen ahz u kabz edip zevciyete müte‘allıka âmme-i de‘âvî ve mutâlebâtdan [28b] ben müvekkil-i mezbûru ibrâ-i âmm-ı kâtı‘u’n-nizâ‘ ile ibrâ ve iskāt eyleyip vekîl-i mezbûr dahi vekâleti hasebiyle beni ibrâ-i âmm-ı kâtı‘u’n-nizâ‘ ile ibrâ eyledi dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî-selhi Cumâdelâhire li-sene ihdâ ve semânîn ve elf.<br><br>Ahmed Ağa b. Abdullah, Şükrullah b. Mustafa, Mustafa b. el-Hâc Ahmed, İbrahim Çelebi b. Ahmed.</p>          <br><a title="Önceki sayfa" style="text-decoration:none" href="./ayrmetin.php?idno=2451"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2453"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b159"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o596"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>