﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüb Mahkemesi (Havass-ı Refia) 3 Numaralı Sicil (H. 993 - 995 / M. 1585 - 1587)<br>cilt: 22,&nbsp;sayfa: 124<br>Hüküm no: 163<br>Orijinal metin no: [19a-4]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Fâtıma Hâtun bt. Mehmed ile Hasan Çavuş b. Mehmed’in mülk menzillerini İbrahim Efendi b. Abdülmennân’a sattıkları ve yedi kıt‘a mezraanın tasarruf hakkını devrettikleri</b><br><br>Husûs-ı âti’z-zikri ikrâra Fâtıma Hâtun bt. Mehmed kıbelinden Mehmed Bey b. Abdullah el-Cündî ve Ahmed Bey b. [Abd]ullah şehâdetleri ile vekâleti sâbite olan mezbûrenin karındaşı kıdvetü’l-emâsil ve’l-akrân Hasan Çavuş b. Mehmed kendi cânibinden asâleten ve müvekkile-i merkūme kıbelinden vekâleten mahfil-i kazâ ve mahall-i irtizâda bey‘-i âti’z-zikri tasdîke -umdetü’l-emâcid ve’l-ekârim zübdetü’l-e‘âzım ve’l-efâhim- İbrahim Efendi b. Abdülmennân kıbelinden Mustafa Bey b. Abdullah ve Mehmed Bey b. Abdullah şehâdetleri ile vekâlet-i sâbite olan bâ‘is-i tahrîr-i kitâb Mehmed Bey b. Abdullah nâm solak mahzarında ikrâr-ı sahîh-i şer‘î ve i‘tirâf-ı sarîh-i mer‘î edip makarr-ı saltanat-ı hâkānî ve makām-ı hilâfet-i sultânî olan mahmiye-i Kostantıniyye havâss-ı tevâbi‘inden Cuhûdbergos nâm karyede vâki‘ bir cânibi mîrî çayıra ve üç cânibi tarîk-i âma müntehî olup bir beyt-i süflîyi ve bir harmanı müştemil olup mülk-i mevrûsumuz olan menzili müvekkil-i müşârün-ileyhe beş bin nakd-i râyic fi’l-vakt akçeye bey‘-i bâtt-ı sahîh-i şer‘î ile bey‘ edip kabz-ı semen ve teslîm-i mebî‘ eyledim ve karye-i mezbûre kurbunda taht-ı tasarrufumda olan inde’l-cîrân ma‘lûmetü’l-hudûd yedi kıt‘a mezra‘amın hakk-ı tasarrufunu sâhib-i arz ma‘rifetiyle müvekkil-i merkūma tefvîz edip mukābelesinde mûmâ-ileyh İbrahim Çelebi Bey yedinden yirmi bin râyic fi’l-vakt akçe alıp kabz eyledim dedikde mukırr-ı merkūmu akvâl-i meşrûhasında vekîl-i müşârün-ileyh vicâhen ve şifâhen tasdîk eyledikde mâ vaka‘a vukū‘u üzre gıbbe’t-taleb kayd olundu.<br><br><br>Şuhûdü’l-hâl: Fahrü’l-akrân Hasan Ağa, kıdvetü’l-emâsil Ahmed Çavuş, Hacı Hasan Bey b. Abdullah, Mehmed Bey b. Abdullah el-Cündî, Mustafa b. İlyas, Hasan [b.] Mahmud, Hasan Halîfe b. Abdülkerim, Bâli b. Hüseyin [ve] gayr </p>          <br><a title="Önceki sayfa" style="text-decoration:none" href="./ayrmetin.php?idno=12601"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=12603"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp003&bsm=eyp003b124"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp003&bsm=eyp003o240"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>