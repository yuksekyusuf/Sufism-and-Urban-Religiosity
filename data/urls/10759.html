﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 229<br>Hüküm no: 216<br>Orijinal metin no: [31b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Aydın Kethuda mahallesinden Ayşe bt. Süleyman’ın kendisini boşayan İbrahim Çavuş’tan mehrini alarak zimmetini ibra etmesi</b><br><br>Tatlîk<br><br>Mahmiye-i İslâmbol’da Aydın Kethudâ mahallesinde sâkine ve zâtı zeyl-i vesîkada muharrerü’l-esâmî Müslimîn ta‘rîfleriyle mu‘arrefe olan Âişe bt. Süleyman nâm hatun meclis-i şer‘-i hatîr-i lâzımü’t-tevkīrde zevc-i mutallıkı olup hâlâ Sipâh Ocağı kethudâsı bâ‘isü hâze’l-kitâb İbrahim Çavuş Ağa b. Abdullah tarafından vech-i âtî üzere vekîl olduğu es-Seyyid el-Hâc Mustafa b. Ali ve es-Seyyid el-Hâc Osman b. es-Seyyid Ahmed nâm kimesneler şehâdetleriyle şer‘an sâbit olan es-Seyyid Hasan Çavuş Ağa b. Mustafa mahzarında müvekkil-i mezbûr İbrahim Çavuş Ağa zevc-i dâhilim olduğu hâlde târih-i kitâbdan beş ay mukaddem beni bâyinen tatlîk etmekle zimmetinde ma‘kūdun-aleyh olan yedi bin akçe mehr-i müeccel hakkımı zevc-i mutallıkım müvekkil-i mezbûr İbrahim Çavuş Ağa işbu vekîl-i mezbûr es-Seyyid Hasan Çavuş Ağa yediyle meclis-i şer‘de bana def‘ ü teslîm eyledikde ben dahi ber-vech-i muharrer yedinden tamamen ahz ü kabz edip hukūk-ı zevciyete ve sâire müte‘allika âmme-i de‘âvî ve kâffe-i mutâlebâtdan ben zevc-i mutallıkım müvekkil-i mezbûr İbrahim Çavuş Ağa’nın zimmetini ibrâ-i âmm-ı kātı‘u’n-nizâ‘la ibrâ ve ıskāt eylediğimde ol dahi kezâlik hukūk-ı zevciyete ve sâire müte‘allika âmme-i de‘âvîden benim zimmetimi ibrâ ve ıskāt edip herbirimiz ber-minvâl-i muharrer âharın ibrâsını kabûl eyledik dedikde gıbbe’t-tasdîki’ş-şer‘î.<br><br>Fî 16 min-S sene 1197<br><br>Şühûdü’l-hâl: Es-Seyyid el-Hâc Mustafa b. Ali, es-Seyyid el-Hâc Osman b. es-Seyyid Ahmed, Osman Ağa b. Ömer, Hacı Hasan b. Osman, Molla Mehmed b. Ahmed, Mustafa b. Mustafa, Salih b. Halil, Molla Ali b. Halil.</p>          <br><a title="Önceki sayfa" style="text-decoration:none" href="./ayrmetin.php?idno=10758"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10760"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b229"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o664"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>