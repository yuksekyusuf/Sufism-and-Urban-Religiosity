﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Davud Paşa Mahkemesi 1 Numaralı Sicil (H. 1196-1197 / M. 1782-1783)<br>cilt: 79,&nbsp;sayfa: 477<br>Hüküm no: 542<br>Orijinal metin no: [78b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Uzun Yusuf mahallesinden Mustafa Ağa yanmış ev arsasının bir kısmını Osman Ağa’ya satıp parasını da aldığı borca karşılık yine Osman Ağa’ya verdiği</b><br><br>Mukaddem ifrâz olunan arsadan yine bir mikdâr mahâllini ba‘de’l-ifrâz mübâya‘a ve semenini deyne takas<br><br>Mahmiye-i İslâmbol’da Uzun Yusuf mahallesinde sâkin Mustafa Ağa b. Musa meclis-i şer‘-i hatîrde işbu bâ‘isü’l-kitâb Osman Ağa b. Veliyüddin mahzarında ikrâr ve takrîr-i kelâm edip akd-i âti’z-zikrin sudûruna değin bâ-hüccet-i şer‘iye şirâen yedimde mülk ve hakkım olup mahmiye-i mezbûrede Koruk Mahmud mahallesinde vâki‘ bir tarafdan Memiş Efendi bağçesi ve bir tarafdan es-Seyyid Ali arsası ve bir tarafdan benim dâhiliye ta‘bîr olunur mukāta‘alı arsam ve bir tarafdan tarîk-i âm ile mahdûd terbî‘an yedi yüz elli altı zirâ‘ bir bâb muhterik mülk menzil arsasının üç yüz elli dört buçuk zirâ‘ mahâllini ifrâz ve alâmât-ı fâsıla vaz‘ıyla ba‘de’l-imtiyâz tarafeynden îcâb ve kabûlü hâvî bey‘-i bâtt-ı sahîh-i şer‘î ile mezbûr Osman Ağa’ya beş yüz seksen bir guruşa bey‘ ve temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûr beş yüz seksen bir guruşu bundan akdem mezbûr Osman Ağa yedinden müstedân ve makbûz cihet-i karzdan beş yüz seksen bir guruş deynime takas ve mahsûb eylediğimde ol dahi mukāssa ve kabûl etmeğin ol-vechile deyn-i mezkûr beş yüz seksen bir guruşdan zimmetim berî ve zikr olunan üç yüz elli dört buçuk zirâ‘ arsa mezbûr Osman Ağa’nın mülk-i müşterâsı ve hakk-ı sarfı olup benim kat‘a alâka[m] kalmamışdır dedikde gıbbe’t-tasdîki’ş-şer‘î.<br><br>Fî 27 min-C sene 1197<br><br>Eş-şâhidûnü’s-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=11084"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11086"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=dpm001&bsm=dpm001b477"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=dpm001&bsm=dpm001o617"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>