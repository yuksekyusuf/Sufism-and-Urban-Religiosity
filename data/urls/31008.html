﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 78 Numaralı Sicil (H. 1216-1217 / M. 1801-1803)<br>cilt: 82,&nbsp;sayfa: 237<br>Hüküm no: 254<br>Orijinal metin no: [34b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Seyyid Ahmed b. Hasan’ın, vefât eden Duhani Mustafa b. Hüseyin’e olan borcunu vârislerine ödemesi gerektiği</b><br><br>931 guruş hüküm<br><br>Ma‘rûz<br><br>İstanbul’da Tahmîs kurbünde Kanbur hânında sâkin iken bundan akdem fevt olan Duhânî Mustafa b. Hüseyin’in verâseti sulbî kebîr oğulları Hasan ve Salih ile kebîr kızları Zeyneb ve Emine’ye ba‘de’l-inhisâr mezbûr Salih kendi nefsinden asâleten ve kız karındaşları Hasan ve Zeyneb ve Emine taraflarında ber-vech-i âtî vekâleti bâ-i‘lâm sâbit olmağla vekâleten meclis-i şer‘-i münîrde es-Seyyid Ahmed b. Hasan muvâcehesinde mezbûr es-Seyyid Ahmed babam ve mûrisimiz müteveffâ-i mezbûr Mustafa’nın hayatında yedinden ve malından iştirâ ve kabz eylediği vezn ve kıyyesi ma‘lûm duhân semeninden bâkī bin üç yüz on bir guruş on para alacağı olup meblağ-ı mezkûru kable’l-ahz ve’l-istîfâ babam merkūm Mustafa fevt ve meblağ-ı bâkī-i mezkûr benimle müvekkillerim mezbûrûna mevrûs olmağla taleb ederim deyü bundan akdem mezbûr es-Seyyid Ahmed’den da‘vâ ve müdde‘âmı şuhûd-ı udûlle ba‘de’l-isbât mûcebince meblağ-ı bâkī-i mezkûr bin üç yüz on bir guruş on parayı bana edâ ve teslîme mezbûr es-Seyyid Ahmed’e tenbîh ve yedime işbu bir kıt‘a i‘lâm-ı şer‘î i‘tâ olunmuşdu el-hâletü hâzihi meblağ-ı mezkûrun dört yüz guruşunu ancak kabza vekîlim olan işbu hâzır bi’l-meclis Taşçı es-Seyyid Ahmed yediyle bana edâ etmekle bâkīsi olan dokuz yüz on bir guruş on parayı mezbûreden taleb ederim deyü takrîrine mutâbık bir kıt‘a i‘lâm-ı şer‘î ibrâzıyla da‘vâ ettikde ol dahi cevâbında mazmûn-ı i‘lâm-ı mezkûru ikrâr edip lâkin müdde‘î-i mezbûr meblağ-ı mezkûru benden ahz ve kabza ve sulh ve ibrâya tarafından tevkîl eylediği mezbûr Taşçı es-Seyyid Ahmed meblağ-ı mahkûmun bih-i mezkûrdan hâlâ Mahmudpaşa mahkemesi nâibi müderrisîn-i kirâmdan Veliyüddin Efendi’nin işbu bir kıt‘a i‘lâmı nâtık olduğu üzere kabzını mu‘terif olduğu dört yüz guruşa benimle bi’l-vekâle sulh olup ziyâdesine müte‘allika da‘vâdan benim zimmetimi ibrâ ve iskāt etmişdi deyü eylediği def‘ini asîl ve vekîl-i mezbûr Salih inkâr edip ve dâfi‘-i mezbûr def‘-i mezkûruna şâhid olmak üzere getirdiği es-Seyyid Ali Beşe b. Mustafa ve Mehmed Beşe b. Hüseyin nâm kimesneler istintak olunduklarında işbu mezbûr Salih merkūm es-Seyyid Ahmed’i ancak kabza tevkîl edip sulh ve ibrâya tevkîl eylediği ma‘lûmümuz değildir deyip ve dâfi‘-i mezbûr def‘-i mezkûrunun aslı olmadığını ikrâr u i‘tirâf etmekle mûcebince meblağ-ı bâkī-i mezkûr dokuz yüz on bir guruş on parayı müdde‘î-i asîl ve vekîl-i mezbûra edâ ve teslîme mezbûr es-Seyyid Ahmed’e tenbîh olunduğu İslâmbol Mahkemesi’nden huzûr-ı âlîlerine i‘lâm olundu.<br><br>Fî-5 min-Zilhicce sene 1216</p>          <br><a title="Önceki sayfa" style="text-decoration:none" href="./ayrmetin.php?idno=31007"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=31009"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist078&bsm=ist078b237"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist078&bsm=ist078o628"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>