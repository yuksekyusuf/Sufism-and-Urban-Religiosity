﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 479<br>Hüküm no: 568<br>Orijinal metin no: [87b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Naile bt. Hüseyin’in vefat eden eşinden ve oğlundan intikal eden menzil hissesini diğer vâris Seyyid Hacı Ahmed Said’e satması</b><br><br>Arsa mübâya‘ası, 50 guruş<br><br>Mahmiye-i İstanbul’da Ayasofya kurbünde Üskübî mahallesi ahâlisinden olup Hacc-ı şerîfde fevt olan es-Seyyid el-Hâc Feyzullah b. es-Seyyid Mustafa’nın verâseti zevce-i menkûha-i metrûkesi Nâile bt. Hüseyin b. Mehmed nâm Hatun ile sulbî kebîr oğulları es-Seyyid el-Hâc Ahmed Said Efendi ve es-Seyyid Mustafa Nuri Efendi’ye münhasıra ba‘dehû kable’l-kısmet merkūm es-Seyyid Mustafa Nuri Efendi dahi fevt olup verâseti vâlidesi mezbûre ile karındaşı merkūme münhasıra ve tashîh-i meselesi kırk sekiz sehmden olup sihâm-ı mezbûreden on üç sehmi mezbûre Nâile Hatun’a ve otuz beş sehmi merkūm es-Seyyid el-Hâc Ahmed Said Efendi’ye isâbeti tahakkukundan sonra mezbûre Nâile Hatun tarafından husûs-ı âti’l-beyânda ikrâra vekîl olduğu zâtını ârifân Yusuf Ağa b. Abdullah ve es-Seyyid el-Hâc Mustafa Efendi b. el-Hâc Abdullah şehâdetleriyle sâbit olan Ahmed Efendi b. Mehmed Emin meclis-i şer‘-i şerîf-i enverde işbu bâ‘isü’l-vesîka merkūm es-Seyyid el-Hâc Ahmed Said Efendi mahzarında bi’l-vekâle ikrâr-ı tam ve takrîr-i kelâm edip müvekkilem mezbûre Nâile Hatun zikr olunan Üskübî mahallesinde vâki‘ bir tarafdan Nazif Ağa arsası ve bir tarafdan müşteri-yi merkūm arsası ve bir tarafdan Numan Bey arsası ve bir tarafdan tarîk-i âm ile mahdûd ve bi-hesâbı terbî‘î altı yüz seksen sekiz zirâ‘ arsa-i hâliye müteveffâ-yı evvel-i merkūmun hayatında üç kıt‘a hüccet-i şer‘iye mantûkunca ile’l-vefât yedinde mülkü olup ba‘de vefâtihimâ müvekkile-i mezbûre Nâile Hatun ile oğlu merkūm es-Seyyid el-Hâc Ahmed Said Efendi’ye mevrûs olmağla ben arsa-i mahdûd-ı mezkûrda ber-münâsaha-i merkūm mâlike olduğum on üç sehm hissemi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ile merkūm es-Seyyid el-Hâc Ahmed Said Efendi’ye elli guruşa bey‘ ü temlik ve teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl eyledikdensonra semeni olan meblağ-ı mezbûr elli guruşu müşteri-yi merkūm bana def‘ ü teslîm, ben dahi yedinden bi’l-vekâle tamamen ahz ü kabz eyledim. Fîmâ-ba‘d arsa-i mahdûd-ı mezkûrun mecmû‘u merkūm es-Seyyid el-Hâc Ahmed Said Efendi’nin irsen ve şirâen mülk-i müşterâsı ve hakk-ı sırfı olup benim kat‘a alâka ve medhalim kalmamağla mebî‘-i mezkûrun tağrîr ve gabnine müte‘allika da‘vâdan her birimiz âharın zimmetini ibrâ ve iskāt ve her birimiz ber-vech-i muharrer âharın ibrâsını kabûl eyledik dedi dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 24 L sene [1]242.<br><br>Şühûdü’l-hâl: Muhzır Ali Çelebi, Muhzır Emin Çelebi.</p>          <br><a title="Önceki sayfa" style="text-decoration:none" href="./ayrmetin.php?idno=38947"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38949"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b479"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o484"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>