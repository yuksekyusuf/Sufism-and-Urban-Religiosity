﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Mahkemesi 673 Numaralı Sicil (H. 1300-1301 / M. 1883-1884)<br>cilt: 100,&nbsp;sayfa: 66<br>Hüküm no: 29<br>Orijinal metin no: [15-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Odacı Hamdi Efendi’nin vefatıyla küçük çocukları Mesud ve Ayşe’ye intikal eden ev ve bahçe hisselerinin satışına izin verilmesi</b><br><br>Salih, izin: 1 kıt‘a<br><br>Numara: 209, 120 guruş<br><br>Mahmiye-i İstanbul’da Samatya kurbünde Bâyezid-i Cedîd mahallesinde sâkin iken bundan akdem vefât eden Odacı Hamdi Efendi’nin sulbî sagīr oğlu Mesud ve sulbiye sagīre kızı Âişe’nin vâlideleri ve tesviye-i emirlerine bâ-hüccet-i şer‘iye vasîyy-i mansûbeleri olup hâlâ Gelibolu’da sâkine Ümmügülsüm İfakat Hanım bt. Mehmed tarafından husûs-ı âtîde bâ-hüccet-i şer‘iye vekîli işbu bâ‘isü’l-kitâb Emti‘a-i Ecnebiye Rüsûmât hademesinden Âgâh Efendi b. Abdullah m. bi’l-vekâle takrîr-i kelâm ve ta‘bîr ani’l-merâm edüp Şah Sultan Câmi‘-i şerîfinde Fatıma Hatun rûhu içün vaz‘ olunan eczâ-i şerîfe vakfına şehriye altmış akçe ve süvârî başhalîfesi Bakizâde el-Hâc İsmail Efendi Vakfı’na şehriye otuz akçe icâre-i müeccelelü vakfeyn-i mezkûreyn musakkafâtından zikr olunan Samatya caddesinde vâki‘ doksan iki numara ile murakkam ma‘lûmü’l-hudûd ve’l-müştemilât bir bâb menzil ve bağçenin nısf hisse-i şâyi‘ası sagīrân-ı mezbûrânın iki kıt‘a sened-i hâkānî ile bi’l-icâreteyn taht-ı tasarruflarında olup lâkin menzil-i mezkûr ânen fe-ânen müşrif-i harâb olarak hâsılı harcına vefâ etmeyip bekāsı sagīrân-ı mezbûrân haklarında muzır ve gayr-ı müfîd olduğundan mâ‘adâ sagīrân-ı mezbûrânın nafaka ve kisveye dahi eşedd-i ihtiyâçları olmağla sagīrân-ı mezbûrânın nısf hisse-i şâyi‘a-i mezkûreleri bedel-i misliyle bâ-re’y-i mütevellî âhara ferâğ ve bedeli ahz ü kabz birle i‘mâl ve istirbâh olunup hâsıl olan nemâsıyla infâk ve iksâ olunmak sagīrân-ı mezbûrân haklarında her vechile enfa‘ ve evlâ olduğuna binâen işbu yedimde olup hâlâ kassâm-ı askerî fazîletlü Mehmed Emin Efendi ile Üçüncü Dâire-i Belediye ser-mühendisliği taraflarından i‘tâ olunan memhûr bir kıt‘a tahmîn-i bedel pusulası mantûkunca sagīrân-ı mezbûrânın nısf hisse-i şâyi‘a-i mezkûreleri bundan akdem lede’l-müzâyede ve ba‘de’l-keşf el-yevm bedel-i misli idiği bi’l-ihbâr zâhir olan lira-yı Osmânî yüz guruş hesâbıyla sekiz bin guruş mukābelesinde bâ-re’y-i mütevellî âhara ferâğa izin taleb şüd.<br><br>Fî 8 Za sene [1]300<br><br>Şühûdü’l-hâl: Mehmed Ağa b. Mustafa, Kısmet muhzırlarından Şevki Ağa b. Ahmed ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=11946"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11948"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk673&bsm=evk673b066"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk673&bsm=evk673o362"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>