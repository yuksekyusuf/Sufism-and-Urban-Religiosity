﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 20 Numaralı Sicil (H. 1099-1100 / M. 1688-1689)<br>cilt: 56,&nbsp;sayfa: 68<br>Hüküm no: 24<br>Orijinal metin no: [6b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mısırlı Yanaki v. Mihaliki’nin varisleri olan karısı Zafire bt. Anton ile mühtedi oğlu Mehmed’in, Dimitraki v. Palalo’nun varislerinden alacak iddiası</b><br><br>Mahrûse-i Galata’da Sultan Bayezid mahallesinde sâkin iken bundan akdem hâlik olan Mısırlı Yanaki v. Mihaliki’nin hasren vârisleri olan zevcesi Zafire bt. Anton nâm nasrâniye ile helâkinden sonra şeref-i İslâm ile müşerref olan oğlu Mehmed nâm mühtedî Dîvân-ı Hümâyûn’da ma‘kūd meclis-i şer‘-i şerîf-i âlîde bundan akdem hâlik olan Dimitraki v. Palalo nâm zimmînin li-ebeveyn karındaşı ve hasren vârisi olmağla terekesine vâzı‘ü’l-yed olan bâ‘is-i hâze’s-sifr Yorgi nâm zimmî mahzarında her biri üzerine da‘vâ ve takrîr-i kelâm edip târih-i kitâbdan yirmi dört sene mukaddem mûrisim merkūm Yanaki hâlik-i mezbûr Dimitraki ile terzilik san‘atında şerîkler olmağla sene-i mezbûrede mâl-ı şirket-i mezbûreden mezbûr Dimitraki zimmetinde altı yüz guruş hakkı olup kable’l-ahz mûrisim hâlik olmağla ben diyâr-ı âharda iken vâlidem merkūm Zafire meblağ-ı mezbûru merkūm Dimitraki’den taleb eyledikde oğlun geldikde edâ ederim deyü hayâtında on bir sene mukaddem ikrâr dahi etdiğinden sonra kable’l-edâ hâlik olmağın hâlâ terekesine vâzı‘ü’l-yed olan merkūm Yorgi’den suâl olunup meblağ-ı mezbûrun alıverilmesi matlûbumdur dediklerinde gıbbe’s-suâl ve’l-inkâr müdde‘iyân-ı mezbûrândan sıdk-ı makāllerine beyyine taleb olundukda müdde‘âlarını isbât için getirdikleri beyyine şâhid-i zûr olduğu Dîvân-ı Hümâyûn’da zâhir olmağla cerh olunup şâhid-i âdilesi olmadığından mâ‘adâ yirmi dört sene murûr edip şâ’ibe-i şirret fehm olunmağla min ba‘d mezbûrân Mehmed ve Zafire ber-vech-i muharrer bî-vech mu‘ârazadan men‘ olunup mâ-vaka‘a bi’t-taleb ketb olundu.<br><br>Fi’l-yevmi’l-hâmis min-Zilhicceti’ş-şerîfe li-sene tis‘a ve tis‘în ve elf.<br><br>Şuhûdü’l-hâl: İbrahim Ağa Kethudâ-yı ( ) Efendi, el-Hâc Süleyman Çukadâr, Ahmed Ağa Hazînedâr, Mehmed Efendi b. Himmet.</p>          <br><a title="Önceki sayfa" style="text-decoration:none" href="./ayrmetin.php?idno=28048"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28050"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist020&bsm=ist020b068"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist020&bsm=ist020o393"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>