﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 603<br>Hüküm no: 462<br>Orijinal metin no: [154a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yahudi iken ihtidâ eden Hasan b. Abdullah, ortağı Aslan v. Bali’den ayrıldıktan sonra alacağı olduğunu iddia etmişse de aralarında alacak-verecek kalmadığı</b><br><br>Mahrûse-i Galata’da Sultan Bâyezid mahallesinde sâkin Yahûdî olup küfrî hâlinde Bencas v. Hayes ismi ile müsemmâ olup hâlâ şeref-i İslâm ile müşerref olan Hasan b. Abdullah nâm mühtedî Dîvân-ı kāimmakām-ı hazret-i sadrazamîde ma‘kūd meclis-i şer‘-i şerîf-i âlîde tâife-i yahud’un Selanik cemâ‘atinden işbu râfi‘u’l-vesîka Aslan v. Bali nâm Yahûdî muvâcehesinde üzerine da‘vâ ve takrîr-i kelâm edip bundan akdem mezbûr Aslan ile çukacılık san‘atında şerîkler olmağla beynimizde fesh-i akd-i şirket edip hesâb gördüğümüzde benim asl-ı mâlımdan mezbûr Aslan zimmetinde üç bin guruş hakkım zuhûr etmekle meblağ-ı mezbûrun iki bin üç yüz guruşunu yedinden ahz u kabz edip yedi yüz guruş hakkım bâkī kalmışdır, suâl olunup meblağ-ı mezbûr yedi yüz guruşu bana edâya mezbûr Aslan’a tenbîh olunmak matlûbumdur dedikde gıbbe’s-suâl mezbûr Aslan cevâbında bin yüz üç senesi Cumâdelâhiresi’nin dokuzuncu günü ba‘de fesh-i akdi’ş-şirket beynimizde hesâb gördüğümüzde her birimiz asl-ı mâl ve fâideden [154b] hisse-i şer‘iyesini tamamen ahz u kabz edip târih-i mezbûra gelince beynimizde cereyân eden ahz ü i‘tâ ve mu‘âmelât-ı şettâya müte‘allika âmme-i da‘vâdan her birimiz âharın zimmetini ibrâ-i âmm-ı kātı‘u’n-nizâ‘la ibrâ ve ıskāt edip hatta târih-i mezbûrda medîne-i Edirne’de nâibü’ş-şer‘ olan Mehmed Efendi b. Abdülaziz huzûrunda ber-vech-i muharrer asl-ı mâl ve fâideden her birimiz hissesini ahz ü kabz edip târih-i mezbûra gelince beynimizde cereyân eden ahz ü i‘tâ ve mu‘âmelât-ı şettâya müte‘allika âmme-i da‘vâdan her birimiz âharın zimmetini ibrâ-i âmm-ı kātı‘u’n-nizâ‘la ibrâ ve ıskāt eylediğimizi ikrâr ve i‘tirâf etmekle işbu hüccet-i şer‘iye dahi tahrîr olunmuş idi deyü da‘vâyı def‘ ve mûmâ-ileyh Mehmed Efendi’nin imzâsıyla mumzât ve hatmiyle mahtûme ve târih-i mezkûr ile müverraha ve mazmûnu min-külli’l-vücûh takrîr-i meşrûhuna muvâfık bir kıt‘a hüccet-i şer‘iye ibrâz etmeğin gıbbe’l-istintâk müdde‘î-i mezbûr Hasan cevâbında mazmûnu hüccet-i mezbûreyi bi’t-tav‘i’s-sâf ikrâr ve i‘tirâf etmeğin alâ mûceb-i i‘tirâfihî müdde‘î-i mezbûr Hasan bî-vech mu‘ârazadan men‘ olunup mâ vak‘a bi’t-taleb ketb olundu.<br><br>Fî 7 min-Saferü’l-hayr sene [1]108.<br><br>Şuhûdü’l-hâl: Mehmed Ağa ser-çavuşân, Tezkire-i evvel Yusuf Efendi, Tezkire-i sânî Hâfız Mehmed Efendi, Mehmed Ağa ser-muhzırân, el-Hâc Mehmed Çavuş, İbrahim Çavuş, Mustafa Efendi nâib-i recül, el-Hâc Ali Beşe Çukadâr.</p>          <br><a title="Önceki sayfa" style="text-decoration:none" href="./ayrmetin.php?idno=28877"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28879"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b603"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o762"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>