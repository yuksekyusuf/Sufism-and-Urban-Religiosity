﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 580 Numaralı Sicil (H. 1221-1222 / M. 1806-1808)<br>cilt: 84,&nbsp;sayfa: 265<br>Hüküm no: 379<br>Orijinal metin no: [36b-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Reis Kölyo v. Mina’nın tüccardan Mustafa Ağa ile ortağı Abdülvehhab Hoca aleyhine açtığı alacak davasında iddiasını ispat edemediği</b><br><br>Sefîne reislerinden arzuhâl eden Kölyo v. Mina v. Yani zimmînin li-ebeveyn karındaşı ve tarafından husûs-ı âtîde vekîl olduğu hâssa hasekilerinden Ali Ağa b. Ahmed ve Ceyb Ali Çelebi b. Veliyüddin nâm kimesneler şehâdetleriyle mahzar-ı câhid-i âtîde ber-nehc-i şer‘î sâbit olan Nikola zimmî Galata’da mahfil-i kazâda tüccârdan Mustafa Ağa b. Süleyman ve şerîki Abdülvehhab Hoca b. Ali nâm kimesneler muvâcehelerinde müvekkilim mersûm Kölyo zimmî bundan akdem Bahr-ı siyah sevâhilinde Kalas İskelesi’nden Âsitâne’ye nakl için beher takımını yirmi bir guruş ücret-i nakliye ile doksan takım i‘tibâr olunur mezbûrânın ber-vech-i iştirâk mâlik oldukları bir kıt‘a salı müvekkilim reis-i mersûma teslîm ol dahi ba‘de’t-tesellüm râkib olduğu sefînesi verâsına merbûtan Âsitâne-i aliyye’ye nakl üzere iken Atîk Fener karyesi pîşgâhında muhâlif rüzgâr ile zikrolunan sal karaya düşüp bir mikdârı zâyi‘ ve telef oldukda mevcûd olanları şerîkân-ı mezbûrân mahâll-i merkūmda ahz ve Boğaz piyâdeleriyle Âsitâne’ye nakletmeleriyle ücret-i mezkûresi olan cem‘an bin sekiz yüz doksan guruşdan mahâll-i mezkûra gelince isâbet [eden] mikdâr ile sâl-ı mezkûra merbûtan telef ve zâyi‘ olan demir ve halatların kıymeti olan bin beş yüz guruşu şerîkân-ı mezbûrândan taleb ederim deyü bi’l-vekâle da‘vâ eyledikde onlar dahi cevâblarında zikrolunan salı ol mikdâr ücret ile müvekkil-i merkūma teslîm edip mahâll-i mezkûrda karaya düşdüğünü ikrâr mâ‘adâ demir ve halat müdde‘âsını inkârlarından başka târih-i i‘lâmdan bir ay mukaddem işbu bir kıt‘a temessük nâtık olduğu üzere kasaba-i Kasımpaşa’da sâkin olduğumuz oda derûnunda müvekkil-i mesfûr Kölyo zimmî bin sekiz yüz doksan guruş ücret mütâlebesinde bizimle yedi yüz elli guruş bedel-i makbûza sulh olup mâ‘adâ bin yüz kırk guruşa ve bi’l-cümle husûs-ı mezkûra müte‘allika âmme-i da‘vâdan bizim zimmetlerimizi ibrâ ve iskāt edip biz dahi ber-vech-i muharrer ibrâsını kabûl etmişidik deyü ba‘de’d-def‘ ve’l-inkâr dâfi‘ân-ı şerîkân-ı mezbûrân ber-vech-i meşrûh def‘-i mezkûrunu mahallinde lede’t-tezkiye adl ve makbûlü’ş-şehâde idükleri ihbâr olunan Hâfız Mehmed Emin Efendi b. Mehmed ve Tersâne-i âmire çavuşlarından Mehmed Ârif Çavuş b. Mehmed nâm kimesneler şehâdetleriyle müdde‘î-i vekîl-i mersûm muvâcehesinde ber-nehc-i şer‘î isbât etmeğin mûcebince müdde‘î-i vekîl-i mersûm Nikola zimmî da‘vâ-yı mezkûresiyle şerîkân-ı mezbûrâna bî-vech-i şer‘î mu‘ârazadan men‘ olunduğu bi’l-iltimâs huzûr-ı âlîlerine i‘lâm olundu.<br><br>Fî 24 Receb sene 1221.</p>          <br><a title="Önceki sayfa" style="text-decoration:none" href="./ayrmetin.php?idno=22574"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=22576"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt580&bsm=glt580b265"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt580&bsm=glt580o468"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>