﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 405<br>Hüküm no: 408<br>Orijinal metin no: [97a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mustafa Bey’in Mehmed Bey’in zimmetini ibra etmesi</b><br><br>Erzurum sancağında kurâ-i Erzincan nâhiyesinde vâki‘ Paparastik nâm karye ve gayrıdan sekiz bin dört yüz akçe tımârın üç bin akçe hissesine mutasarrıf olan Mustafa Bey b. Abdullah mahmiye-i İstanbul’da meclis-i şer‘de tımâr-ı mezbûrun beş bin dört yüz akçe hissesine mutasarrıf olan işbu râfi‘ü’l-vesîka Mehmed Bey b. İsmail mahzarında ikrâr-ı tam ve takrîr-i kelâm edip zikr olunan sekiz bin dört yüz akçe tımâr bundan akdem babam mezbûr Abdullah’ın üzerinde olup ba‘de-vefâtihî mahlûlünden bâ-berat-ı sultânî mezbûr Mehmed Bey’e tevcîh olundukda ben gelip Dîvân-ı hümâyûn’a arzuhâl eylediğimde tımâr-ı mezbûrun bâ-fermân-ı âlî üç bin akçesi ifrâz ve kānûn üzere babam mahlûlünden bana tevcîh olundukdan sonra mezbûr Mehmed Bey dahi tımâr-ı mezbûrdan üzerinde bâkī kalan beş bin dört yüz akçe hissesini rızâ ve ihtiyârıyla bana kasr-ı yed ve ferâğ edip ben dahi mezbûr Mehmed Bey’e iki def‘a berat ihrâcına ve sâir masârıf-ı ma‘lûmeye harc u sarf eylediği yüz elli guruşu mâlımdan def‘ ü teslîm ol dahi yedimden ahz u kabz ve istihlâk etmişdi. El-hâletü hâzihi ber-vech-i muharrer medfû‘um olan meblağ-ı mezbûr yüz elli guruşa müte‘allıka âmme-i da‘vâ ve kâffe-i mutâlebâtdan mezbûr Mehmed Bey’in zimmetini ibrâ ve iskāt eyledim dedikde, gıbbe’t-tasdîki’ş-şer‘î mâ vaka‘a bi’t-taleb ketb olundu.<br><br>Fi’l-yevmi’s-sâdis min-Cemâziyelâhire li-sene sitte aşere ve mi’e ve elf.<br><br>Şuhûdü’l-hâl: Divriği Beyi oğlu Yusuf Bey, Muradbeyzâde Ömer Efendi, Bâli Çavuşzâde Ömer Efendi, Çiftçizâde Molla Mehmed, Şeyh Kasımzâde İsmail.</p>          <br><a title="Önceki sayfa" style="text-decoration:none" href="./ayrmetin.php?idno=41937"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41939"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b405"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o596"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>