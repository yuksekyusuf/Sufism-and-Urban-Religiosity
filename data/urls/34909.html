﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 172 Numaralı Sicil (H. 1257-1258 / M. 1841-1842)<br>cilt: 96,&nbsp;sayfa: 301<br>Hüküm no: 256<br>Orijinal metin no: [96-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Üsküdar’daki İhsaniye mahallesinde denize akan sel sularının değiştirilen mecrasının eski haline döndürülmesi</b><br><br>Üsküdar’da İhsâniye mahallesinden sel suyu mecrâsı küşâdına tenbîh<br><br>Ma‘rûz<br><br>Mübârek ve mes‘ûd rikâb-ı kamer-tâb-ı merâhim-nisâb-ı şâhâneye takdîm-i arzuhâl eden mu‘arrefetü’z-zât Şerife Hatice Hatun bt. es-Seyyid Hüseyin bi’l-ma‘iyye rü’yete memûr evkāf müfettişi İstanbul pâye-i celîlesiyle mübâhî izzetlü fazîletlü es-Seyyid Mehmed Emin Âsaf Beyefendi hâzır olduğu hâlde Çarşamba günü huzûr-ı hazret-i Fetvâ-penâhî’de ma‘kūd meclis-i şer‘-i münîrde derûn-ı arzuhâlde mezkûretü’l-ism Âişe Hatun bt. Salih b. Abdullah ve sadriye kebîre kızı Zeliha Hatun bt. el-Hâc İbrahim b. Abdülmennan’dan mezbûre Zeliha Hatun’un zevci ve taraflarından husûs-ı âti’l-beyânda vekîl-i sâbitü’l-vekâleleri Osman Ağa b. Süleyman muvâcehesinde cennet-mekân merhûm ve mağfiret-nişân Sultan Osman Han -aleyhi rahmeti’l-Mennân hazretlerinin vakf-ı şerîfleri müsakkafâtından medîne-i Üsküdar’da İhsâniye mahallesinde kâin bir bâb nâ-tamam vakıf menzil benim bâ-temessük-i mütevellî bi’l-icâreteyn müstakılleten taht-ı tasarrufumda ve ittisâlinde kâin ma‘lûmü’l-mikdâr bahçeyi müştemil bir bâb vakıf menzil dahi vekîl-i mezbûr Osman Ağa’nın müvekkileleri kayınvâlidesi ve zevcesi mezbûretân Âişe Hatun ve Zeliha Hatun’un kezâlik bi’l-icâreteyn münâsafeten taht-ı tasarruflarında olup lâkin bârân vukû‘ında mahalle-i mezkûre ve Selîmiye mahallesi ve Sıraservilik nâm mahâlden tecemmü‘ ve Harem İskelesi’ne mürûr eden tarîk ile müvekkiletân-ı mezbûrenin mutasarrıfe oldukları mârrü’l-beyân menzilin bahçesi duvarı ittisâlinde olan mahâll-i mu‘ayyenden deryâya cereyân eden sel suyunun mecrâsı olan mahâll-i mu‘ayyen-i mezkûru müvekkiletân-ı mezbûretân bi-gayrı hakkın tahvîl ile zikr olunan sel suyunu bahçe-i mezkûr duvarından beş zirâ‘ münfasıl mutasarrıfe olduğum menzil-i mezkûrun bahçesi olan mahâlden deryâya icrâ murâd etmeleriyle suâl olunup minvâl-i muharrer üzere icrâdan men‘ olunmak murâdımdır deyü vakf-ı şerîf-i mezkûrun kāimmakām-ı mütevellîsi ecille-i ricâl-i Devlet-i aliyyeden hâlâ Evkāf Nâzırı atûfetlü semâhatlü Numan Mahir Beyefendi tarafından mürsel vekîlleri hâzır olduğu hâlde da‘vâ ettikde vekîl-i mezbûr Osman Ağa dahi istintâk olundukda cevâbında mârrü’l-beyân tecemmü‘ eden sel suyu Harem İskelesi’ne mürûr eden tarîk ile mine’l-kadîm müvekkilelerim mezbûretânın mutasarrıfe oldukları menzil-i mezkûr bahçesi duvarından beş zirâ‘ münfasıl müdde‘iye-i mezbûrenin mutasarrıfe olduğu menzil-i mezkûr bahçesi olan mahâlden deryâya cereyân edegelir iken müdde‘iye-i mezbûre Şerife Hatice Hatun zikr olunan sel suyunun mecrâ-yı kadîmini bi-gayrı vechin sedd ü bend ve mârrü’z-zikr sel suyunu müvekkilelerim mezbûretânın mutasarrıfe oldukları menzil-i mezkûr bahçesi duvarı ittisâlinde olan mahâll-i mezkûrdan deryâya icrâ edip bundan mukaddem vukū‘ bulan kesret-i bârânda mahâll-i mezkûreden tecemmü‘ edip gelen sel duvar-ı mezkûr esâsını naks ve duvar-ı mezkûrun on üç zirâ‘ mahâllini külliyen hedm ve ol-vechile zarar-bîni olduğundan yedimde olup sene-i sâbıkā Şa‘bâni’l-mu‘azzamının yirmi yedinci günü târihiyle müverrah ve müfettiş-i mûmâ-ileyhin hâtemini hâvî bir kıt‘a i‘lâm-ı şer‘î nâtık olduğu üzere müfettiş-i mûmâ-ileyh tarafından mezûnen bi’l-hükm irsâl olunan Kâtib es-Seyyid Mehmed Şakir Efendi Ebniye-i Hâssa müdîri Efendi hulefâsından el-Hâc Ali ve Ahmed Şevki halîfeler ile bahçe-i mezkûra varıp kāimmakām-ı mütevellî vekîli câbî-i vakf el-Hâc Osman Efendi b. Hüseyin hâzır olduğu hâlde huzûr-ı Müslimînde akd eylediği meclis-i şer‘-i âlîde ben kayınvâlidem ve zevcem mezbûretân Âişe ve Zeliha hatunlar taraflarından ba‘de-isbâti’l-vekâle müdde‘iye-i mezbûre [Şerife Hatice] hatun ile lede’t-terâfu‘ inkârına mukārin bi’l-vekâle da‘vâ-yı mezkûremi udûl-i Müslimînden mahalle İmâmı Hüseyin Efendi b. Ali ve muhtârları Ali Efendi b. el-Hâc İbrahim ve Mehmed Şakir Efendi b. Ali ve ahâlisinden dergâh-ı âlî kapıcıbaşılarından Abdullah Ağa b. Abdurrahman ve hâcegân-ı Dîvân-ı hümâyûndan el-Hâc Mehmed Efendi b. Ahmed ve Mehmed Beyefendi b. Abdullah ve Lütfullah Efendi b. Abdullah ve Mehmed Râşid Ağa b. el-Hâc Hasan ve Ahmed Ağa b. Mustafa ve İsmail Ağa b. Hasan ve el-Hâc Mehmed Said Efendi b. Abdullah ve Şalcı Mehmed Ağa b. Abdurrahman nâm kimesnelerin ta‘yîn ve işâret ederek bi’l-muvâcehe vech-i şer‘î üzere eyledikleri şehâdetleriyle isbât edip mûcebince mezbûre Hatice Hatun ber-vech-i muharrer sedd ü bend eylediği mahâll-i mezkûru küşâd ve zarar-bînini def‘ etmek üzere mezbûre Şerife Hatice Hatun’a tenbîh ve kıbel-i şer‘den yedime i‘lâm-ı mezkûr i‘tâ olunmuş iken mahâll-i mezkûru küşâd ve zarar-bînliği def‘ etmemekle ber-mûceb-i i‘lâm-ı mezkûr mahâll-i mezkûru küşâd ve zarar-bînini def‘ etmek üzere mezbûre şerîfe Hatice Hatun’a tenbîh olunmak bi’l-vekâle matlûbumdur deyü mazmûnu takrîr-i meşrûhuna mutâbık bir kıt‘a i‘lâm-ı şer‘î ibrâzıyla eylediği da‘vâsını ve mazmûn-ı i‘lâm-ı mezkûru müdde‘iye-i mezbûre Şerife Hatice Hatun inkâr etmekle müdde‘î-i vekîl-i mezbûr Osman Ağa mazmûn-ı i‘lâm-ı mezkûru mahalle-i mezkûre ahâlisinden el-Hâc Mehmed Ağa b. Abdullah ve Mehmed Ağa b. Ömer nâm şâhideyn-i mu‘addileyn şehâdetleriyle huzûr-ı cenâb-ı Fetvâ-penâhî’de müdde‘iye-i mezbûre Şerife Hatice Hatun muvâcehesinde vech-i vecîh-i şer‘î üzere isbât ettikde müdde‘iye-i mezbûre mazmûn-ı i‘lâm-ı mezkûru ikrâr ü i‘tirâf dahi etmeğin mûcebiyle mezbûre Şerife Hatice Hatun minvâl-i muharrer üzere sedd ü bend eylediği mecrâ-yı kadîm-i mezkûru küşâd ve zarar-ı mezkûru ref‘ etmek üzere mezbûre Şerife Hatice Hatun’a kemâ-fi’s-sâbık tenbîh olunduğu İstanbul Mahkemesi’nden huzûr-ı [âlîlerine i‘lâm olundu]<br><br>Fî 2 Ra sene 1258</p>          <br><a title="Önceki sayfa" style="text-decoration:none" href="./ayrmetin.php?idno=34908"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=34910"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist172&bsm=ist172b301"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist172&bsm=ist172o603"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>