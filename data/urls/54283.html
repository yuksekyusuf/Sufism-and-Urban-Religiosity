﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 759<br>Hüküm no: 1258<br>Orijinal metin no: [103b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hadice bt. Ahmed’in mehir bedelinden alacağı olduğu</b><br><br>Ma‘rûz<br><br>Mahmiye-i İslâmbol hısnı ebvâbından Azebkapısı kurbünde sâkine mu‘arrefetü’z-zât Hadice bt. Ahmed nâm hatun medîne-i Üsküdar’da mahfil-i Bâb’da meclis-i şer‘-i hatîrde zevc-i sâbıkı Halil b. Hüseyin mahzarında ben mezbûr Halil’in elli guruş mehr-i müeccel tesmiyesiyle zevce-i medhûlün-bihâsı iken târih-i i‘lâmdan altı ay mukaddem beni tatlîk etmekle mehr-i mezkûrum olan elli guruşu mezbûr Halil’den taleb ederim deyü da‘vâ ol dahi cevâbında müdde‘iye-i mezbûre mukaddemâ zevcesi olup ber-vech-i muharrer tatlîkini ve mehr-i mezkûr elli guruşun ancak otuz guruşunu ikrâr ziyâde mehrini inkârından mâ‘adâ mukırr u mu‘terif olduğu otuz guruş mehrini dahi müdde‘iye-i mezbûre Hadice Hatun yedine def‘ ü teslîm eylediğim sekiz guruş kıymetli iki döşek ve yirmi iki guruş kıymetli sekiz keyl dakīk-i hâssaya mahsûb ve takas eylediğimde ol dahi mukāssa ve kabûl edip ol-vechile zimmetim berî olmuşdu deyü def‘ eylediğinde müdde‘iye-i mezbûre Hadice Hatun cevâbında zikr olunan döşekleri ahz eylediğini ikrâr lâkin döşeklerin kıymeti yevm-i kabzda iki guruşdur deyü ziyâde kıymeti ile sekiz keyl dakīk ahzını inkâr etmeğin dâfi‘-i mezbûr Halil ber-vech-i muharrer def‘ini beyândan izhâr-ı acz edip zikr olunan döşekleri sekiz guruş kıymetle ve dakīk-i mezkûru dahi kıymet-i mezkûresiyle ahz ve ol-vechile istifâ-yı hak etmediğine bi’t-taleb mezbûre Hadice Hatun tahlîf olundukdan sonra müdde‘iye-i mezbûre Hadice Hatun ziyâde mehrini beyâna ba‘de’l-havâle mûcibiyle mehr-i meblağ-ı merkūm yirmi sekiz guruşu müdde‘iye-i mezbûreye edâ ve teslîme mezbûr Halil’e tenbîh olunduğu bi’l-iltimâs huzûr-ı âlîlerine i‘lâm olundu.<br><br>Fî 20 min-L sene 1206.</p>          <br><a title="Önceki sayfa" style="text-decoration:none" href="./ayrmetin.php?idno=54282"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54284"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b759"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o995"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>