﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 32 Numaralı Sicil (H. 1015 - 1016 / M. 1606 - 1607)<br>cilt: 36,&nbsp;sayfa: 126<br>Hüküm no: 132<br>Orijinal metin no: [32b-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>İbrahim Efendi b. Mustafa’nın mîrâsçılarının kendilerine intikal eden evdeki mîrâs paylarını Veli Kapudân’a satmaları</b><br><br>Mahmiye-i Galata dâhilinde Sultan Bayezid Han aleyhi’r-rahmetü ve’l-gufrân mahallesi sâkinlerinden olup cezîre-i Kıbrıs’da defterdâr iken bundan akdem vefât eden merhûm İbrahim Efendi b. Mustafa’nın sulbiye sagīre kızı Sâliha’nın cânib-i şer‘-i kavîmden mansûb vasîsi olup ve vâlidesi olan Aynî Hâtun bt. Abdullah ve merhûm-ı mezbûrun sulbiye kebîre kızı Râbia ve sulbî kebîr oğlu İsmail Bey ve merhûm-ı mezbûrun zevce-i metrûkesi ve vârisesi Fâtıma bt. Veli Kapudân meclis-i şer‘-i şerîfde müşârün-ileyh Veli Kapudân mahzarında bi’t-tav‘i’s-sâf ikrâr ve i‘tirâf edip merhûm-ı mezbûrun muhallefâtından mahalle-i merkūmede vâki‘ olup bir beyt-i süflîyi ve beyt-i ulvîyi ve bir kenîfi müştemil olup bir tarafı mezbûr İsmail Bey mülküne ve bir tarafı merkūme Râbia mülküne ve bir tarafı Haydar hadîkasına ve taraf-ı ahırı tarîk-i âmma müntehî olup fevt oldukda irs-i şer‘le bi tarîki’l-inhisâr verese-i mesfûreye intikāl edip beynlerinde otuz iki sehim olan menzil bey‘ olunmak için sûk-ı sultânîde mirâren ve kirâren mezâd ve müzâyede olup sekiz bin akçede müşârün-ileyh Veli Kapudân’ın üzerinde karâr edip bir akçe ziyâde ile tâlib ve râgıb olmamağın otuz iki sehim olan menzil-i mezbûrdan sagīre-i mezbûreye intikāl eden yedi sehim hisse-i şer‘iyyesini merkūme nafakası için ve merkūme Râbia’ya intikāl eden yedi sehim hisse-i şer‘iyyesini ve merkūm İsmail Bey’e intikāl eden dört sehim hisse-i şer‘iyyesini ve zevce-i merkūmeye intikāl eden dört sehim hisse-i şer‘iyyesini vesâyeten ve asâleten müşârün-ileyh Veli Kapudân’a meblağ-ı mezbûr sekiz bin fıddî Osmânî râyic fi’l-vakt akçeye bey‘-i bâtt-ı sahîh-i şer‘î ile bey‘ edip kabz-ı semen ve teslîm-i mebî‘ eyledik ba‘de’l-yevm menzil-i merkūm cemî‘ tevâbi‘iyle müşârün-ileyh Veli Kapudân’ın mülk-i mahzıdır keyfe mâ yeşâ’ tasarruf eylesin dedikde mesfûre Aynî Hâtun’un vesâyeten ve merkūm İsmail Bey’in ve merkūmetân Râbia ve Fâtıma’nın asâleten vech-i meşrûh üzre sudûr eden ikrârlarını müşârün-ileyh Veli Kapudân vicâhen ve şifâhen tasdîk ve tahkīk eyledikde mâ vaka‘a gıbbe’t-taleb ketb olundu. Tahrîren fî evâili Muharremi’l-harâm sene sitte aşere ve elf.<br><br><br>Şuhûdü’l-hâl: Hasan Bey b. Abdullah el-bevvâbü’s-sultânî, Ali Bey b. Yusuf er-Reis es-sultânî, Mustafa Çelebi b. Ali, Ahmed Halîfe b. Muharrem el-İmâm, Mehmed b. Yusuf el-Muhzır, Mustafa b. Mehmed el-Muhzır</p>          <br><a title="Önceki sayfa" style="text-decoration:none" href="./ayrmetin.php?idno=19696"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=19698"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt032&bsm=glt032b126"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt032&bsm=glt032o249"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>