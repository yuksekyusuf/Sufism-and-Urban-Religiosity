﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 55<br>Hüküm no: 5<br>Orijinal metin no: [1b-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Yorgi v. Danil ile zevcesi Katerina bt. Mimar Vasil’in müşterek menzillerini Yakomi ve Praşkova’ya sattıkları</b><br><br>Mahrûse-i Galata’da Bereketzâde mahallesinde sâkine Yorgi v. Danil nâm zimmî kendi tarafından asâleten ve zevcesi Katerina bt. Mimar Vasil v. Yani nâm zimmiye tarafından bey‘-i âti’l-beyânı ikrâra vekîli olduğu merkūmenin şahsını ma‘rifet-i şer‘iyye ile ârifân Dimitri v. Mosko ve Nikola v. Dimitri şehâdetleriyle şer‘an sâbit olmağla vekâleten mahfel-i şer‘-i hatîr-i lâzimü’t-tevkīrde kezâlik kendi tarafından asîl ve zevcesi Praşkova bt. Botino v. Yani tarafından ikrâr-ı câi’z-zikri tasdîka vekîl-i sâbitü’l-vekâlesi olan işbu hâmilü’r-rakīm Yakomi v. Todori nâm zimmî muvâcehesinde ve bi’l-asâle ve bi’l-vekâle ikrâr ve takrîr-i kelâm edip akd-i âtî sudûruna değin mahrûse-i Galata hâricinde Hüseyin Ağa mahallesinde vâki‘ bir tarafdan Sabuncuoğlu Yorgi menzili ve bir tarafdan Boyacı Yani menzili ve tarafeyni bahçe ve tarîk-i âm ile mahdûd fevkānî üç bâb oda ve dehlîz ve tahtânî bir bâb oda ve bir mahzen ve matbah ve kenîf ve bir mikdâr bahçeyi müştemil mülk menzilin nısf-ı şâyi‘i benim ve nısf-ı şâyi‘-i âharı zevcem merkūme Katerina’nın iştirâk-i seviyy üzere mülkümüz olmağın biz dahi menzil-i mahdûd-ı merkūmu cemî‘ tevâbi‘ ve levâhık ve kâffe-i menâfi‘ ve merâfıkıyla tarafeynden îcâb ve kabûlü hâvî bey‘-i bâtt-ı sahîh-i şer‘î ile zevcân-ı merkūmân Yakomi ve Praşkova’ya ale’l-iştirâki’s-seviy üç yüz otuz guruş ile mechûlü’l-aded bir kabza fülûsa bey‘ u temlîk ve teslîm eylediğimizde onlardan her biri dahi ber-vech-i muharrer iştirâken iştirâ ve temellük ve tesellüm ve kabûl eylediklerinden sonra semeni olan meblağ-ı mezbûr üç yüz otuz guruş mechûlü’l-aded bir kabza fülûsu zevcân-ı merkūmân yedlerinden her birimiz bi-kadri’l-hısas alıp ve zikr olunan mechûlü’l-aded bir kabza fülûsu işbu meclis-i şer‘de izâ‘at ve itlâf eyledim fîmâ ba‘d menzil-i mahdûd-ı merkūm bi-cümleti mâ yeştemilehû ve yahvîhi zevcân-ı merkūmân Yakomi ve Praşkova’nın iştirâk-i seviyy üzere mülk-i müşterâları olmuşdur keyfe mâ yeşâ ve yahtâr mutasarrıf olsunlar dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâdis aşer min-Cumâdelâhire sene 1136.<br><br>Şuhûdü’l-hâl: Demirci Mehmed b. Ahmed, Demirci Ahmed b. Yusuf, el-Hâc Mehmed b. Mustafa, Süleyman Efendi b. Osman, Molla İbrahim b. Hüseyin, Sırmakeş Mustafa, Ali b. Ahmed. </p>          <br><a title="Önceki sayfa" style="text-decoration:none" href="./ayrmetin.php?idno=21743"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21745"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b055"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o480"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>