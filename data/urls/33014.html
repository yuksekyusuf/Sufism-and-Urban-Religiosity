﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 149<br>Hüküm no: 116<br>Orijinal metin no: [26b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hafız Ali Efendi b. İbrahim’in mâlik olduğu nalbant dükkânını Çatak Mehmed Usta b. Veliyüddin’e sattığı</b><br><br>Irgat pazarında na‘lband<br><br>Mahmiye-i İstanbul’da kâin na‘lband esnâfından el-Hâc Hafız Ali Efendi b. İbrahim nâm kimesne meclis-i şer‘-i şerîf-i enverde işbu bâ‘isü’l-kitâb Çatak Mehmed Usta b. Veliyüddin nâm kimesne muvâcehesinde ikrâr-ı tam ve takrîr-i kelâm edip mahmiye-i mahkiyede Irgad Pazarında Çilingirler içinde vâki‘ ma‘lûmü’l-hudûd bir bâb na‘lband dükkânı derûnunda mevcûde beyne’l-esnâf gedik ta‘bîr olunur âlât-ı lâzıme-i ma‘lûmenin nısfı merkūm Çatak Mehmed Usta’nın ve nısf-ı âharı akd-i âti’z-zikrin sudûruna değin benim yedimde mâlım ve mülküm olmağla ber-vech-i mübeyyen mâlik olduğum nısf hisse-i şâyi‘a-i mezkûremi tarafeynden îcâb ve kabûlü hâvî şurût-ı müfsideden ârî bey‘-i bâtt-ı sahîh-i şer‘î ve safka-i vâhide ile merkūm Çatak Mehmed Usta’ya üç bin beş yüz guruşa bey‘ ve temlik ve vech-i lâyıkı üzere teslîm eylediğimde ol dahi ber-vech-i muharrer iştirâ ve temellük ve tesellüm ve kabz ü kabûl ve semeni olan meblağ-ı merkūm üç bin beş yüz guruşa takas ve mahsûb eylediğinde ol dahi mukāssa ve kabûl edip mebî‘-i mezkûrun tağrîr ve gabnine müte‘allika âmme-i da‘vâdan tarafeynden her birimiz âharın zimmetini kabûlü hâvî ibrâ-i âmm-ı sahîh-i şer‘î ile ibrâ ve iskāt dahi etmemizle fîmâ-ba‘d semen-i merkūmdan [27a] benim merkūm Çatak Mehmed Usta zimmetinde ve deyn-i merkūmdan mezbûrun benim zimmetimde bir akçe ve bir habbe hakkım kalmamağla dükkân-ı mezkûr derûnunda mevcûde gedik ta‘bîr olunur âlât-ı lâzıme-i ma‘lûmede dahi benim kat‘a alâka ve medhalim kalmayup nısfı mukaddemâ ve nısf-ı âharı hâlâ şirâen ki mecmû‘-ı âlât-ı lâzıme-i mezkûre merkūm Çatak Mehmed Usta’nın mâlı ve mülkü olmuşdur keyfe mâ yeşâ ve yehtâr mutasarrıf olsun dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 9 Ra sene [1]238.<br><br>Şühûdü’l-hâl: Kethudâ İsmail Ağa, Yiğitbaşı İsmail Usta, Meydancıklı Mehmed Usta, mütevellî Hüseyin Usta, Muhzır Molla Hüseyin.</p>          <br><a title="Önceki sayfa" style="text-decoration:none" href="./ayrmetin.php?idno=33013"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33015"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b149"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o449"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>