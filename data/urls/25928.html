﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 852<br>Hüküm no: 1041<br>Orijinal metin no: [145b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mahmud Çelebi Vakfı’nın yeni mütevellisinin eski mütevellinin zimmetini ibra ettiği</b><br><br>Husûs-ı âti’l-beyânın mahâllinde tahrîri iltimâs olunmağın savb-ı şer‘den Mevlânâ Mustafa Efendi b. Ahmed irsâl olunup ol dahi mahmiye-i İstanbul’da Monla Hüsrev mahallesinde vâki‘ Bostancıbaşı Sarayı’na varıp zeyl-i rakīmde esâmîleri mastûr Müslimîn huzûrunda akd-i meclis-i şer‘-i hatîr eyledikde saray-ı mezbûrda sâkin olup Vilâyet-i Anadolu’da İznik kasabasında vâki‘ merhûm Mahmud Çelebi nâm sahib-i hayrın vakfına bi’l-fi‘il mütevellî olan fahrü’l-emâsil ve’l-akrân Derviş Mehmed Bey b. Süleyman meclis-i ma‘kūd-ı mezbûrda işbu kitâbın sahibi umdetü’l-müderrisîni’l-kirâm zübdetül-müdekkıkīni’l-fihâm İlmî el-Hâc Mustafa Efendi b. İbrahim Efendi tarafından ikrâr-ı âti’z-zikri tasdîka vekîl olup vekâleti İbrahim Çelebi b. Süleyman ve Ali Bey b. Mustafa Efendi şehâdetleriyle şer‘an sâbite olan sulbî oğlu fahrü’l-müderrisîni’l-kirâm Hasan Efendi mahzarında bi’t-tevliye ikrâr ve takrîr-i kelâm edip sâbık mezbûr el-Hâc Mustafa Efendi vakf-ı mezbûra mütevellî olup bin yetmiş Muharremül-harâmı gurresinde ma‘zûl olup yerine ben mütevellî olduğumda muhâsebesi şer‘an görülüp vakf-ı mezbûrun gallesinden mezbûr Mustafa Efendi’nin makbûzu olan meblağdan yine vakf-ı mezbûr mescid-i şerîfi ve imâret-i âmireleri mürtezikalarının vezâif ve masraflarından fazla zamân-ı tevliyeti olan yirmi bir senede yedinde zuhûr eden dört yük ve on iki bin üç yüz yetmiş yedi akçeden dört yük doksan bin dokuz yüz altmış akçesini zamân-ı tevliyetinden azline dek minvâl-i muharrer üzere yirmi bir senede imâret-i mezbûrenin tâbhânesi ve matbahı va sofaları ve bevvâb odası ve ahırı ve cümle sakfları va sıva ve tuğla döşemeleri ve kaldırımları ve ahır içinin yemlikleri bi’d-defa‘ât imâret [146a] ve meremmetleri ve matbah muhterik olmağla müceddeden binâ ve mescid-i şerîfin dahi kubbesinin nısf-ı a‘lâsını müceddeden kurşun ve eteklerinin câ-be-câ yerleri cedîd kurşun ve camları tecdîd ve minâre külâhı dahi müceddeden binâ ve kurşun bu zikrolunan mevâzi‘in bi’d-defa‘ât imâret ve meremmetine yedinden îfâ olunup mûcebince sarf ve harc eylediği meblağa tutulup ve iki yük yirmi bir bin dört yüz akçesi dahi hakk-ı tevliyet için yedinde olup bâkī kalan yedi yük akçesini bi’t-tamam tevliyetim hasebiyle vakıf için mûmâ-ileyh Mustafa Efendi yedinden alıp kabz edip ve galle-i vakf-ı mezbûrdan mezbûr el-Hâc Mustafa Efendi yedinde bir akçe ve bir habbe bâkī kalmadı dedikde mukır-ı mezbûru ikrâr-ı muharrerinde vekîl-i mezbûr Hasan Efendi vicâhen tasdîk ve şifâhen tahkīk eyledikde mevlânâ-yı mezbûr mahâllinde ba‘dehû ma‘an irsâl olunan Osman Bey ile meclis-i şer‘a gelip alâ-vukū‘ihî inhâ ve takrîr etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’s-sâlis ve’l-işrîn min-Zilhicceti’ş-şerîfe li-sene isneteyn ve seb‘în ve elf.<br><br>Şuhûdü’l-hâl: es-Seyyid Lütfullah Efendi b. Nurullah el-imâm bi-Yusuf Paşa, el-Hâc Şaban Efendi b. Hasan mahalle-i mezbûr, Abdüllatif Efendi el-kādî, Çerkeszâde Mehmed Ağa, Mehmed Ağa b. Mustafa, Mumcu Mehmed b. Ahmed, Ramazan Çavuş el-mübâşir.</p>          <br><a title="Önceki sayfa" style="text-decoration:none" href="./ayrmetin.php?idno=25927"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25929"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b852"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o920"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>