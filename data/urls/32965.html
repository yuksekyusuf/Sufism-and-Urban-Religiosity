﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 108<br>Hüküm no: 67<br>Orijinal metin no: [14b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Çubukçu esnafından Mahmud Ağa b. İsmail’in mâlik olduğu kiras çubuklarını Ali Ağa b. Abdullah ile Yiğitbaşı Hasan Ağa’ya sattığı</b><br><br>Çubuk mübâya‘ası<br><br>Mahmiye-i İstanbul’da kâin çubukçu esnâfından Mahmud Ağa b. İsmail nâm kimesne meclis-i şer‘-i şerîf-i enverde esnâf-ı mezkûre kethudâsı işbu bâ‘isü’l-kitâb Ali Ağa b. Abdullah ile Yiğitbaşı Hasan Ağa ve Yazıcı Ahmed Ağa mahzarlarında esnâf-ı merkūmenin bâ-hüccet-i şer‘iye ma‘lûmü’l-esâmî ustabaşıları olan Müslimîn ve re‘âyâ hâzır oldukları hâlde bi’t-tav‘ ve’r-rızâ ikrâr-ı tam ve takrîr-i kelâm edip taşra ve memleketlerinden Âsitâne-i aliyye’ye vürûd eden kiras çubuklarını dâimâ kethudâ ve yiğitbaşı ve yazıcı olanlar esnâfımızın ihtiyârları re’y ve ma‘rifetleriyle tüccârından bahâsını kat‘ birle iştirâ ve bi’l-cümle esnâfa tevzî‘ ve taksîm ve semenlerini tahsîl ve tüccâra edâ etmek ve esnâfımızdan bir kimesne hufyeten ve münferiden tüccâr yedinden gerek kalîl ve gerek kesîr çubuk iştirâ etmemek nizâm-ı kadîmimizden olup ol-vechile te‘âmül olunur iken ben mugāyir-i nizâm tüccârı yedinden bundan akdem kimesneye ifâde etmeyerek müstakıllen iştirâ ve kabz eylediğim beş bin altı yüz on üç aded kiras çubuklarını ber-vech-i muharrer yedimde mâlım iken nizâmımıza mugāyir hareket eylediğime nâdim ve pişman olmamla zikr olunan beş bin altı yüz on aded kiras çubuklarını safka-i vâhide ile tarafeynden bi’l-îcâb ve’l-kabûl bâtten ve sahîhan her bir adedini birer guruşdan cem‘an beş bin altı yüz on üç guruşa esnâf-ı merkūmeye tevzî‘ ve taksîm içün bi’l-cümle ustabaşılarımız hâzırûn-ı mezbûrûnun re’y ve ma‘rifetleriyle kethudâ ve yiğitbaşı ve yazıcı-i merkūmûna bi-tarîki’l-bey‘ def‘ ü teslîm eylediğimde onlar dahi iştirâ ve kabz ve esnâfa tevzî‘ ve taksîm ve semen-i merkūm beş bin altı yüz on üç guruşu bana tamamen def‘ ü teslîm eylediklerinde ben dahi yedlerinden tamamen ahz ü kabz etmemle fîmâ-ba‘d zikr olunan çubuklarda benim kat‘a alâkam kalmayup meblağ-ı merkūmdan dahi mezbûrûnun zimmetlerinde bir akçe hakkım kalmadı dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 20 M sene [1]238.<br><br>Şühûdü’l-hâl: Molla Hüseyin b. Yusuf el-Muhzır, Molla Mahmud b. Mahmud el-Muhzır, Molla Halil el-Muhzır.</p>          <br><a title="Önceki sayfa" style="text-decoration:none" href="./ayrmetin.php?idno=32964"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=32966"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b108"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o461"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>