﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 44 Numaralı sicil (H. 1193-1194 / M. 1779-1780)<br>cilt: 78,&nbsp;sayfa: 266<br>Hüküm no: 248<br>Orijinal metin no: [76b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>İbrahim Beşe b. Osman ile eski ortağı Abdullah Beşe b. Mehmed’in hesaplaşıp birbirlerinin zimmetini ibra ettikleri</b><br><br>Galata kapanı tüccârından es-Seyyid İbrahim Beşe b. Osman nâm kimesne meclis-i şer‘-i hatîr-i lâzımü’t-tevkīrde şerîki işbu bâ‘isü’l-kitâb Abdullah Beşe b. Mehmed nâm kimesne mahzarında ikrâr-ı tâm ve takrîr-i [kelâm edip] mezbûr Abdullah Beşe yağ ve bal ve emti‘a-i sâire bey‘ ve şirâsına şerîk-i inân ile şerîkim olup beynimizde bir müddet mu‘âmelât ve ahz ü i‘tâ cârî olup ba‘dehû fesh-i akd-i şirket ve hesâb-ı sahîh ile tüccâr beyninde hesâbımızı rü’yet eylediğimizde, benim mezbûr Abdullah Beşe zimmetinde bin iki yüz guruş hakkım zuhûr ettikde, mezbûr Abdullah Beşe meblağ-ı mezkûr zimmetinde bana deyni olduğunu ikrâr-ı kat‘î ile ikrâr ettikden sonra meblağ-ı mezkûr bin iki yüz guruşu işbu meclis-i şer‘de bana tamamen edâ ve teslîm, ben dahi ber-vech-i muharrer yedinden ahz ü kabz edip fîmâ-ba‘d husûs-ı şirket ve re’s-i mâl ve fâideye ve sâir beynimizde cereyân eden bi’l-cümle ahz ü i‘tâ ve mu‘amelât-ı şettâ ve hukūk-ı ma‘lûme ve mechûleye müte‘allika âmme-i de‘âvî ve mutâlebât ve kâffe-i eymân ve muhâsamâtdan ben mezbûr Abdullah Beşe’nin zimmetini ibrâ-ı âm ile ibrâ ve ıskāt, ol dahi kezâlik husûs-ı mezkûra ve sâir beynimizde cereyân eden bi’l-cümle ahz ü i‘tâ ve mu‘amelât-ı şettâ ve hukūk-ı ma‘lûme ve mechûleye müte‘allika âmme-i de‘âvî ve mutâlebât ve kâffe-i eymân ve muhâsamâtdan benim zimmetimi ibrâ-i âmm-ı <<ile>> kātı‘ü’n-nizâ‘ ve ıskāt-ı tâmm-ı râfi‘ü’l-hısâm ile ibrâ ve ıskāt ve her birimiz âharın ber-minvâl-i muharrer ibrâsını kabûl eyledik dediğini mezbûr Abdullah Beşe tasdîk etmeğin mâ-vaka‘a bi’t-taleb ketb olundu.<br><br>Fî 5 min-Zilhicce sene [1]194.<br><br>Şuhûdü’l-hâl: Kādızâde el-Hâc Mehmed, Edirnelizâde el-Hâc Mehmed, Tophâneli Mustafa, Hammâmîzâde İbrahim, el-Hâc Yusuf.</p>          <br><a title="Önceki sayfa" style="text-decoration:none" href="./ayrmetin.php?idno=30449"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=30451"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist044&bsm=ist044b266"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist044&bsm=ist044o281"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>