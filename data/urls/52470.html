﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 396 Numaralı Sicil (H. 1150-1151 / M. 1737-1738)<br>cilt: 68,&nbsp;sayfa: 158<br>Hüküm no: 160<br>Orijinal metin no: [51a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacet zimminin varislerinin miras hissesi davasında sulh oldukları</b><br><br>Medîne-i Üsküdar’da Selami mahallesinde [sâkin] iken bundan akdem hâlik olan Hacet v. Ohan v. Hacet nâm zimmînin verâseti zevcesi Gül bt. Serkiz ile sulbiye kebîre kızları Meryem ve Aksabet ve Gül nâm Nasrâniyeler asabe-i nesebiye cihetinden li-ebeveyn karındaşları oğulları Haçador ve Ohan ve Agop evlâd-ı Anişin nâm zimmîlere ve li-ebeveyn er karındaşı oğulları Serkiz ve Kirkor nâm zimmîlere münhasıra ve tashîh-i meselesi yetmiş iki sehmden i‘tibâr olunup sihâm-ı mezbûrdan dokuz sehmi zevcesi mezbûreye ve on altışar sehmden kırk sekiz sehmi kızları mezbûretândan her birine ve üçer sehmden on beş sehmi karındaşları oğulları mesfûrândan her birine isâbete tahakkukundan sonra mesfûrûn Haçador ve Ohan ve Agop ve Serkiz v. Kader ve Kirkor meclis-i şer‘-i hatîrde hâlik-i merkūmun terekesine vâzı‘atü’l-yed olan işbu râfi‘atü’l-vesîka zevce-i mezbûre Gül muvâcehesinde her biri ikrâr ve takrîr-i kelâm edip zevce-i mezbûre Gül mûrisimiz hâlik-i merkūmun hîn-i helâkinde terekesini kabz etmekle tashîh-i merkūm üzere bize isâbet eden hisse-i irsiyemizi taleb ve da‘vâ sadedinde olmuşidik el-hâletü hâzihi biz da‘vâ-yı mezkûremizden meccânen fâriğa olup mûrisimiz hâlik-i merkūm Hacet zimmînin kalîl ü kesîr cemî‘ terekesine müte‘allıka âmme-i de‘âvî ve kâffe-i mutâlebâtdan gerek zevce-i mezbûre Gül Nasrâniyenin ve gerek kız[ları] mezbûretân Meryem, Aksabet, ve Gül Nasrâniyenin ve gerek <<zevce>> üvey oğlu Kirkor zimmînin zimmetlerini âmme-i katı‘u’n-nizâ‘la ibrâ ve iskāt eyledik fîmâ-ba‘d mesfûr ile vechen mine’l-vücûh kat‘â da‘vâ ve husûmetimizi her birimiz bi’l-külliye meccânen ibrâ eyledik dediklerinde gıbbe’t-tasdîkı’ş-şer‘î mâ hüve’l-vâki‘ bi’t-taleb ketb olundu.<br><br>Min-Muharremi’l-harâm sene 1151<br><br>Şuhûdü’l-hâl: Veli Bey b. Mehmed ve İsa Bey b. Musa, Hasan Bey b. Ramazan, Mustafa Bey b. Ahmed, Mehmed Bey b. Halil, Osman Bey b. Ahmed, Mustafa Yedekçi? b. Abdullah.</p>          <br><a title="Önceki sayfa" style="text-decoration:none" href="./ayrmetin.php?idno=52469"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=52471"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk396&bsm=usk396b158"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk396&bsm=usk396o288"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>