﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 115<br>Hüküm no: 40<br>Orijinal metin no: [13b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ebubekir Ağa b. İlyas’ın varisi Hasan Ağa b. Abdullah’dan intikal eden evi satın alan Mehmed Ağa b. Ahmed’den hissesinin bedelini aldığı</b><br><br>Husûs-ı âti’z-zikrin mahâllinde ketb u tahrîri bâbında buyruldu-yı şerîf vârid olmağın savb-ı şer‘-i mutahhardan keşf nâibimiz olan fahrü’l-müderrisîni’l-kirâm Abdullah b. Ali irsâl olunup ol dahi Hâssa mi‘mârlardan Ali Halîfe b. Abdullah ve Osman Halîfe b. Abdülmennan ile mahmiye-i İstanbul’da Atmeydânı kurbünde İshak Paşa mahallesinde vâki‘ ebniyesi mülk ve arsasının merhûm Na‘lband Mustafa Ağa vakfına beher yevm üçer akçe icâre-i müeccelesi olup bir tarafdan ba‘zen el-Hâc Mehmed ve ba‘zen el-Hâc İsmail menzilleri ve bir tarafdan Davud Ağa odaları ve bir tarafdan tarîk-i âm ile mahdûd büyût-ı adîdeyi müştemil menziline varıp zeyl-i vesîkada muharrerü’l-esâmî ve ebniye ve sukūf ahvâline ıttılâ‘-ı tâmmı olan bî-garaz Müslimûn mahzarlarında akd-i meclis-i şer‘-i şerîf eylediğinde menzil-i mahdûd-ı mezbûrun arsası icâreteyn ve ma‘lûmeteyn ile taht-ı tasarrufunda ve ebniyesi yedinde mülkü ve hakkı iken bundan akdem vefât eden Hasan Ağa b. Abdullah b. Abdülmennan’ın verâseti zevce-i metrûkesi Fâtıma bt. Abdullah nâm hatun ile sulbiye kebîre kızları Hatice ve Râbia’ya ve usûbet-i nesebiye cihetinden kendiyi i‘tâk eden Mustafa b. Ali b. Mehmed’in li-ebeveyn er karındaşı oğlu Ebûbekir Ağa b. İlyas nâm kimesneye münhasıra olup ba‘dehû Fâtıma dahi vefât edip verâseti sadriye-i kebîre kızı mezbûre Hatice ile kezâlik kendiyi i‘tâk eden mezbûr Mustafa Ağa’nın karındaşı oğlu mezbûr Ebûbekir Ağa’ya münhasıra ve tashîh-i meseleleri bi-tarîkı’l-münâsahati’ş-şer‘iye kırk sekiz sehimden olup sihâm-ı mezbûreden on dokuz sehim mezbûre Hatice’ye ve on altı sehim mezbûre Râbia’ya ve üç sehim mezbûr Ebûbekir Ağa’ya isâbet eylediği şer‘an zâhir ve mütehakkık oldukdan sonra mezbûr Ebûbekir Ağa meclis-i ma‘kūd-ı mezbûrda menzil-i mahdûd-ı mezbûra vâzı‘ idiği mütehakkık olan işbu bâ‘isü’l-kitâb Mehmed Ağa b. Ahmed nâm kimesne mahzarında ikrâr ve takrîr-i kelâm edip bundan akdem ben âhar diyârda iken mezbûretân Hatice ve Râbia müteveffiyân-ı mezbûrânın verâsetleri karzan ve redden kendilere münhasıra olmak zu‘muyla mezbûre Fâtıma menzil-i mezbûrda olan hisse-i şâyi‘asını semen-i ma‘lûm-ı makbûza mezbûre Hatice’ye bey‘ ve temlîk mezbûre Hatice dahi ba‘de’l-iştirâ ve’t-temellük mecmû‘-ı menzil-i mezbûru beş yüz elli guruş semen-i makbûza merkūm Mehmed Ağa’ya bey‘ ve teslîm etmekle hâlâ ben gelip ber-vech-i mübeyyen verâsetimi mezbûr Mehmed Ağa muvâcehesinde şühûd-ı udûl ile isbât ve menzil-i mahdûd-ı mezbûrda olan ber-vech-i muharrer on üç sehim hisse-i şâyi‘am bana hükm ve yedime hükm hücceti dahi verilmekle ben dahi menzil-i mezbûrdan ber-vech-i meşrûh hisse-i şâyi‘am ifrâz ve bana teslîm olunsun deyü taleb eylediğimde mi‘mârân-ı mezbûrân menzil-i mezbûrun ebniyesini bi’l-muvâcehe mesâha eylediklerinde tûlen ve arzen bi-hesâbı terbî‘î üç yüz otuz sekiz zirâ‘ ebniyeden benim on üç sehim hisseme isâbet eden doksan bir zirâ‘ ebniye kısmet-i âdile üzerine menzil-i mezbûrdan ifrâz olunmak mümkün değildir deyü ihbâr etmeleriyle beynimizde nizâ‘-ı küllî cereyân etmişidi. El-hâletü-hâzihî beynimizde muslihûn tavassut edip mezbûr Mehmed Ağa hisse-i mezkûremden benimle yüz guruş üzerine sulh oldukda ben dahi sulh-ı mezbûru kabûl ve bedel-i sulh olan meblağ-ı mezbûr yüz guruşu mezbûr Mehmed Ağa işbu meclis-i şer‘de bana def‘ ve teslîm ben dahi yedinden tamamen ahz u kabz eyleyip menzil-i mezbûrda olan hisse-i şâyi‘a-i mezkûreme müte‘allika âmme-i mutâlebâtdan ben mezbûr Mehmed Ağa’nın zimmetini ibrâ ve ıskāt edip ve mezbûr Mehmed Ağa dahi bana medfû‘u olan bedel-i sulh-ı mezbûr yüz guruşa müte‘allika âmme-i mutâlebâtdan benim [10a] [Kaydın devamı 10a’dadır.] zimmetimi ve mezbûre Hatice’ye mecmû‘-ı menzil semeni olmak üzere medfû‘u olan meblağ-ı mezbûr beş yüz elli guruşa müte‘allika âmme-i mutâlebâtdan mezbûre Hatice’nin zimmetini ibrâ-i âmm-ı râfi‘u’l-hısâm ile ibrâ ve ıskāt eyledi dedikde gıbbe’t-tasdîkı’ş-şer‘î vâki‘ hâli mevlânâ-yı mezbûr mahâllinde tahrîr ve ma‘an ba‘s olunan Ali Çelebi b. Mustafa ve Mehmed Çelebi b. İbrahim ile meclis-i şer‘a gelip alâ vukū‘ihî inhâ ve takrîr etmeğin mâ hüve’l-vâki‘ bi’t-taleb ketb olundu.<br><br>Fi’l-yevmi’l-hâmis ve’l-ışrîn min-Cumâdelâhire li-sene seb‘a ve mie ve elf.<br><br>Şuhûdü’l-hâl: Hüseyin Efendi b. Mustafa. Hasan Ağa b. Osman, Mehmed Ağa b. Osman, Mustafa Ağa b. Ali, Mehmed Çelebi b. Musa, Ali Çelebi b. Ali, el-Hâc Abdürrezzak b. Ali.<br><br>[14a-14b boştur]</p>          <br><a title="Önceki sayfa" style="text-decoration:none" href="./ayrmetin.php?idno=28455"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28457"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b115"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o902"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>