﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Mahmudpaşa Mahkemesi 1 Numaralı Sicil (H. 1240-1242 / M. 1825-1827)<br>cilt: 91,&nbsp;sayfa: 122<br>Hüküm no: 94<br>Orijinal metin no: [26b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Avadis v. Artin’in kendisine intikal eden ve Balaşanoğlu İstepan’da olan alacağını tahsil etmesi</b><br><br>Ahz, kabz, ibrâ, 4119,5 guruş<br><br>Vilâyet-i Anadolu’da Erzurum sancağında Bâyezid kasabası re‘âyâsından olup medîne-i Kütahyada misâfiren mütemekkin iken bundan akdem hâlik olan İstefan v. Avadis v. Simyon zimmînin li-ebeveyn ammi oğlu ve hasran verâseti Avadis v. Artin v. Simyon zimmî meclis-i şer‘-i hatîr-i lâzımü’t-tevkīrde işbu hâmilü’r-rakīm Balaşanoğlu İstepan v. Adam zimmî tarafından husûs-ı âti’l-beyânda <<vekîl olduğu>> tasdîka vekîl-i şer‘îsi Karabet v. Serkiz dahi muvâcehesinde bi’l-verâse ikrâr-ı tam ve takrîr-i kelâm edip mûrisimiz ammim hâlik-i mersûmun medîne-i İzmir’de mütemekkin mersûm Balaşanoğlu İstepan zimmî zimmetinde sağlığında cihet-i deyn-i şer‘îden dört bin yüz doksan dokuz buçuk guruş alacak hakkı olup kable’l-ahz ve’l-istifâ hâlik ve meblağ-ı mezbûr ancak bana mevrûs olmağla meblağ-ı mezbûru mersûm Balaşanoğlu İstefan zimmî gāib ani’l-meclis Sarrâf Moğsis yediyle bana def‘ ü teslîm ben dahi yedinden tamamen ahz ü kabz eyledim, fîmâ-ba‘d meblağ-ı mezbûrdan gerek sarrâf-ı mersûm ve gerek mersûm Balaşanoğlu İstepan zimmî yedinde bir akçe ve bir habbe hakkım ve alacağım kalmamağla husûs-ı mezkûra müte‘allika âmme-i da‘vâdan gerek sarrâf-ı mersûmun ve gerek mersûm Balaşanoğlu İstepan zimmînin zimmetlerini bi’l-verâse ibrâ ve iskāt eylediğimde onlar dahi ber-vech-i muharrer ibrâ-yı mezkûrumu kabûl eylediler dedikde gıbbe[‘t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 19 Ra sene [1]242<br><br>Şühûdü’l-hâl: Muhzır Mehmed Çelebi, Muhzır Fettah Çelebi, Muhzır İsmail Çelebi</p>          <br><a title="Önceki sayfa" style="text-decoration:none" href="./ayrmetin.php?idno=38473"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=38475"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=mpm001&bsm=mpm001b122"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=mpm001&bsm=mpm001o542"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>