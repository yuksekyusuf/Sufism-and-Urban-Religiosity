﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 106 Numaralı Sicil (H. 1067-1069 / M. 1656-1658)<br>cilt: 50,&nbsp;sayfa: 473<br>Hüküm no: 480<br>Orijinal metin no: [70a-4]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Mehmed Ağa b. Mahmud’un alacak davasında Hacı Muharrem Çelebi b. Mustafa ile yüz guruş üzerine sulh olduğu</b><br><br>Medîne-i Şam ahâlîsinden olup Şam yeniçerileri şorbacılarından olan el-Hâc Mehmed Ağa b. Mahmud meclis-i hatîr-i lâzimü’t-tevkīrde mahmiye-i İstanbul’da Süleymaniye mahallesi sükkânından olup kazzâz tâifesinden olan sâhibü hâze’l-kitâb el-Hâc Muharrem Çelebi b. Mustafa mahzarında tav‘an ikrâr ve i‘tirâf edip şıkk-ı evvel defterdârı iken vefât eden Defter[dâr]zâde Mehmed Paşa b. el-merhûm Mustafa Paşa bin altmış dört senesinde eyâlet-i mezkûre muhâfazasında iken sene-i mezbûrede ihrâc olunan mahmil-i şerîfin kileri emâneti bana ve kitâbetini mezbûr el-Hâc Muharrem Çelebi’ye tevcîh etmekle mezbûr ile ma‘an varıp hacc-ı şerîf edip avdet eylediğimizde mezbûr el-Hâc Muharrem Çelebi’ye yedimden ve malımdan yedi yüz riyâlî guruş ikrâz ve teslîm ol dahi iktirâz ve kabz ve zimmetinde deyn oldukda merhûm-ı mezbûr eyâlet-i mezbûre muhâfazasından ma‘zûl oldukda merkūm el-Hâc Muharrem Çelebi dahi merhûm-ı mezbûrun etbâ‘ından olmağla meblağ-ı mezbûru bana edâ ve teslîm etmeyip gitmekle zimmetinde kalmağın hâlâ zafer-bulup zikrolunan yedi yüz riyâlî guruş hakkımı mezbûrdan taleb ve da‘vâ ettiğimde mezbûr el-Hâc Muharrem Çelebi cevâbında husûs-ı mezbûru inkârından sonra benim için sen meblağ-ı mezbûru benden bir def‘a kumaş ve çuka semeninden yedi yüz guruş hakkım vardır deyu taleb edip ba‘dehû bir def‘a dahi merhûm-ı mezbûr Mehmed Paşa kileri emânetini bana tevcîh etdikde senin yedin ile kalemiyye deyu merhûm-ı mezbûra yedi yüz riyâlî guruş irsâl etmişidim meblağ-ı mezbûr rüşvet olup ve sen merhûm-ı mezbûrun etbâ‘ından olduğun ecilden husûs-ı mezbûrda risâlet olmağla meblağ-ı mezbûru senden taleb ederim deyu da‘vâ ve taleb eyledin öyle olucak da‘vâ-yı mezkûrenden tenâkus vardır deyu def‘le cevâb vermekle beynimizde münâza‘ât-ı kesîre vâkı‘a olmuşidi el-hâletü hâzihî beynimize muslihûn tavassut edip merkūm el-Hâc Muharrem Çelebi ile beni da‘vâ-yı mezkûreden yüz riyâlî guruş üzerine sulh eylediklerinde ben dahi sulh-ı mezbûru kabûl ve bedel-i sulh olan meblağ-ı mezbûr yüz riyâlî guruşu meclis-i sulhda merkūm el-Hâc Muharrem Çelebi yedinden tamâmen ahz u kabz edip [70b] meblağ-ı mezbûra müte‘allik ve kumaş ve çuka semenine müte‘allik ve mârrü’z-zikr kalemiyyeye müte‘allik âmme-i de‘âvâdan mezbûr el-Hâc Muharrem Çelebi’nin zimmetini ibrâ-i âmm-ı kātı‘u’n-nizâ‘la ibrâ ve ıskāt eyledim min ba‘d mezbûr el-Hâc Muharrem Çelebi üzerine husûs-ı mezbûra ve hukūk-ı ma‘lûmeye müte‘allik bi-vechin mine’l-vücûh ve sebebin mine’l-esbâb da‘vâ ve hakkım yokdur dedikde gıbbe’t-tasdîkı’ş-şer‘î mâ-hüve’l-vâki‘ bi’t-taleb ketb olundu.<br><br>Hurrire fi’l-yevmi’s-sâlis min-Zilhicceti’ş-şerîfe li-sene seb‘a ve sittîn ve elf.<br><br>Şühûdü’l-hâl: Umdetü’l-emâsil Behram Ağa b. Bâli, el-Hâc Ali Ağa b. Mehmed, Habib Ağa b. Abdullah, Mehmed Bey b. Abdullah, eş-Şeyh Mehmed b. Abdülvefa, İbrahim Bey b. Ömer, Ali Bey b. Abdullah ve gayruhüm mine’l-[hâzırîn.]</p>          <br><a title="Önceki sayfa" style="text-decoration:none" href="./ayrmetin.php?idno=40758"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=40760"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm106&bsm=rsm106b473"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm106&bsm=rsm106o843"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>