﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 593<br>Hüküm no: 453<br>Orijinal metin no: [151a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mehmed Beşe b. Ali ile Ali Beşe b. Hüseyin b. Abdullah’ın, birbirlerinin zimmetini ibra ettikleri</b><br><br>Fi’l-asl kasaba-i Mudanya’da Musa Bey mahallesi âhâlîsinden olup hâlâ mahmiye-i İstanbul’da Cübb-i Ali kapısı kurbünde sâkin Mahmud Beşe b. Ali nâm kimesne meclis-i şer‘-i şerîf-i enverde kasaba-i mezbûre sâkinlerinden olup Dergâh-ı âlî yeniçerilerinin altmışıncı solaklarına mahsûs oda ahâlîsinden işbu râfi‘u’l-kitâb Ali Beşe b. Hüseyin b. Abdullah tarafından husûs-ı âti’z-zikri tasdîke vekîl olduğu kasaba-i Fındıklı’da Sâkine Hatun mahallesinde sâkin İbrahim Beşe b. Muslı ve Avnî Efendi mahallesinde sâkin Hüseyin Reis b. Ahmed şehâdetleriyle şer‘an sâbit olan oda-i mezbûre ahâlîsinin odabaşıları Yusuf Beşe b. Abdullah nâm kimesne mahzarında ikrâr ve takrîr-i kelâm edip bin yüz bir senesi Zilhiccesinin yirmi beşinci günü yedimde mülk ve hakkım olup kasaba-i mezbûrede Ömer Bey Câmi‘-i şerîfi kurbünde vâki‘ bir tarafdan Ali Beşe mülkü ve bir tarafdan makābir-i Müslimîn ve iki tarafdan tarîk-i âm ile mahdûd bir birine muttasıl dört bâb mahzenleri merkūm Ali Beşe’ye yüz elli guruşa bey‘ ve teslîm ol dahi iştirâ ve tesellüm edip semen-i mezbûrun ancak altmış guruşunu yedinden ahz u kabz edip doksan guruşu zimmetinde bâkī iken târih-i mezbûrda kasaba-i mezbûrede nâibü’ş-şer‘i’ş-şerîf olan Abdullah Efendi huzûrunda semen-i mezbûr yüz elli guruşu mezkûr Ali Beşe yedinden bi’t-tamam ahz u kabz eyledim deyü ikrâr ve i‘tirâf edip hüccet dahi tahrîr olunmuş idi, lâkin ziyâde doksan guruş ikrârımda kâzib olmağla târih-i kitâb şehri gurresinde ziyâde-i mezbûre doksan guruşu mezbûr Ali Beşe’den taleb eylediğimde ben ber-vech-i muharrer doksan guruş ikrârında kâzib olup [151b] zikrolunan mahzenler semeninden bâkī doksan guruş zimmetinde bana lâzımü’l-edâ deyni olduğunu alâ ruûsi’l-işhâd ikrâr ve işhâd dahi etmekle meblağ-ı mezbûr doksan guruş hâkim-i muvakkı‘-i sadr-ı kitâb tûbâ-lehû ve hüsn me’âb hazretleri huzûrlarında müvekkil-i mezbûr Ali Beşe’den da‘vâ ve müdde‘âmı udûl-i Müslimîn’den Üskübî mahallesi sükkânından el-Hâc Ali Ağa b. Mustafa ve tüccârdan Ahmed Çelebi b. Hüseyin şehâdetleriyle mezbûrun muvâcehesinde şer‘an isbât etmekle meblağ-ı mezbûrun bana edâsına hükm-i hâkimü’ş-şer‘ lâhık olmuş idi, hâlâ meblağ-ı mahkûmun-bih merkūm doksan guruşu müvekkil-i mezbûr Ali Beşe bana edâ ve teslîm ben dahi yedinden ahz ve kabz edip ben kasaba-i mezbûrede vâki‘ lede’l-ahâlî ve’l-cîrân ma‘lûmü’l-hudûd kayıkhâne ve bir kıt‘a bağ da‘vâlarına ve bi’l-cümle târih-i kitâba gelince beynimizde cereyân eden sâir ahz u i‘tâ ve mu‘âmelât-ı şettâya müte‘allik âmme-i da‘vâdan ben mezbûr Ali Beşe’nin zimmetini ibrâ-i âmm-ı kātı‘u’n-nizâ‘la ibrâ ve ıskāt edip müvekkil-i mezbûr Ali Beşe dahi bana medfû‘u olan meblağ-ı mezbûra târih-i kitâba gelince beynimizde cereyân eden sâir ahz ü i‘tâ ve mu‘âmelât-ı şettâya müte‘allika âmme-i da‘vâdan benim zimmetimi ibrâ-i âmm-ı kātı‘u’n-nizâ‘la ibrâ ve ıskāt eyledi, târih-i kitâba gelince birbirimiz ile vicâhen mine’l-vücûh ve sebeben mine’l-esbâb da‘vâ ve nizâ‘ımız kalmadı dedikde mukırr-ı mezbûrun ber-vech-i muharrer cârî ve sâdır olan cemî‘-i kelimâtını vekîl-i mezbûr Yusuf Beşe vicâhen tasdîk ve tahkīk etmeğin mâ-hüve’l-vâki‘ bi’t-taleb ketb olundu.<br><br>Fi’l-yevmi’l-hâmis ve’l-işrîn mine’l-Muharremi’l-harâm sene [1]108.<br><br>Şuhûdü’l-hâl: Yusuf Odabaşı b. Süleyman, İbrahim Beşe b. Musli, Hüseyin Reis b. Ahmed, Mehmed Beşe b. Üveys, Mehmed Çelebi b. el-Hâc Receb.</p>          <br><a title="Önceki sayfa" style="text-decoration:none" href="./ayrmetin.php?idno=28868"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28870"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b593"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o765"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>