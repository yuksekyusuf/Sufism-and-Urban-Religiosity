﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 138 Numaralı Sicil (H.1237-1238 / M. 1821-1822)<br>cilt: 87,&nbsp;sayfa: 156<br>Hüküm no: 123<br>Orijinal metin no: [29a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali Ağa b. Mehmed Sadık’ın habbaz fırını ve değirmenini borcuna karşılık Hatibzade Seyyid Hasan Ağa b. Ali’ye rehin bıraktığı</b><br><br>Hasköy’de habbâz<br><br>Mahmiye-i İstanbul’da vâki‘ Kapan-ı dakīk tüccârından Sadık Ağazâde Ali Ağa b. Mehmed Sadık nâm kimesne meclis-i şer‘-i şerîf-i enverde yine kapan tüccârından bâ‘isü’l-kitâb Hatîbzâde es-Seyyid el-Hâc Hasan Ağa b. Ali tarafından husûs-ı âti’l-beyânı tasdîka vekîl-i müseccel-i şer‘îsi es-Seyyid Mustafa Ağa b. es-Seyyid el-Hâc Mehmed Emin nâm kimesne mahzarında ikrâr-ı tam ve takrîr-i kelâm edip Havâss-ı Refî‘a kazâsına muzâfe kasaba-i Hasköy’de Kızılminâre mahallesinde kâin ma‘lûmü’l-hudûd bir bâb habbâz fırını ve ona merbût ittisâlinde vâki‘ sekiz horos bir bâb habbâz değirmeni derûnunda mevcûde beyne’l-esnâf gedik ta‘bîr olunur otuz iki re’s bârgir ve sâir âlât-ı lâzıme-i ma‘lûmeden yedimde mâlım olan sekiz re’s bârgir ve yine değirmen-i merkūm ittisâlinde kâin ma‘lûmü’l-hudûd üç horos bir bâb uncu değirmeni derûnunda mevcûde beyne’l-esnâf gedik ta‘bîr olunur on iki re’s bârgir ve sâir âlât-ı lâzıme-i ma‘lûmeden kezâlik mâlım olan iki re’s bârgir ki cem‘an iki bâb değirmen gediklerinden mâlik olduğum on iki re’s bârgir ve sâir âlât-ı lâzıme-i ma‘lûmemi zikri âtî istidâne edeceğim meblağ mukābelesinde müvekkil-i merkūm Hatîbzâde es-Seyyid el-Hâc Hasan Ağa’ya evvelâ rehin vaz‘ ve vech-i lâyıkı üzere teslîm eylediğimde ol dahi yedimden irtihân ve kabz ve kabûl ettikden sonra müvekkil-i merkūm Hatîbzâde es-Seyyid el-Hâc Hasan Ağa mâlından bana altı bin beş yüz elli guruş ikrâz ve teslîm eylediğinde ben dahi yedinden iktirâz ve kabz ve umûruma sarfla istihlâk etmemle meblağ-ı mezbûr altı bin beş yüz elli guruş zimmetimde müvekkil-i merkūm Hatîbzâde es-Seyyid el-Hâc Hasan Ağa’ya edâsı vâcib sahîhan deynimdir dedikde gıbbe [’t-tasdîki’ş-şer‘î mâ-vaka‘a bi’t-taleb ketb olundu.]<br><br>Fî 10 Ra sene [1]238.<br><br>Şühûdü’l-hâl: es-Seyyid el-Hâc Veliyüddin Ağa b. Ali, Ekmekçiler Kethudâsı Mehmed Efendi b. Ali, Uncular Kethudâsı el-Hâc Mehmed Ağa b. el-Hâc İbrahim, Kebecizâde es-Seyyid el-Hâc Mehmed Ârif Ağa b. es-Seyyid el-Hâc İsmail ve Kırımîzâde es-Seyyid el-Hâc Musa Ağa b. el-Hâc İsmail.</p>          <br><a title="Önceki sayfa" style="text-decoration:none" href="./ayrmetin.php?idno=33020"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33022"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist138&bsm=ist138b156"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist138&bsm=ist138o447"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>