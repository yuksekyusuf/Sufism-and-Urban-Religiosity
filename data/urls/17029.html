﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 182 Numaralı Sicil (H. 1154-1161 / M. 1741-1748)<br>cilt: 72,&nbsp;sayfa: 124<br>Hüküm no: 76<br>Orijinal metin no: [9b-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bostanî Halil Beşe’nin Nikola zimmîdeki alacaklarını tahsîl ettiğinin anlaşıldığından muarazadan men edildiği</b><br><br>Maʻrûz;<br><br>Bâʻisü’l-iʻlâm Bostanî Halil Beşe nâm kimesne meclis-i şerʻ-i hatîrde Nikola nâm zimmî muvâcehesinde mezbûr Nikola zimmetinde cihet-i karz-ı şerʻîden yedi guruş ve ücretden bir guruş ve mâl-ı şirketden dahi bir guruş ki; cemʻan dokuz guruş hakkımı taleb ederim deyü baʻde’d-daʻvâ ve’l-ikrâr lâkin meblâğ-ı mecmûʻ-ı mezbûru tamamen edâ eyledim deyü baʻde’d-defʻ ve’l-inkâr mezbûr Nikola defʻ-i mezkûrunu beyândan izhâr-ı acz-birle istihlâf etmeğin mezbûr Bostanî Halil Beşe baʻde’l-half mûcebiyle karzdan ve ücretden sekiz guruşun edâsıyla mezbûr Nikola zimmî baʻde’l-ilzâm ve mâl-ı şirketden olan bir guruş müddeʻâsında mezbûr Nikola zimmî emîn olmağla ba‘de’t-tahlîfü’ş-şer‘î mezbûr Bostanî Halil Beşe bî-vech muʻârazadan menʻ olunduğu medîne-i Eyüb mahkemesinde baʻde’t-tescîl bi’l-iltimâs huzûr-ı âlîlerine iʻlâm olundu.<br><br>Fî 29 min-Muharremi’l-harâm sene 1160</p>          <br><a title="Önceki sayfa" style="text-decoration:none" href="./ayrmetin.php?idno=17028"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=17030"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp182&bsm=eyp182b124"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp182&bsm=eyp182o762"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>