﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 46 Numaralı Sicil (H. 1024 - 1029 / M. 1615 - 1620)<br>cilt: 38,&nbsp;sayfa: 140<br>Hüküm no: 134<br>Orijinal metin no: [51a-1 Arapça]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Nasuh Beşe b. Abdullah’ın hayatta iken malının üçte birini vasiyet ettiği</b><br><br>Udûlden Ahmed Çelebi b. Abdüllatif ve el-Hâc Mustafa b. Murad nâm kimesneler meclis-i şer‘-i şerîfe hâzırân olup Kostantıniyye ve mahrûse-i Galata’da vâki‘ râcilîn zümresine mahsûs beytülmâle bi’l-fi‘l emîn olan ve emânet-i mahkiyesi hasebiyle ve hâkim-i şer‘ ma‘rifeti ile dâhil-i Galata mahallâtından el-Hâc A‘mâ mahallesinde bundan akdem vefât eden Nasuh Beşe b. Abdullah nâm yayanın muhallefâtına zâhirde ma‘rûf vârisi zuhûr etmediği için vâzı‘-ı yed olan fahrü’l-ümenâ Mehmed Ağa b. Mahmud nâm hasm-ı câhid mahzarında, râfi‘ü’l-kitâb el-Hâc Mustafa b. Abdullah’dan sâdır olan da‘vâ-i sahîha-i şer‘iyyede gıbbe’l-istişhâd şöyle şehâdet ettiler ki, merhûm-ı mezbûr maraz-ı mevte yakalanıp başını ölüm yastığına koyduğunda ölmeden önce cemî‘ mâlının sülüsünün vesâyet umûru için seçdiği ve hâkim-i şer‘in de münâsib gördüğü diyânetiyle mevsûf bir kimesne yani müdde‘î-i mezbûr yediyle sebîl-i hayrât ve meberrât-ı hasenâta sarf ve turûk-ı birre ve ihsâna bezl edilmesini vasiyyet etti ve vesâyeti üzre musırran vefât eyledi. Şehâdetleri ba‘de ri‘âyeti şerâiti’l-kabûl inde’ş-şer‘ makbûl ve mu‘teber olmağın hâkim-i muvakki‘ a‘lâ hâze’l-kitâb şehâdetleri mûcebince vesâyet-i mezbûrenin sıhhatine hükm etti. Vasiyy-i mezbûr sonra emîn-i mezkûr yedinden müteveffâ-yı mezbûrun muhallefâtının sülüsünden on bir bin iki yüz yetmiş akçeyi kabz ve tesellüm eyledi ki bu mikdâr emîn-i mezbûrun sülüs-i mezkûrdan müteveffâ-yı merkūmun iki bin akçe tutan techîz ve telkīn masraflarından sonra bâkī kalan mikdârdır. Cerâ zâlike ve hurrire fi’l-yevmi’l-hâmis aşer min Ramazâni’l-mübârek sene sitte ve ışrîn ve elf.<br><br><br>Şuhûdü’l-hâl: Sefer Efendi b. Ferhad el-İmâm, Mehmed Halîfe b. Ali el-Müezzin, Musli Çelebi b. İbrahim, Mahmud Çelebi b. İslâm, el-Hâc Hüseyin b. Yunus, Benli Mehmed el-Münâdî, Mustafa b. Mehmed, İbrahim el-Muhzır ve gayruhüm</p>          <br><a title="Önceki sayfa" style="text-decoration:none" href="./ayrmetin.php?idno=20182"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=20184"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt046&bsm=glt046b140"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt046&bsm=glt046o172"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>