﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 92 Numaralı Sicil (H. 1120-1121 / M. 1709)<br>cilt: 60,&nbsp;sayfa: 513<br>Hüküm no: 580<br>Orijinal metin no: [85a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Musa Efendi b. Zeynelâbidin b. İbrahim’in vârislerinden oğlu Salih Efendi’nin terekeden olup Seydîşehir’de bulunan menzil ve bağdaki hissesini Seyyid Mustafa Efendi b. Abdülkerim Efendi’ye sattığı</b><br><br>Vilâyet-i Anadolu’da medîne-i Seydîşehri Mahallesi’nden Câmi‘-i Kebîr Mahallesiʼnde sâkin iken bundan akdem vefât eden Musa Efendi b. Zeynelâbidin b. İbrahim’in verâseti zevce-i metrûkesi Kudsiye bt. Derviş Mehmed Efendi ile sulbî kebîr oğulları Zeynelâbidin ve Salih Efendi ve Hüseyin Çelebi’ye ve sulbiye kızı Rukiye’ye münhasıra kable’l-kısme mezbûr Zeynelâbidin dahi fevt olup verâseti vâlidesi mezbûre Kudsiye ile li-ebeveyn er karındaşları mezbûrân Salih Efendi ve Hüseyin Çelebi’ye ve li-ebeveyn kız karındaşı mezbûre Rukiye’ye münhasıra kable’l-kısme mezbûre Rukiye dahi vefât edip verâseti vâlidesi mezbûre Kudsiye ile li-ebeveyn karındaşları mezbûrân Salih Efendi ve Hüseyin Çelebi’ye münhasıra ve tashîh-i mes’ele-i mîrâsları bi-hükmi’l-münâsahati’ş-şer‘iyye yetmiş iki sehmden olup sihâm-ı mezbûreden on dört sehmi mezbûre Kudsiye ve yirmi dokuzar sehmi mezbûrân Salih Efendi ve Hüseyin Çelebi’den her birine isâbet eylediği şer‘an zâhir ve mütehakkık oldukdan sonra mezbûr Salih Efendi meclis-i şer‘-i şerîf-i enverde işbu râfi‘u’l-kitâb umdetü’l-kuzât es-Seyyid Mustafa Efendi b. Abdülkerim Efendi mahzarında ikrâr ve takrîr-i kelâm edip mûrisimiz müteveffâ-i mezbûrun yedinde mülk ve hakkı olup ba‘de vefâtihi bi’l-irsi’ş-şer‘î bize intikāl edip mahalle-i mezbûrede vâki‘ bir tarafdan es-Seyyid el-Hâc Abdülkerim Çelebi mülkü ve bir tarafdan mezbûre Kudsiye mülkü ve bir tarafdan Seyfullah Efendi mülkü ve bir tarafdan tarîk-i âm ile mahdûd bir bâb fevkānî ve tahtânî oda ve bir mikdâr havluyu müştemil mülk menzil ile yine mahalle-i mezbûrede vâki‘ bir tarafdan Seyyid Hârûn-ı Velî Aşhânesi ve bir tarafdan Câmi‘-i Kebîr ve bir tarafdan tarîk-i hâs ve bir tarafdan tarîk-i âm ile mahdûd iki bâb tahtânî oda ve bir samanhâne ve bir ahır ve bir dehlîz ve bir mikdâr harâbe gül bahçesi tâʻbir olunur havluyu müştemil menzil ve yine medîne-i mezbûre hâricinde vâki‘ lede’l-ahâlî ve’l-cîrân ma‘lûmü’l-hudûd bir mikdâr harâbe bahçeden tashîh-i mezkûr üzere bana isâbet eden yirmi dokuz sehm hisse-i şâyi‘amı tarafeynden îcâb ve kabûlü hâvî şürût-ı müfsideden ârî bey‘-i bâtt-ı sahîh-i şer‘î ile bi-safkatin vâhidetin mezbûr es-Seyyid Mustafa Efendi’ye <<bey‘ ve teslîm>> yüz doksan guruşa bey‘ ve temlîk eylediğimde ol dahi ber-vech-i muharrer iştirâ ve temellük ve kabûl eylediğinden sonra semeni olan meblağ-ı mezbûr yüz doksan guruşu mezbûr es-Seyyid Mustafa Efendi yedinden tamamen ahz u kabz edip emlâk-ı mezkûrede olan hisse-i mezbûremi mahallinde zabt u tasarrufa mezbûr es-Seyyid Mustafa Efendi’yi taslît eyledim emlâk-ı <<mezkûrede>> mezbûrede olan yirmi dokuz sehm-i şâyi‘am mezbûrun mülk-i müşterâsı ve hakk-ı sırfı olmuşdur keyfe mâ yeşâ ve yehtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fî 12 min-Şa‘bâni’l-mu‘azzam sene 1121<br><br>Şuhûdü’l-hâl: Abdurrahman Efendi b. Ömer, Çelebizâde Ahmed Efendi b. Mehmed Efendi, Molla Mustafa b. el-Hâc Hasan, eş-Şeyh Mustafa Efendi b. Abdülgani, Mustafa b. Şa‘ban, Molla Mustafa b. eş-Şeyh Mahmud Efendi, es-Seyyid Mustafa Efendi b. Abdülkerim, Mehmed Çelebi b. Molla Ahmed, Hüseyin b. Abdullah ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=4858"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=4860"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab092&bsm=bab092b513"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab092&bsm=bab092o581"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>