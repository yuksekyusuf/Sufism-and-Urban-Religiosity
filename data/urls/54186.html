﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Üsküdar Mahkemesi 531 Numaralı Sicil (H. 1204-1207 / M. 1790-1793)<br>cilt: 81,&nbsp;sayfa: 711<br>Hüküm no: 1161<br>Orijinal metin no: [95b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Tüccar Veliyüddin’in Seyyid İbrahim Bey’den alacaklı olduğu yolunda açtığı davaya itibar edilmediği</b><br><br>Ma‘rûz;<br><br>Vilâyet-i Anadolu’da Bayburd kazâsı ahâlisinden olup mahmiye-i İslâmbol’da Mercan Çarşısı’nda sâkin sâhib-i arzuhâl Tâcir Veliyüddin b. Veli medîne-i Üsküdar’da meclis-i şer‘-i hatîrde arzuhâlde ismi mezkûr es-Seyyid İbrahim Bey b. Salih tarafından ber-vech-i âtî vekîl olduğu Osman b. Abdullah ve Süleyman b. Mehmed nâm kimesneler şehâdetleriyle sâbit olan es-Seyyid Mustafa b. İbrahim mahzarında müvekkil-i mezbûr es-Seyyid İbrahim bin yüz doksan dokuz senesi vilâyet-i Anadolu’da Şebinkarahisârı voyvodası iken ticâret tarîkiyle ol târihde mârrü’z-zikr Şebinkarahisârı’nda misâfiren sâkin olmamla siz taşradan gelip ziyâde ticâret edermişsiz deyü beni bi-gayrı hakkın ahz ü habs ve tahlîs içün cerîme nâmıyla nakden yedi yüz on beş guruşumu ahz etmekle ben dahi meblağ-ı merkūm yedi yüz on beş guruşu bin iki yüz beş senesi Zilhicce’sinin altıncı günü mahrûse-i Galata Mahkemesi’nde meclis-i şer‘de hâkimü’l-vakt efendi huzûrunda müvekkil-i mezbûr es-Seyyid İbrahim Bey’den taleb ve da‘vâ eylediğimde beynimize muslihûn tavassut edip beni da‘vâ-yı mezkûremden yüz doksan guruş bedel-i makbûza an-inkârin mezbûr es-Seyyid İbrahim Bey ile sulh eylediklerinde ben dahi sulhu kabûl ve mâ‘adâ mutâlebesinden zimmetini ibrâ etmiş idim lâkin sulh-ı mezkûr ol târihde bana ba‘zı kimesnelerin ibrâm ve ilhâhları ile olup ben dahi sulh-ı mezkûra nâdim olmamla mâ‘adâsı olan beş yüz yirmi beş guruşu taleb ederim deyü takrîr-i meşrûhu üzere tasaddî eylediği da‘vâsına iltifat olunmadığı mübâşiri çavuş kulları iltimâsıyla huzûr-ı âlîlerine i‘lâm olundu.<br><br>Fî 18 min-B sene 1206</p>          <br><a title="Önceki sayfa" style="text-decoration:none" href="./ayrmetin.php?idno=54185"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=54187"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=usk531&bsm=usk531b711"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=usk531&bsm=usk531o1003"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>