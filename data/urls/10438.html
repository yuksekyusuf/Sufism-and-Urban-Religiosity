﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 222<br>Hüküm no: 276<br>Orijinal metin no: [82b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Ali’nin “borcumu ödersem karım benden üç talak ile boş olsun” şeklindeki ifadesinde; şartını yerine getirmediği takdirde nikâhına bir zarar gelmeyeceği</b><br><br>Mahmiye-i Galata’ya tâbi‘ kasaba-i Beşiktaş mahallâtından Sinanpaşa mahallesinden Belkıs bt. Abdullah nâm hatun meclis-i şer‘-i hatîr-i lâzımü’t-tevkīrde zevci işbu sâhibü’l-kitâb Ali b. Abdurrahman nâm kimesne mahzarında üzerine da‘vâ ve takrîr-i kelâm edüp zevcim mezbûr Ali târih-i kitâbdan iki gün mukaddem kasaba-i mersûme sükkânından gāib ani’l-meclis Hacı Çingene demekle ma‘rûf kimesnenin abd-i memlûkü Yusuf b. Abdullah nâm gulâma zimmetinde olan yirmi beş akçe deyni için eğer meblağ-ı mezbûru sana edâ edersem avretim benden talâk-ı selâse ile mutallaka olsun deyü vech-i muharrer üzere tahkīkini îkā‘a ta‘lîk-i şart eyleyüp ve dahi meblağ-ı mezbûru mezbûr Yusuf’a edâ ve teslîm etmemişdir lâkin bana husûs-ı mezbûrda şübhe îrâs etmekle beynimiz tefrîk olunmasın taleb ederim dedikde gıbbe’l-istintâk ber-vech-i meşrûh meblağ-ı mezbûru merkūm Yusuf’a edâ etmesine ta‘lîk-i şart eyledim deyü i‘tirâf eyleyüp meblağ-ı mersûmu edâ eyledim deyü merkūmeyi tasdîk edicek mezbûr Ali tahkīkini vukū‘a getirmedikçe zevcesi merkūme Belkıs’ın mezbûrdan mutallaka olmadığı kütüb-i fıkhiyyede mastûr ve mukayyed bulunmağın mezbûra ba‘de’t-tenbîh mâ-vaka‘a bi’t-taleb ketb olundu.<br><br>Fi’l-yevmi’s-sâbi‘ aşer min-Zilka‘deti’ş-şerîfe li-seneti’l-mezbûre.<br><br>Şühûdü’l-hâl: Ahmed b. Hasan, Receb b. Hasan, Mustafa b. Ali ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=10437"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10439"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b222"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o298"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>