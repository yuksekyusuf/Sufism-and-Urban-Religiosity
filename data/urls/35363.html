﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 191 Numaralı Sicil (H. 1000-1027 / M. 1591-1617)<br>cilt: 44,&nbsp;sayfa: 220<br>Hüküm no: 225<br>Orijinal metin no: [46a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Menahim v. Benyamin’in müteveffa Mahmud Kethuda’ya rehin olarak verdiği istefanın iade edildiği</b><br><br>Alaman cemâ‘atinden Menahim v. Benyamin nâm Yahûdî’nin sulbî oğlu ve husûs-ı âti’z-zikre babası mezbûr Menahim tarafından vekîl-i şer‘îsi olup vekâleti Mahmud Bey b. İbrahim ve Mustafa b. Mahmud nâm kimesneler şehâdetiyle sâbite olan İlya v. Menahim nâm Yahûdî mahfil-i kazâda bundan akdem müteveffâ olan merhûm Mahmud Kethudâ b. Abdullah’ın sagīr-i sulbîsi Mehmed’in tesviye-i umûrı’çün vasîyy-i muhtârı olan fahrü’l-cüyûş Gazanfer Çavuş b. Abdülmennan muvâcehesinde bi’l-vekâle takrîr-i kelâm edip babam mezbûr Menahim’in zimmetinde sagīr-i mezbûr mâlından çuha bahâsından yirmi yedi bin akçe olup meblağ-ı mezbûr mukābelesinde işbu meclis-i şer‘e vasîyy-i mezbûrun ihzâr eylediği elmas ve yâkut ve inci ile murassa‘ ve kırk bin akçe ile mukavvem bir istefanı müteveffâ-yı merkūm Mahmud Kethudâ’ya rehin vaz‘ eylemiş idi. El-hâletü hâzihî meblağ-ı mezbûru vasîyy-i merkūma bi’l-vekâle teslîm eyledim lâkin rehn-i merkūmu bana teslîmden imtinâ‘ eder keyfiyet-i hâl vasîyy-i mezbûrdan suâl olunsun dedikde gıbbe’s-suâl mezbûr Gazanfer Çavuş fi’l-hakīka meblağ-ı mezbûr yirmi yedi bin akçeyi vekîl-i mezbûr İlya yedinden kabz eyledim lâkin zikr olan istefan bi-aynihî müvekkil-i mezbûrun müteveffâ-yı merkūmun yedinde rehin vaz‘ eylediği istefan idiğini bilmezim deyü meblağ-ı mezbûrun kabzına mutasarrıf olup lâkin zikr olan istefan[nın] müvekkil-i mezbûrun olduğunu bilmezim deyü inkâr ile cevâb vermeğin vekîl-i müdde‘î-i merkūmdan da‘vâsına mutâbık beyyine taleb olundukda ahrâr-ı Müslimînden Rıdvan Bey b. Abdullah ve Ali Bey b. Sevindik nâm cündîler meclis-i şer‘-i güzîne li-ecli edâi’ş-şehâde hâzırân olup akībe’l-istişhâd fi’l-hakīka vasîyy-i merkūmun işbu mahalle ihzâr eylediği istefan bi-aynihî müvekkil-i merkūm Menahim’in meblağ-ı merkūm mukābelesinde merhûm-ı merkūm Mahmud Kethudâ’nın rehin vaz‘ eylediği istefandır biz bu husûsa şâhidleriz şehâdet dahi ederiz deyü edâ-i şehâdet-i şer‘iye eylediklerinde ba‘de ri‘âyeti şerâiti’l-kabûl şehâdetleri makbûle olup zikr olan istefanı vekîl-i merkūma teslîme bi’l-muvâcehe tenbîh olundukdan sonra vasîyy-i merkūm yine ol meclisde zikr olan istefanı vekîl-i mezbûra teslîm edip ol dahi kabz ve tesellüm eyledikde vâki‘ hâl bi’t-taleb kayd olundu.<br><br>Tahrîren fi’l-yevmi’l-hâmis min-Zilka‘de li-sene hamse ve elf.<br><br>Şühûdü’l-hâl: Ahmed Efendi, Hasan Çelebi, Yusuf Çelebi, Mehmed b. Ramazan, Mustafa b. Mahmud ve gayruhum.</p>          <br><a title="Önceki sayfa" style="text-decoration:none" href="./ayrmetin.php?idno=35362"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=35364"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist191&bsm=ist191b220"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist191&bsm=ist191o479"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>