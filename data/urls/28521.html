﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 22 Numaralı Sicil (H. 1107-1108 / M. 1695-1697)<br>cilt: 57,&nbsp;sayfa: 186<br>Hüküm no: 105<br>Orijinal metin no: [33b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Vezirazam Ali Paşa’nın devlete olan borçları nedeniyle binasının Marziye Hatun bt. Hacı Osman Ağa’ya satılıp bedelinin hazine yeteslim edildiği.</b><br><br>Bi’l-fi‘il şıkk-ı evvel defterdârı olan câmi‘ü’l-emvâli’s-sultâniye hâfızü’l-hazâini’l-Osmâniye ve zü’l-kadri’r-râsih ve’ş-şerefi’ş-şâmih izzetlü Halil Efendi tarafından husûs-ı âti’z-zikri ikrâra vekîl olduğu İslâm Ağa b. Ali ve Siyavuş Bey b. Abdullah şehâdetleriyle şer‘an sâbit olan fahrü’l-a‘yân Ebûbekir Ağa b. Ahmed meclis-i şer‘-i şerîf-i enver ve mahfil-i dîn-i münîf-i ezherde mahmiye-i İstanbul’da Hocapaşa kurbünde Elvanzâde mahallesi sâkinelerinden râfi‘atü hâze’l-kitâb umdetü’l-muhadderât Marziye Hatun bt. el-Hâc Osman Ağa tarafından husûs-ı âti’z-zikre vekîl-i müsecceli olan Mustafa Efendi b. Abdullah mahzarında ikrâr-ı tâm ve takrîr-i kelâm edip bundan akdem vezîriazam oldukdan sonra bin yüz altı senesinde medîne-i Edirne’de vedâ‘-ı âlem-i fânî eden merhûm Ali Paşa’nın cânib-i mîrîye olan düyûnu için akārâtı bey‘ ve semenleri taraf-ı mîrîden kabz olunmak bâbında fermân-ı cihân-mutâ‘ sâdır olmağla mahmiye-i mezbûrede Kırkçeşme mukābilinde Sekbânbaşı İbrahim Ağa mahallesinde vâki‘ Kırkçeşme fırını demekle meşhûr [ve] ma‘rûf olmağla tecdîd [tahdîd] ve tavsîfden müstağnî kârgir habbâz fırınının tûlen ve arzen bi-hesâbı terbî‘î iki yüz doksan iki zirâ‘ arsası Koca Sinan vakfından senede iki bin beş yüz yirmi akçe mukāta‘a ile ve tûlen ve arzen bi-hesâbı mezbûr iki yüz kırk zirâ‘ arsası Tura Çavuş vakfından senede üç yüz altmış akçe mukāta‘a ile ve yine bi-hesâbı mezkûr üç yüz yedi zirâ‘ arsası Tirevî Ayşe Hatun vakfından senede altı yüz akçe mukāta‘a ile ve kezâlik bi-hesâbı mezbûr beş yüz yetmiş zirâ‘ arsası Tiryek? Ali Ağa vakfından senede iki bin sekiz yüz seksen akçe mukāta‘a ile merhûm-ı mûmâ-ileyh Ali Paşa’nın taht-ı tasarrufunda ve hâlâ üzerinde mevcûd olan kârgir duvar ve sakf ve döşeme ve harc ve sâir ebniyesi evkāf-ı mezbûre mütevellîleri izn ü ma‘rifetleriyle kendi mâlıyla nefsi’çün binâ olunmağla silk-i mülkünde münselik olmağın müvekkilim mûmâ-ileyh Halil Efendi ebniye-i mezbûreyi kirâren ve mirâren sûk-ı sultânîde nidâ ve müzâyede etdirip ragabât-ı nâs münkatı‘a oldukda mûmâ-ileyhâ Marziye Hatun üzerinde altı bin guruşda karâr edip ziyâde ile tâlib-i âhar olmayıp ve meblağ-ı mezbûr ebniye-i mezbûrenin elân semen-i misli idiği vukūfu olan sikāt-ı makbûletü’l-kelimât ihbârlarıyla müte‘ayyen olmağla müvekkilim mûmâ-ileyh Halil Efendi fırın-ı mezkûr ebniyesini bi-cümleti’t-tevâbi‘ ve’l-levâhık ve kâffetü’l-hukūk ve’l-merâfık semen-i misli olan meblağ-ı merkūm altı bin guruşa merhûm-ı mûmâ-ileyhin deyni için bâ-fermân-ı âlî mûmâ-ileyhâ Marziye Hatun’a bey‘ ve teslîm ol dahi iştirâ ve kabûl ve tesellüm eyledikden sonra semen-i merkūm altı bin guruşu yedine verilen işbu sûret-i rûznâmçe-i hümâyûn nâtık olduğu üzere vekîl-i mezbûr Mustafa Efendi yediyle cânib-i mîrîye tamamen teslîm etmeğin ba‘de’l-yevm ebniye-i mezbûre bi-cümleti’t-tevâbi‘ ve’l-levâhık mûmâ-ileyhâ Marziye Hatun’un mülk-i müşterâsı olmuşdur dedikde gıbbe’t-tasdîkı’ş-şer‘î mâ vaka‘a bi’t-taleb ketb olundu.<br><br>Fi’l-yevmi’r-râbi‘ min-Şa‘bâni’l-mu‘azzam li-sene seb‘a ve mie ve elf.<br><br>Şuhûdü’l-hâl: Umdetü’l-emâcid ve’l-a‘yân Mehmed Efendi Emîn-i Matbah-ı âmire, umdetü erbâbü’t-tahrîr ve’l-kalem Hüseyin Efendi Emîn-i şehîr, zübdetü ashâbi’t-tastîr ve’r-rakām Yusuf Efendi Nâzır-ı Tophâne, fahrü’l-eşbâh ve’l-a‘yân Yusuf Efendi Emîn-i Tersâne, fahrü’l-emâcid ve’l-a‘yân Kapana Çelebi b. Mehmed Efendi, fahrü’l-erbâb Mektûbî Mehmed Efendi, Ma‘den halîfesi İbrahim Efendi, fahrü’l-eşbâh İbrahim Ağa Ser-gulâm-ı bâkī, fahrü’l-akrân el-Hâc Mahmud Ağa mütevellî-i Haremeynü’ş-şerîfeyn, umdetü’l-a‘yân Mehmed Ağa vekîl-i emîn-i matbah, fahrü’l-eşbâh Kethudâ Mustafa Efendi, fahrü’l-akrân Ahmed Bey b. ( ) ve gayruhum mine’l-huzzâr.</p>          <br><a title="Önceki sayfa" style="text-decoration:none" href="./ayrmetin.php?idno=28520"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=28522"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist022&bsm=ist022b186"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist022&bsm=ist022o882"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>