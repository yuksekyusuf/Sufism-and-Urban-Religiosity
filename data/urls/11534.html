﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Evkaf-ı Hümâyûn Müfettişliği 1 Numaralı Sicil (H. 1016-1035 / M. 1608-1626)<br>cilt: 45,&nbsp;sayfa: 262<br>Hüküm no: 203<br>Orijinal metin no: [67b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Bali Çavuş b. İskender’in vakfettiği evin Haremeyn Vakfı mütevellisi tarafından İbrahim Ağa’ya kiralandığı</b><br><br>Mahmiye-i İstanbul’da Haremeyn-i Şerîfeyn Vakfı’na mütevellî olan Hasan Bey b. Mehmed nâm bevvâb-ı sultânî meclis-i şer‘-i kavîmde işbu sâhibü’l-kitâb <<Ömer>> İbrahim Ağa b. Ca‘fer mahzarında bi’t-tevliye ikrâr-ı tâm ve takrîr-i kelâm edip mahmiye-i merkūmede Kumkapı kurbünde Feridun Ağa mahallesinde sâkin iken bundan esbak vefât eden Bâli Çavuş b. İskender hâl-i hayâtında ve kemâl-i sıhhatinde iken mahalle-i merkūmede vâki‘ bir tarafı Derzibaşı mülkü ve bir tarafı Süleyman Ağa vakfı ve iki tarafı tarîk-i âm ile mahdûd ve büyût-ı müte‘addideyi muhtevî olan mülk menzilini evvelâ kendi nefsine ba‘dehû evlâdına ve ba‘de’l-inkırâz fukarâ-i Haremeyne’ye vakfedip hâlâ merkūm Bâli Çavuş vefât edip ve evlâdı dahi münkarız olmağla menzil-i mezbûr bi-cümleti’t-tevâbi‘ fukarâ-i Haremyen-i muhteremeyne âid olmağın îcârı lâzım geldikde tâlibîne arz olunup ragabât-ı nâs münkatı‘a oldukdan sonra müşârun-ileyh İbrahim Ağa otuz bin akçe icâre-i mu‘accele ve yevmî üçer akçe icâre-i müeccele ve meremmât ve binâsına sarf ettiği meblağ mu‘accelesine mahsûb olmak üzere istîcâra tâlib olup bir akçe ziyâde ile tâlib-i âhar zuhûr etmeyip vech-i meşrûh üzere îcâr vakfa enfa‘ olmağın ben dahi menzil-i mezbûru târîh-i kitâbdan otuz bin akçe icâre-i mu‘accele ve yevmî üçer akçe müeccele <<ile>> hesâbı üzere beher şehr doksan akçe icâre-i müeccele ve lâzım gelen meremmât-ı külliyye ve cüz’iyye ve müceddeden binâsına sarf ettiği icâre-i mu‘accelesine mahsûb olmak üzere müşârun-ileyh İbrahim Ağa’ya tevliyetim hasebi ile îcâr ve teslîm eyledim. Ol dahi ber-vech-i muharrer istîcâr ve kabûl eyledikden sonra icâre-i mu‘accelesi olan otuz bin akçeyi yedinden bi’t-tamâm alıp kabz eyledim. Ba‘de’l-yevm ta‘yîn olunan icâre-i müeccelesini mâh be-mâh cânib-i vakfa edâ edip keyfe mâ yeşâ mutasarrıf olsun dedikde gıbbe’t-tasdîk mâ-vaka‘a ketb olundu.<br><br>Fî-evâili Cumâdelûlâ min-şühûri li-sene sitte ve ışrîn ve elf.<br><br>Şühûdü’l-hâl: Mustafa Bey b. İbrahim el-bevvâb, Sinan Bey b. Kasım, Mahmud Bey b. ( ), Ferhad Bey b. Abdi el-bevvvâb, Ali Bey b. Ömer el-bevvâb ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=11533"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=11535"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=evk001&bsm=evk001b262"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=evk001&bsm=evk001o759"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>