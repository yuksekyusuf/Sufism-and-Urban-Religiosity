﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Eyüp Mahkemesi 138 Numaralı Sicil (H. 1129-1131 / M. 1717-1718)<br>cilt: 61,&nbsp;sayfa: 249<br>Hüküm no: 199<br>Orijinal metin no: [69b-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Hacı Ahmed Efendi b. Mustafa’ya ait menzilin, kızının vasisi tarafından satılması talebi</b><br><br>Medîne-i hazret-i Ebâ Eyyüb Ensârî -aleyhi rahmetü Rabbihi’l-Bârî-’de el-Hâc Hüsrev mahallesinde sâkin iken bundan akdem vefât eden el-Hâc Ahmed Efendi b. Mustafa’nın verâseti zevce-i metrûkesi İsmihan Hatun bt. Mehmed ile sulbiye kızı Ümmü Gülsüm’e münhasıra olduğu şer‘an zâhir ve müte‘ayyin oldukdan sonra sagīr-i mezbûrun tesviye-i umûruna bâ-hüccet-i şer‘iyye vasiyy-i muhtârı olan işbu râfi‘u’l-kitâb Halil Çelebi b. İbrahim meclis-i şer‘-i enverde takrîr-i kelâm ve ta‘bîr ani’l-merâm edip vasîsi olduğum sagīre-i mezbûrenin nafaka ve kisve bahâya dahi eşedd-i ihtiyâcı olup mahalle-i mezbûrda vâki‘ bir tarafdan sagīr-i mezbûrenin meşrûtası ve vakf-ı menzil ve bir tarafdan Halil Çelebi mülkü ve bir tarafdan el-Hâc Mustafa mülkü ve bir tarafdan tarîk-ı âm ile mahdûd iki bâb fevkānî oda ve iki dehlîz ve bir matbah ve bir gasilhâne ve tahtında bir mekteb odası ve bir <<kenif>> kepenk bakkal dükkânı ve bir mahzen ve bahçeyi muhtevî mülk menzilin bey‘i lâzım gelmeğin ba‘de’l-müzâyede semen-i misliyle âhara bey‘ine izin taleb ederim dedikde vasiyy-i mezbûrun kelimât-ı meşrûhası vâkı‘a mutâbıka idiği zeyl-i kitâbda muharrerü’l-esâmî Müslimîn haberleriyle lede’ş-şer‘i’l-enver zâhir ve mukarrer olmağın hâkim-i muvakkı‘-ı sadr-ı kitâb tûbâ-lehû ve hüsnü-meâb efendi hazretleri dahi menzil-i mezbûru ba‘de’l-müzâyede semen-i misliyle âhara bey‘a vasiyy-i mezbûr Halil Çelebi’ye izin vermeğin mâ-vaka‘a bi’t-taleb ketbolundu<br><br>Fi’l-yevmi’l-ışrîn min-Zilhicceti’ş-şerîfe li-sene selasîn ve mi’e ve elf<br><br>Şuhûdü’l-hâl: el-Hâc Mehmed Efendi b. İbrahim, Süleyman Efendi b. Mustafa, Mehmed Efendi b. Ali, es-Seyyid Hasan [b.] es-Seyyid Ali, İsmail Çelebi el-müezzin, Ahmed Bey b. Osman, el-Hâc İsmail b. Hasan, Ahmed Ağa b. el-Hâc Ali, el-Hâc Mustafa b. Ali ve gayruhüm.</p>          <br><a title="Önceki sayfa" style="text-decoration:none" href="./ayrmetin.php?idno=16356"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=16358"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=eyp138&bsm=eyp138b249"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=eyp138&bsm=eyp138o268"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>