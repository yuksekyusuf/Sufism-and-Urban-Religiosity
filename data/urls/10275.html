﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Beşiktaş Mahkemesi 63 Numaralı Sicil (H. 1061-1062 / M. 1651-1652)<br>cilt: 48,&nbsp;sayfa: 120<br>Hüküm no: 113<br>Orijinal metin no: [34a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Emine Hatun bt. Memi’nin arsasını Eşref Efendi b. Veli’ye hibe ettiği</b><br><br>Mahmiye-i Galata muzâfâtından kasaba-i Beşiktaş’a tâbi‘ Sinan Paşa-yı Cedîd mahallesinde sâkine Emine Hatun bt. Memi tarafından hibe-i âti’l-beyânı ikrâra vekîl olup mezbûreyi ma‘rifet-i şer‘iyye ile ârifân olan Süleyman Bey b. Mehmed ve Abdüllatif Çelebi b. Mustafa şehâdetleriyle şer‘an vekâleti sâbite olan sadrî oğlu Mehmed Çelebi meclis-i şer‘de işbu hâfızü’l-kitâb Eşref Efendi b. Veli muvâcehesinde bi’l-vekâle ikrâr ve takrîr-i kelâm edüp müvekkilem mezbûre Emine Hatun’un mahalle-i merkūmede vâki‘ bir tarafı Murad Ağa mülkü ve bir tarafı Mehmed Reis mülkü ve iki tarafı yine müvekkilem mülkü ile mahdûd tûlen ve arzen on bir zirâ‘ bi-hesâb-ı şatrancî cem‘an yüz zirâ‘ arsa-i hâliyesini merkūm Eşref Efendi’ye hibe-i sahîha-i şer‘iyye ile hibe ve temlîk ve teslîm edüp ol dahi meclis-i hibede ittihâb ve temellük ve tesellüm eyledikden sonra mevhûbün leh merkūm Eşref Efendi mukābele-i hibede bir donluk Mısrî alaca ta‘vîz ve teslîm ve müvekkilem dahi ta‘avvuz ve kabûl eyledi ba‘de’l-yevm arsa-i mezkûre mezbûr Eşref Efendi’nin mülk-i mevhûbudur keyfe mâ yeşâ ve yehtâr mutasarrıf olsun dedikde mukırr-ı mezbûru ikrâr-ı meşrûhunda el-mukarru lehü’l-merkūm Eşref dahi bi’l-müvâcehe tasdîk ve bi’l-müşâfehe tahkīk etmeğin sıhhat-i hibe ve ittihâba hüküm birle bu hurûf ketb olundu.<br><br>Fi’l-yevmi’t-tâsi‘ aşer min-şehri Rebî‘i’s-sânî li-sene isneteyn ve sittîn ve elf.<br><br>Şühûdü’l-hâl: Es-sâbıkūn.</p>          <br><a title="Önceki sayfa" style="text-decoration:none" href="./ayrmetin.php?idno=10274"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=10276"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bsk063&bsm=bsk063b120"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bsk063&bsm=bsk063o347"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>