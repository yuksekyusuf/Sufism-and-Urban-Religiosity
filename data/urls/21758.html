﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Galata Mahkemesi 259 Numaralı Sicil (H. 1137-1138 / 1724-1725)<br>cilt: 63,&nbsp;sayfa: 65<br>Hüküm no: 19<br>Orijinal metin no: [3a-3]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Mikail v. Şöhret’in arsasını Kobasır v. Parnık’a sattığı</b><br><br>Mahrûse-i Galata a‘mâlinden Beşiktaş nâhiyesine tâbi‘ Ortaköy kasabası sâkinlerinden Mikail v. Şohret nâm Ermeni mahfil-i şer‘de işbu râfi‘u’l-vesîka Kobasır v. Parnık nâm Ermeni muvâcehesinde ikrâr ve takrîr-i kelâm edip mahrûse-i merkūme hâricinde Hüseyin Ağa mahallesinde vâki‘ merhûm Sultan Bayezid Hân Vakfı’ndan senevî üç akçe mukāta‘a-i kadîmesi olan iki tarafdan benim menzilim ve bir tarafdan Manuk Ermeni menzili ve bir tarafdan tarîk-i âm ile mahdûd tûlen kırk beş buçuk ve arzen sekiz buçuk bi-hesâb-ı terbî‘ üç yüz seksen altı zirâ‘ menzil arsamı cemî‘ tevâbi‘ ve levâhıkıyla tarafeynden îcâb ve kabûlü hâvî bey‘-i bâtt-ı sahîh-i şer‘î ile merkūm Kobasır’a seksen guruşa bey‘ u teslîm eylediğimde ol dahi ber-vech-i muharrer iştirâ ve temellük ve tesellüm ve kabûl eyledikden sonra semeni olan meblağ-ı mezbûru müşterî-i merkūm yedinden tamâmen alıp kabz eyledim fîmâ ba‘d arsa-i mahdûde-i merkūme bi-cümletin mâ yeştemiluhâ müşterî-i merkūmun mülk-i müşterâsı olmuşdur keyfe mâ yeşâ ve yahtâr mutasarrıf olsun dedikde gıbbe’t-tasdîki’ş-şer‘î mâ-hüve’l-vâkı‘ bi’l-ibtigā ketb olundu.<br><br>Fi’l-yevmi’s-sâdis aşer min-Cemâziyelâhir li-sene 1137.<br><br>Şuhûdü’l-hâl: el-Hâc Ahmed b. Ali, el-Hâc Osman b. Receb, Arusi Mustafa Efendi, Manok v. Kariz, Manyas v. Avak, Yani v. Toros. </p>          <br><a title="Önceki sayfa" style="text-decoration:none" href="./ayrmetin.php?idno=21757"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=21759"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=glt259&bsm=glt259b065"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=glt259&bsm=glt259o479"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>