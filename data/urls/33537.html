﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 148 Numaralı Sicil (H. 1241-1242 / M. 1826-1827)<br>cilt: 90,&nbsp;sayfa: 167<br>Hüküm no: 110<br>Orijinal metin no: [24a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Sarı Bâyezid mahallesinde yıkılmış ocak ve duvarı yeniden inşa meselesinden iki ailenin anlaşmazlığa düştükleri</b><br><br>Sarı Bâyezid mahallesinde menzil ocağı keşfi ve ba‘dehû menzil-i mezkûru huzûr-ı şer‘de 4300 guruş bedel-i medfû‘a ferâğı<br><br>Ma‘rûz<br><br>Sâdır olan fermân-ı âlîlerine imtisâlen zikri câ’î husûsu mahâllinde lede’l-mu‘âyene keşf ve tahkīk için savb-ı şer‘-i enverden me’zûnen irsâl olunan Kâtib Mehmed Hidâyetullâh Efendi dâ‘îleri ve bi’l-ma‘iye rü’yete me’mûr Haremeyn-i şerîfeyn müfettişi mevâlî-i ızâmdan İstanbul pâyesiyle tekrîm buyrulan Emin Beyefendi-zâde fazîletlü Abdülkadir Beyefendi tarafından meb‘ûs Kâtib Mehmed Hamdi Efendi hâssa mi‘mârı hulefâsından es-Seyyid Mehmed Râşid ve Sâfî Mustafa Halîfeler ile Dârü’s-sa‘âdeti’ş-şerîfe ağası hazretleri nezâret-i aliyyelerinde âsûde evkāfdan ser-etıbbâ-i hâssa-i esbak Fenârîzâde Mustafa Feyzi Efendi Vakfı müsakkafâtından İstanbul’da Süleymâniye civârında Abacı Çeşmesi nâm mahâlde Sarı Bâyezid mahallesinde vâki‘ münâza‘un-fîh olan ma‘lûmü’l-hudûd bir bâb menzile varıp huzûr-ı Müslimînde akd-i meclis-i şer‘-i nebevî ettiklerinde menzil-i mezkûra bâ-temessük-i mütevellî bi’l-icâreteyn ber-vech-i iştirâk mutasarrıfları olan sahib-i arzuhâl İmâmeci Mehmed Ali Ağa b. İbrahim ile zevcesi mu‘arrefetü’z-zat Şerife Âişe bt. Abdullah nâm hatun meclis-i ma‘kūd-ı mezkûrda menzil-i mezkûr ittisâlinde yine vakf-ı mezbûrdan bir tarafdan vakf-ı âhardan Âişe Hatun menzili bir tarafdan yine vakf-ı âhardan silâhşorân-ı hâssadan Mehmed Ağa menzili ve bir tarafdan tarîk-ı âm ile mahdûd bir bâb menzile bâ-temessük-i mütevellî bi’l-icâreteyn bi’l-münâsafa iştirâken mutasarrıflar olan derûn-ı arzuhâlde mezkûru’l-ism Ahî Çelebi mahallesi imâmı es-Seyyid Mustafa Efendi b. es-Seyyid Osman ile kezâlik zâtı mu‘arrefe Şerife Ümmü Gülsüm bt. es-Seyyid Mehmed Emin nâm hatun muvâcehelerinde vakf-ı mezbûrun bi’l-meşrûta mütevellîsi Fâtıma Hanım tarafından mürsel câbî-i vakf Veliyüddin Efendi b. Mehmed hazır olduğu hâlde işbu derûnunda akd-i meclis-i şer‘-i âlî olunan menzili mezkûrumuzun matbah ocağı bundan akdem münhedim olup ve menzil-i mezkûrun zukāk kapısından ocağ-ı mehdûm-ı merkūma varınca mi‘mârân-ı mezbûrân misâhalarıyla tûlen on bir zirâ‘ ve kadden dört zirâ‘ altı parmak müşterek dolma dîvârımız inhidâma mâil olup mâlımızla binâ ve inşâ etmek murâd eylediğimizde zevcân-ı mezbûrân bize küllî mazarrâtı vardır diyerek mümâna‘at etmeleriyle mümâna‘atları men‘ ü def‘ olunmak matlûbumuzdur deyü bundan akdemce da‘vâya tesâddî ve ol vechile beynimizde münâza‘ât-ı kesîre cereyân etmişdi el-hâletü hâzihî zevcân-ı mezbûrân menzil-i mezkûru huzûr-ı şer‘de hüsn-i rızâ ve tayyib-i hâtırları ve ferâğ-ı mu‘teber-i kat‘î ile dört bin üç yüz guruş bedel-i medfû‘ ve makbûz-ı müstehlek mukābelesinde bana ferâğ ve tefvîz eylediklerinde ben dahi tefevvüz ve kabûl ve mezbûr Veliyüddin Efendi dahi tasarrufuma bi’t-tevliye ba‘de’l-izn ferâğ-ı mezkûrda şurût-ı müfside müdde‘âsına ve bedel-i müstehlek-i merkūmun istirdâdına müte‘allika âmme-i da‘vâdan tarafeynden her birimiz âharın zimmetini ibrâ-i âmm-ı sahîh-i şer‘î ile kabûlü hâvî ibrâ ve ıskāt edip ol vechile menzil-i mezkûrda zevcân-ı mezbûrân es-Seyyid Mustafa Efendi ve Şerife Ümmü Gülsüm Hatun’un kat‘â alâka ve medhalleri olmayıp benim dâhil-i havza-i tasarrufum olmuşdur dediğini zevcân-ı mezbûrân tasdîk ve tahkīk eyledikleri İstanbul Mahkemesi’nden huzûr.<br><br>Fî 29 Ra sene 1242</p>          <br><a title="Önceki sayfa" style="text-decoration:none" href="./ayrmetin.php?idno=33536"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=33538"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist148&bsm=ist148b167"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist148&bsm=ist148o597"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>