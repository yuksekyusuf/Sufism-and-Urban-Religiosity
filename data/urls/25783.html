﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">İstanbul Mahkemesi 10 Numaralı Sicil (H. 1072-1073 / M. 1661-1663)<br>cilt: 51,&nbsp;sayfa: 741<br>Hüküm no: 896<br>Orijinal metin no: [114a-2]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Adalya ve Borlu Yahudi cemaatine mahsus mabedin mîrîye ait olan arsasının Sabri Mehmed Efendi’ye satıldığı</b><br><br>El-emru kemâ-hurrire fîh<br><br>Ketebehû’l-fakīru ileyh sübhânehû<br><br>Abdurrahman el-kādî bi-medîneti Kostantıniyyeti’l-mahmiye<br><br>-Gufire leh-<br><br>Bi’l-fi‘il şıkk-ı evvel defterdârı olan sahibü’s-sa‘âdeti ve’l-iclâl sahibü ezyâli’l-mecd ve’l-ikbâl zü’l-kadri’r-refî‘ ve’l-câhi’l-menî‘ el-mahfûfu bi-sunûf-i avâtıfi’l-meliki’l-mu‘în Hazret-i Hüseyin Paşa taraf-ı ‘izzet-şereflerinden husûs-ı âti’z-zikri ikrâra vekîl olup nehc-i şer‘î üzere vekâleti sâbite olan fahrü’l-emâsil ve’l-akrân Mustafa Çavuş b. Mahmud meclis-i şer‘-i hatîrde işbu kitâbın sahibi umdetü’l-emâcid ve’l-a‘yân Sabri Mehmed Efendi tarafından ikrâr-ı âti’z-zikri tasdîka vekîl-i şer‘îsi olan fahrü’l-emsâl el-Hâc Ahmed Ağa mahzarında bi’l-vekâle ve takrîr-i kelâm edip mahmiye-i İstanbul’da Sarı Timurcı mahallesinde vâki‘ bir tarafı ba‘zan mü’ezzine meşrûta olan arsa-i hâliye ve ba‘zan Hüseyin Efendi mülküne ve bir tarafı ba‘zan Yahûdî odaları arsasına ve ba‘zan tarîk-i hâssa ve bir tarafı ba‘zan Fâtıma Sultan mülküne ve ba‘zan tarîk-i âmma müntehî Adalya ve Borlu cemâ‘atlerine mahsûs Yahûdî kenîsesi bin yetmiş senesinde vâki‘ harîkde bi’l-külliye muhterik olmağın kenîse-i merkūme kadîme olup bânîsi ma‘lûm olmamağla kenîse-i mezbûre arsası şer‘an cânib-i mîrîye âide [114b] olmağın bundan akdem arsa-i mezkûre sûk-ı sultanîde beyne’t-tâlibîn ve’r-râgıbîn nidâ ve müzâyede olunup ragabât-ı nâs bi’l-külliye münkatı‘ oldukdan sonra yirmi bin akçede karâr edip ziyâde ile tâlib-i âhar zuhûr etmemekle arsa-i mahdûde-i mezkûreyi bi’l-cümleti’t-tevâbi‘ ve’l-levâhık müvekkilim Paşa-yı müşârün-ileyh bin yetmiş bir Zilhiccesi’nin on birinci gününde müvekkil-i mezbûr Mehmed Efendi[‘ye] semen-i misli olan yirmi bin akçeye işbu yedinde olan mühürlü ve nişânlı rûznâmçe-i hümâyûn sûreti mûcebince bâtten bey‘ ve teslîm ol dahi minvâl-i muharrer üzere iştirâ ve tesellüm ve kabûl eyledikden sonra semeni olan meblağ-ı mezbûru tamamen mîrî için müvekkil-i mûmâ-ileyh Mehmed Efendi yedinden alıp kabz eyledi ba‘de’l-yevm arsa-i mahdûde-i mezkûre mûmâ-ileyh Mehmed Efendi’nin mülk-i müşterâsıdır keyfe mâ yeşâ’ ve yahtâr mutasarrıf olsun dedikde gıbbe’t-tasdîkı’ş-şer‘î mâ-vaka‘a bi’t-taleb ketb olundu.<br><br>Fi’l-yevmi’l-hâdî ve’l-işrîn mine’l-Muharremi’l-harâm li-sene isneteyn ve seb‘în ve elf.<br><br>Şuhûdü’l-hâl: Ahîzâde Ahmed Efendi b. Mehmed Efendi, Abdülkadir Efendi b. Mehmed Dede, Mustafa Efendi b. el-Hâc Hüseyin, Mehmed Ağa b. Oruc, Abdurrahman b. Mustafa, Mehmed Bey el-cündî.</p>          <br><a title="Önceki sayfa" style="text-decoration:none" href="./ayrmetin.php?idno=25782"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=25784"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=ist010&bsm=ist010b741"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=ist010&bsm=ist010o952"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>