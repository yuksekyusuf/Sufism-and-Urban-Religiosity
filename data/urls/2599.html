﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Bab Mahkemesi 11 Numaralı Sicil (H. 1081 / M. 1670-1671)<br>cilt: 53,&nbsp;sayfa: 254<br>Hüküm no: 281<br>Orijinal metin no: [55a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Vefat eden Yani’nin varislerinin Londo aleyhindeki alacak iddialarında anlaşma sağlamaları</b><br><br>Husûs-ı âti’l-beyânın mahallinde istimâ‘ ve tahrîri iltimâs olunmağın şer‘-i hatîr-ı lâzımü’t-tevkīrde bu fakīr mahmiye-i İstanbul’da bi’l-fi‘il ser-mimârân-ı hâssa olan umdetü’l-emâcid ve’l-ekârim câmi‘ü’l-mehâmid ve’l-mekârim sâhibü’l-mefâhiri’l-aliyye hâvi’l-meâsiri’s-seniyye el-Hâc Mustafa Ağa hazretlerinin mahmiye-i mezbûre mahallâtından Debbâğ Yunus mahallesinde vâki‘ sa‘âdethânelerine varıp zeyl-i rakīmde isimleri terkîm olunan udûl-ı Müslimîn mahzarlarında akd-i meclis-i şer‘-i mübîn olundukda vilâyet-i Rumili’nde Ergiri Kasrı kazâsında Sinagovil nâm karye ahâlîsinden olup mahmiye-i mesfûrda Edirnekapısı dâhilinde Sarmaşık mahallesinde sâkin Gürcü tâifesinden iken bundan akdem hâlik olan Yani v. Niko’nun verâseti zevce-i metrûkesi Lako bt. Yorgi nâm Nasrâniye ile sulbiye kebîre kızı Tito nâm Nasrâniye ve sulbî kebîr oğlu Margarid nâm zimmîye münhasıra olduğu şer‘an mütehakkık oldukdan sonra kendi tarafından asıl ve vâlidesi ile kız karındaşı mezbûretân Lako ve Tito taraflarından husûs-ı câi’l-beyâna vekîl olup zâtını ma‘rifet-i şer‘iyye ile ârifân [55b] karye-i mezkûre ahâlîsinden mahmiye-i mezkûre hısnı ebvâbından Topkapısı dâhilinde Bayezid Ağa mahallesinde sâkin tâife-i mezkûreden Niko v. Kiro ve Duka v. Pando nâm zimmîler şehâdetleriyle şer‘an vekâleti sâbite olan merkūm Margarid meclis-i ma‘kūd-ı mezbûrda hâlik-i mezbûrun hâl-i hayâtında kireçcilik san‘atında şerîki olan râfi‘u hâze’s-sifr Londo v. İstati nâm zimmî muvâcehesinde bi’t-tav‘i’s-sâf ikrâr u i‘tirâf edip bundan akdem mezbûr Londo’dan mâl-ı şirketden mûrisimiz hâlik-i mezbûr yedinde otuz bin akçesi kalmışdır ve zikr olunan Sarmaşık mahallesinde vâki‘ ma‘lûmü’l-hudûd kireçci kârhânesinden ve içinde olan katırdan ve zikr olunan Sarmaşık mahallesinde vâki‘ beynimizde ma‘lûmü’l-hudûd menzilden hissesi vardır deyü asâleten ve vekâleten da‘vâ eylediğimde ol dahi inkâr etmeğin beynimizde münâza‘ât-ı kesîre vukū‘undan sonra muslihûn tavassut edip merkūm Londo ile beynimizde on bin akçe ile yüz kıt‘a esedî guruşu üzerine inşâ-i akd-i sulh etdiklerinde ben dahi sulh-ı mezbûru asâleten ve vekâlet-i mahkiyem hasebiyle kabûl ve bedel-i sulh-ı mezkûr on bin akçesi için mûrisimiz hâlik-i mezbûr dâyinleri olan beynimizde ma‘lûm kimesneleri merkūm Londo ve üzerine havâle-i sahîha-i şer‘iyye ile havâle edip onlar dahi rızâlarıyla havâle-i mezkûreyi kabûl eylediklerinden sonra bâkī yüz kıt‘a esedî guruşunu dahi tamâmen yedinden alıp kabz edip husûs-ı mezkûra ve sâir tereke-i hâlik-i mezbûra müte‘allıka cemî‘ hukūk-ı ma‘lûme ve mechûle da‘vâsından merkūm London’un zimmetini asâleten ve vekâleten ibrâ-i âmm-ı kâtı‘u’n-nizâ‘ ile ibrâ eyledim dedikde gıbbe’t-tasdîkı’ş-şer‘î mâ-hüve’l-vâki‘ bi’l-ibtigā ketb [ü] imlâ olundu.<br><br>Fi’l-yevmi’s-sâmin aşer min-Cumâdelâhire li-sene ihdâ ve semânîn ve elf.<br><br>Şuhûdü’l-hâl: Umdetü’l-emâcid ve’l-ekârim el-Hâc Mustafa Ağa ser-mi‘mârân-ı hâssa, Eyyûbî Üstâd Ali Halîfe el-mi‘mâr, diğer Bursalı Ali Halîfe el-mi‘mâr, diğer Ali Halîfe el-mi‘mâr, Hüseyin Halîfe el-mi‘mâr, İstavro v. Liko, Solak Kiro v. Kuka, Duka v. Kiro, Niko v. Kiro, Luka v. Koma, Küni v. Salka, Dido v. Hilo, Çenbor v. Koma, Luzo v. Papas, Küni v. Salka</p>          <br><a title="Önceki sayfa" style="text-decoration:none" href="./ayrmetin.php?idno=2598"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=2600"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=bab011&bsm=bab011b254"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=bab011&bsm=bab011o569"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>