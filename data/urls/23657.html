﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Hasköy Mahkemesi 5 Numaralı Sicil (H. 1020-1053/M.1612-1643)<br>cilt: 23,&nbsp;sayfa: 314<br>Hüküm no: 429<br>Orijinal metin no: [240-2]<br><i>Bu defter İstanbul 2010 Avrupa Kültür Başkenti Ajansı ve İslam Araştırmaları Merkezi (İSAM) ortaklığı ile hazırlanmıştır.</i></p><br><p class="bas8"><b>Safiye Hâtun’un borcuna karşılık mescide vakfettiği halıyı alan Mustafa Halîfe’nin halıyı mescide iadesi</b><br><br>Havâss-ı aliyye kazâsına tâbi‘ Hasköy mahallâtından Keçeciler mahallesi sükkânından Ömer Beşe b. ( ) ve Mehmed b. Mustafa ve Mustafa Çelebi b. Mirza ve sâirleri mahfil-i kazâda mahalle-i mezbûrede vâki‘ mescid-i şerîfde imâm olan Mustafa Halîfe [b.] Surûrî mahzarında her biri üzerine takrîr-i da‘vâ eyleyip bundan akdem vefât eden Safiye Hâtun bir kıt‘a halı vakfedip zikr olunan mescid-i şerîfe döşeyip bir yıl mikdârı üzerinde müslümânlar namaz kıldıkdan sonra mezbûr Mustafa Halîfe mezbûr halıyı mescid-i merkūmdan ahz u kabz eylemişdir ve vermeye te‘allül eder, suâl olunup zikr olunan vakıf halıyı alıp mârrü’z-zikr mescid-i merkūme döşenmesi matlûbumuzdur dediklerinde, gıbbe’s-suâl mezbûr Mustafa Halîfe cevâbında mersûme Safiye Hâtun’un bana üç bin akçe deyni mukābelesinde zikr olunan halıyı ahz u kabz eyledim, vakıf olduğu ma‘lûmum değildir deyû vakıf olduğunu münkir olıcak müdde‘iyyûn-ı mezbûrûndan da‘vâlarına mutâbık beyyine taleb olundukda udûl-i müslimînden olup karye-i mezkûre sükkânından Ali b. Mehmed ve Kubad b. Mustafa nâm kimesneler li ecli’ş-şehâde meclis-i şer‘a hâzırân olup gıbbe’l-istişhâd mezbûrlar cevâblarında fi’l-hakīka merkūme Safiye Hâtun mârrü’z-zikr halıyı bizim huzûrumuzda vakf[edip] ve mescid-i şerîfe döşeyip bir yıl mikdârı müslümânlar üzerinde namaz kıldılar deyû her biri edâ-i şehâdet-i şer‘iyye ettiklerinde ba‘de ri‘âyeti şerâ’iti’l-kabûl şehâdetleri hayyiz-i kabûlde vâkı‘a olmağın mezbûr Mustafa Halîfe’ye mârrü’z-zikr vakıf halıyı mescid-i merkūme döşemesine tenbîh birle mâ hüve’l-vâki‘ bi’t-taleb ketb olundu. Tahrîren fî evâsıtı Ramazâni’l-mübârek sene hamsîn ve elf.<br><br><br>Şuhûdü’l-hâl: Mustafa Efendi b. Resul, Mahmud Çelebi b. Mirza es-Serrâc, Hüseyin Bey [b.] Pehlivan el-Cündî, Hüseyin b. Abdullah ve gayruhüm </p>          <br><a title="Önceki sayfa" style="text-decoration:none" href="./ayrmetin.php?idno=23656"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=23658"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=has005&bsm=has005b314"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=has005&bsm=has005o449"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>