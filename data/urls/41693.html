﻿<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<META content="INDEX,FOLLOW" name="Robots">
<META NAME="Description" CONTENT="İstanbul Kadı Sicilleri">
<META NAME="Keywords" CONTENT="İstanbul Kadı Sicilleri">
<META NAME="Author" CONTENT="İslam Araştırmaları Merkezi">
<title>.:: İstanbul Kadı Sicilleri ::.</title>
<link href="style.css" rel="stylesheet" type="text/css" />
</head>
<body bgcolor="#FDFDFD">
<table>
 <tr>
 <td width="5" >		  </td>
 <td width="490">
		  <p class="bas8">Rumeli Sadâreti Mahkemesi 161 Numaralı Sicil (H.1115-1116 / M. 1704)<br>cilt: 59,&nbsp;sayfa: 216<br>Hüküm no: 163<br>Orijinal metin no: [47a-1]<br><i>Bu defter İBB Kültür A.Ş. ve Medipol Üniversitesi Hukuk Fakültesi ortaklığı ile hazırlanmıştır.</i></p><br><p class="bas8"><b>Marat v. Mağdavak’ın, Haropsima bt. Aznavur’a olan borcunun taksite bağlanması</b><br><br>Mahmiye-i Üsküdar’da vâki‘ merhûm Mahmud Efendi fırınında ekmekçi olan Marat v. Mağdavak nâm zimmî mahmiye-i İstanbul’da meclis-i şer‘-i hatîr-i lâzımü’t-tevkīrde Galata muzâfâtından kasaba-i Kasımpaşa’da Kameri Hatun mahâllesinde sâkine Haropsima bt. Aznavur nâm Nasrâniye tarafından husûs-ı âti’l-beyana vekîl olduğu yedinde olan mazmûnu müsbet vekâlet hücceti ile sâbite olan Hüseyin Çelebi b. Mehmed nâm kimesne mahzarında ikrâr ve takrîr-i kelâm edip müvekkile-i mezbûre bundan akdem cihet-i deyn-i şer‘îden senin zimmetinde kırk bin akçe hakkım vardır deyü benden ve ben dahi inkâr etmekle ba‘de’n-nizâ‘ da‘vâ-i mezkûresinden müvekile-i mezbûre benim ile yetmiş guruş ile bir top zincir baft? üzerine sulh olup her birimiz sulh-ı mezbûru kabûl eylediğimizden sonra bedel-i sulh olan meblağ-ı mezbûr yetmiş guruşun on guruşu ile zikr olunan zincir baftı? vekîl-i mezbûra def‘ ü teslîm, ol dahi ahz u kabz edip bedel-i sulh-ı mezbûrdan zimmetimde bâkī kalan altmış guruşu müvekkile-i mezbûreye hâlâ def‘aten edâya iktidârım olmayıp taksîte tâlib olduğum ecilden ol dahi târîh-i kitâbdan her otuz gün tamâmında kendüye ikişer guruş verip meblağ-ı bâkī-i mezbûr altmış guruşu dokuz yüz gün tamâmına değin müvekkile-i mezbûreye tamâmen edâ ve teslîm etmek üzere beni tecîl ve taksît edip ben dahi taksît-i mezbûru kabûl etmekle bu vech üzere meblağ-ı bâkī-i mezbûr altmış guruş müvekkile-i mezbûreye zimmetimde müeccel ve mukassat deynimdir dedikde, gıbbe’t-tasdîki’ş-şer‘î mukırr-ı mezbûr Marat zimmînin sulbî kebîr oğulları Okin ve Matyos nâm zimmîlerden her biri babaları mezbûr Marat’ın müvekkile-i mezbûreye ber-vech-i muharrer müeccel ve mukassat zimmetinde deyni olan meblağ-ı mezbûr altmış guruşa tarafeynden emr u kabûlü hâviye kefâlet-i sahîha ile kefil olmağın mâ-vaka‘a bi’t-taleb ketb olundu.<br><br>Fî 3 min-şehri Rebî‘ülevvel sene 1116.<br><br>Şuhûdü’l-hâl: Mehmed Çavuş mübâşir, Ali Beşe b. ( ), Ali Bey b. ( ), el-Hâc Yusuf b. Osman, el-Hâc Ali b. Veli.<br><br>Serkiz v. David, Harkaz v. Avanis, Parsam v. Melkon, Mardıros v. ( ), Vartan v. Mankasar.</p>          <br><a title="Önceki sayfa" style="text-decoration:none" href="./ayrmetin.php?idno=41692"><img src="images/onc.jpg" alt="" width="16" height="16" /></a> <a title="Sonraki sayfa" style="text-decoration:none" href="./ayrmetin.php?idno=41694"><img src="images/snc.jpg" alt="" width="16" height="16" /></a>
		  
		  </td>
   		</tr>
   		<tr>
   		  <td height="111" colspan="2" align="center" >
		   		  <a title="Basılı metin için tıklayınız" target="_blank" style="text-decoration:none" href="../goster.php?blm=rsm161&bsm=rsm161b216"><img src="images/pdfgoster.jpg" alt="" width="75" height="70" /></a>
		  <a title="orjinal görüntü için tıklayınız" target="_blank" style="text-decoration:none" href="../gosterorj.php?blm=rsm161&bsm=rsm161o646"><img src="images/pdfgoster2.jpg" alt="" width="75" height="70" /></a>
		  &nbsp;</td>
   		  </tr>
   		<tr>
   		  <td colspan="2" ><hr width="85%" /></td>
  </tr>
		</table> 
</body>
</html>